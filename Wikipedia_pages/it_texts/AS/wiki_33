{"id": "2924968", "revid": "1543377", "url": "https://it.wikipedia.org/wiki?curid=2924968", "title": "Great Firewall", "text": "Great Firewall \u00e8 un termine ironico coniato in un articolo sulla rivista \"Wired\" nel 1997 e utilizzato dai mezzi di comunicazione internazionali, inclusi quelli cinesi, per far riferimento al Golden Shield Project, un progetto di censura e di sorveglianza che blocca dati potenzialmente sfavorevoli in entrata provenienti dai paesi stranieri ed \u00e8 gestito dal Ministero di pubblica sicurezza della Repubblica Popolare Cinese. \nIl progetto \u00e8 stato avviato nel 1998; \u00e8 entrato in funzione in via sperimentale nel novembre 2003 e definitivamente nel 2006.\nStoria.\nIl contesto politico e ideologico della censura di Internet \u00e8 spiegato da uno dei detti preferiti di Deng Xiaoping agli inizi del 1980: \"Se si aprono le finestre per fare entrare aria fresca, \u00e8 necessario aspettarsi che alcune mosche entrino\". Il detto \u00e8 legato ad un periodo di riforma economica della Cina, che divenne noto come \"economia socialista di mercato\". Superando le ideologie politiche della Rivoluzione culturale, la riforma ha portato la Cina verso un'economia di mercato aprendola agli investitori stranieri. Dopo aver attuato questa nuova politica, la Cina ha lottato per trovare un equilibrio tra questa nuova apertura al mondo occidentale e mantenere il suo popolo a distanza dalle ideologie occidentali. Al fine di mantenere queste \"mosche\" a distanza, il Partito Comunista Cinese ha voluto proteggere i suoi valori e idee politiche; questo desiderio ha poi portato all'avvio del Golden Shield Project.\nInternet \u00e8 arrivato in Cina nel 1994 come inevitabile conseguenza e strumento di supporto per l'\"economia socialista di mercato\". Da allora, e con il graduale aumento della sua disponibilit\u00e0, Internet \u00e8 diventato una piattaforma di comunicazione comune e un importante strumento per la condivisione delle informazioni. Da un lato, il governo cinese vuole fare uso della tecnologia informatica che deriva da Internet per far fiorire la sua economia, d'altra parte, Internet incoraggia la diversit\u00e0 di idee, ed \u00e8 uno strumento per democratizzare la societ\u00e0. In altre parole, mentre Internet \u00e8 importante per l'economia cinese, la sua stessa esistenza mina la stabilit\u00e0 politica del paese.\nIl Ministero di pubblica sicurezza ha intrapreso i primi passi nel controllo dell'uso di Internet nel 1997, quando ha pubblicato regolamenti completi relativi al suo utilizzo. Le sezioni principali, gli articoli 4-6, sono i seguenti:\nNel 1998 fu avviato il \"Golden Shield project\". Nello stesso anno il Partito Comunista Cinese bandisce il Partito Democratico Cinese (PDC), ed i suoi sostenitori vengono arrestati. \nUn sottosistema del \u201cGolden Shield\u201d \u00e8 stato soprannominato il \"Great Firewall\" (\u9632\u706b \u957f\u57ce) con un gioco di parole in inglese che richiama sia il suo ruolo di firewall di rete sia il nome della Grande Muraglia Cinese (\"Great Wall\"). Questa parte del progetto prevede la capacit\u00e0 di bloccare contenuti, impedendo l'accesso ad indirizzi IP. Il sistema \u00e8 composto da firewalls e server proxy ai gateway di internet che comunicano con gli altri paesi. Inoltre, effettua DNS cache poisoning quando sono richiesti particolari siti. Il sistema non sembra effettuare un esame sistematico dei contenuti Internet, dato che ci\u00f2 sembra essere tecnicamente impraticabile. A causa della sua disconnessione dal pi\u00f9 grande mondo dei protocolli di routing IP, la rete dei contenuti all'interno del Grande Firewall \u00e8 stata descritta come \"dominio autonomo di routing cinese\".\nDurante le Olimpiadi 2008, i funzionari cinesi hanno comunicato ai fornitori di servizi internet (ISP) di allentare il sistema di censura per l'accesso da alcuni Internet caf\u00e9, camere d'albergo e centri congressi dove gli stranieri avrebbero lavorato o alloggiato.\nIl Consiglio per i diritti umani delle Nazioni Unite ha condannato formalmente i paesi che bloccano o limitano l'accesso ad internet dei cittadini. Secondo l'ONU, i diritti online e offline delle persone, come la \"libert\u00e0 di espressione\" e la scelta dei mezzi di comunicazione, meritano le stesse protezioni. Il Consiglio delle Nazioni Unite ha denunciato \"le misure per impedire, interrompere l'accesso o la diffusione di informazioni on-line in violazione del Diritto Internazionale sui Diritti Umani Internazionali\".\nObiettivo.\nNell'ottobre 2001, Greg Walton del \u201cCentro Internazionale per i Diritti Umani e Sviluppo Democratico\u201d ha scritto:\nLa Repubblica popolare cinese gestisce un sistema di filtraggio di internet che \u00e8 considerato come uno dei pi\u00f9 sofisticati al mondo. L'hardware \u00e8 stato fornito da societ\u00e0 per lo pi\u00f9 statunitensi, tra cui Cisco Systems.\nIl sistema funziona, in parte, ispezionando il traffico web (HTTP) per determinare la presenza di parole chiave. Queste parole chiave fanno riferimento a questioni come gruppi messi al bando dal Governo Cinese, ideologie politiche ritenute inaccettabili ed eventi storici che il regime non intende discutere.\nMetodi di censura.\nI dettagli di alcune modalit\u00e0 tecniche comunemente usate per la censura sono:\nIP blocking.\nL'accesso ad un certo indirizzo IP viene bloccato. Qualsiasi sito web ospitato sullo stesso server diventa irraggiungibile. Ha effetto su qualsiasi protocollo IP (principalmente TCP) come HTTP, FTP o POP. Un tipico modo per aggirare il blocco \u00e8 trovare un proxy che abbia accesso ai siti web bersagliati, ma i proxy possono anche essi venire bloccati.\nDNS filtering and redirection.\nIl nome del dominio non viene risolto, o restituisce un indirizzo IP scorretto. Ha effetto su tutti i protocolli IP come HTTP, FTP o POP. Una soluzione tipica \u00e8 cercare un DNS che risolva i nomi di dominio correttamente, ma anche i sistemi dei nomi di dominio sono soggetti a blocco, specialmente IP blocking. Un'altra soluzione \u00e8 bypassare il DNS se l'indirizzo IP \u00e8 ottenibile da altre fonti e non \u00e8 bloccato. \nURL filtering.\nScansiona la stringa Uniform Resource Locator (URL) richiesta cercando parole chiave a prescindere dal nome del dominio specificato nell'URL. Ha effetti sull'Hypertext Transfer Protocol. Tipica soluzione per aggirarlo \u00e8 usare protocolli criptati come VPN e SSL\nPacket filtering.\nTermina la trasmissione dei pacchetti TCP quando viene rilevato un certo numero di parole censurate. Ha effetto su tutti i protocolli TCP come HTTP, FTP orPOP, ma le pagine dei motori di ricerca sono le pi\u00f9 soggette ad essere censurate. Tipica soluzione \u00e8 utilizzare protocolli criptati come VPN e SSL.\nConnection reset.\nSe una precedente connessione TCP viene bloccata dal filtro, tentativi di connessione futuri vengono anch'essi bloccati fino a 30 minuti. A seconda della collocazione del blocco, altri utenti o siti web potrebbero anche essi essere bloccati se le comunicazioni vengono inoltrate nella locazione del blocco. Una soluzione \u00e8 ignorare il pacchetto di reset inviato dal firewall.\nSSL man-in-the-middle attack.\nL'attacco crea connessioni indipendenti con le vittime, facendo loro credere che stiano parlando direttamente tra loro tramite una connessione privata, mentre in realt\u00e0 l'intera conversazione \u00e8 controllata dall'attaccante. Per far ci\u00f2 viene utilizzato un certificato SSL falso, ma la maggior parte dei browser \u00e8 in grado di segnalare questo tipo di certificati.\nGreat Cannon.\nIl Grande Cannone della Cina \u00e8 uno strumento che viene utilizzato per lanciare attacchi DDoS su siti web, intercettando grandi quantit\u00e0 di traffico web e reindirizzandolo ai siti web bersaglio.\nSecondo i ricercatori di Citizen Lab, International Computer Science Institute, e dal Center for Information Technology Policy dell'universit\u00e0 di Princeton, il Great Cannon dirotta il traffico web straniero destinato a siti web cinesi verso alcuni server web dedicati, producendo enormi quantit\u00e0 di traffico nel tentativo di interrompere le loro operazioni. Co-locato nel Great Firewall, il Great Cannon \u00e8 \"un sistema offensivo separato, con una diversa capacit\u00e0 e progettazione\".\nOltre al lancio di attacchi DoS, lo strumento \u00e8 anche in grado di monitorare il traffico web e distribuire malware in attacchi mirati in modalit\u00e0 simili al sistema Quantum Insert usato dalla National Security Agency statunitense.\nI primi bersagli conosciuti del Great Cannon (marzo 2015) furono siti web che ospitavano strumenti per evadere la censura, incluso GitHub, un servizio web per hosting di codice, e GreatFire, un servizio che monitora i siti bloccati in Cina.\nBersagli di censura.\nI siti web censurati includono:\nRicercatori dell'universit\u00e0 di Harvard hanno sviluppato una teoria chiamata \"azione collettiva potenziale\": il bersaglio della censura sono le persone che si raccolgono per esprimersi collettivamente, stimolate da persone diverse dal governo, e sembrino avere il potenziale per generare azioni collettive. Persone che comunicano su social media discutendo di azioni collettive, come manifestazioni, o in merito ad eventi potenzialmente in grado di generare azioni collettive, ma non ancora avviate, sono i pi\u00f9 probabili oggetti di censura.\nAuto censura.\nCi\u00f2 che rende il Great Firewall cos\u00ec efficace (e controverso) non \u00e8 solo la sua complessa tecnologia, ma anche la cultura che il sistema genera: una cultura di autocensura. Il governo cinese ritiene responsabili le aziende per i loro contenuti pubblici. In altre parole, \u00e8 compito delle aziende assicurarsi che i loro portali online non contengono argomenti o oscenit\u00e0 proibite. I principali mezzi di informazione on-line in Cina, come Xinhuanet.com, Chinadaily.com.cn, Chinanews, e Baidu si attengono ai decreti del governo, impegnandosi a \"rendere Internet un editore di teorie scientifiche [\u2026] mantenere la stabilit\u00e0 sociale, e promuovere la costruzione di una societ\u00e0 socialista armoniosa\". Anche multinazionali come Google, Yahoo! e Microsoft sono soggette alle norme di auto-censura. Anche se la censura va contro le ideologie occidentali, le dimensioni del mercato cinese sono troppo redditizie per far s\u00ec che le societ\u00e0 ignorino queste opportunit\u00e0.\nLa versione cinese di MySpace, lanciata nell'aprile 2007, ha molte differenze legate alla censura rispetto alle corrispettive versioni internazionali. Forum di discussione su argomenti come religione e politica sono assenti ed \u00e8 stato aggiunto un sistema di filtraggio che impedisce la pubblicazione di contenuti su argomenti politicamente sensibili. Gli utenti hanno anche la possibilit\u00e0 di segnalare la \"cattiva condotta\" di altri utenti per reati come: mettere in pericolo la sicurezza nazionale, svelare segreti di stato, sovvertire il governo, minare l'unit\u00e0 nazionale, diffondere voci o disturbare l'ordine sociale.\nSecondo \"The New York Times\", Google ha installato dei computer in Cina che tentano l'accesso a siti web non cinesi. Se un sito \u00e8 inaccessibile, viene aggiunto alla lista nera di Google China. Comunque, una volta sbloccato, il sito viene re-indirizzato.\nFacendo riferimento alle esperienze di prima mano di Google con il Grande Firewall, c'\u00e8 qualche speranza nella comunit\u00e0 internazionale che vengano rilevati alcuni dei suoi segreti. Simon Davies, fondatore del gruppo Privacy International, sta ora sfidando Google a rivelare la tecnologia usata in Cina. \"In questo modo, possiamo capire la natura della bestia e, sviluppare metodologie di aggiro in modo che ci possa essere un'apertura per le comunicazioni\", Davies dice: \"Questo sarebbe di straordinaria importanza per i diritti umani\". Google non ha ancora risposto alla chiamata.\nEvasione.\nLa censura a livello di gateway e ISP pu\u00f2 essere aggirata dagli utenti attraverso l'utilizzo di server proxy al di fuori della Cina, ottenendo un'esperienza di navigazione simile (anche se necessariamente pi\u00f9 lenta) a quella degli utenti nel paese in cui esso \u00e8 ospitato. Le liste di proxy possono essere trovate su internet, ma i loro indirizzi IP sono rapidamente bloccati dalla Cina o dai provider. Strumenti come Anonymizer, Tor, e altri, come Dynapass (realizzati da affiliati del Falun Gong) sono stati ideati per aiutare gli utenti ad aggirare questo problema fornendo aggiornamenti su nuovi proxy o impostando il software per cercarne automaticamente di nuovi. Roger Dingledine, creatore di Tor, riporta che \"alcune decine di migliaia\" di persone alla settimana sembrano utilizzare Tor dalla Cina.\nTor (The Onion Routers) imposta un server proxy sul computer dell'utente invia quindi dati cifrati ad altri router Tor in tutto il web. Il Great Firewall ha bloccato la lista pubblica dei server intermediari (relay) attraverso i quali transitano i dati prima di arrivare a destinazione. La maggior parte dei relay pubblici sono bloccati in base alla combinazione di indirizzo IP e porta TCP. Gli utenti di Tor continuano a connettersi alla rete tramite bridges, cio\u00e8 relay non presenti nella lista pubblica dei nodi.\nAltro metodo di evasione \u00e8 l'uso di una VPN, la quale crea un tunnel crittografato tra due punti su internet, per esempio tra un PC a un server web. Il suo punto debole \u00e8 che il traffico dei dati pu\u00f2 attirare attenzione perch\u00e9 criptato. Tali servizi sono liberamente pubblicizzati e forniti in Cina. Banche e produttori stranieri, per esempio, non lavorerebbero senza di essi. Un metodo pi\u00f9 tecnico \u00e8 la steganografia, cio\u00e8 la pratica di incorporare dati utili in quello che sembra qualcosa di irrilevante. Il testo di un documento pu\u00f2 essere suddiviso nei suoi byte costituenti, che si aggiungono ai pixel di un'immagine apparentemente innocua. L'effetto \u00e8 appena visibile sulla foto, ma il destinatario pu\u00f2 estrarre i dati con il software appropriato. Il sistema \u00e8 efficace per ottenere informazioni, ma lento.\nGli utenti internet cinesi, disgustati dal modo in cui il governo conduce la censura sotto il nome della \"societ\u00e0 armoniosa\", hanno iniziato ad utilizzare meme e parole in codice per eludere i controlli. Esempio noto \u00e8 la \"grande anatra gialla\", la nota immagine dell'uomo in piedi davanti ai carri armati durante la protesta di piazza Tienanmen, dove i carri sono stati rimpiazzati da giganti anatre di gomma. In questo caso specifico i censori cinesi hanno risposto bloccando la frase \"grande anatra gialla.\"\nImpatto economico.\nSecondo la BBC, aziende locali Cinesi come Baidu, Tencent e Alibaba, tra le pi\u00f9 grandi impiegate nel settore a livello mondiale, hanno tratto benefici dal modo in cui la Cina ha bloccato i rivali internazionali dal mercato, incoraggiando la competizione interna.\nIl governo blocca tutti i servizi internazionali, di conseguenza sorgono cloni all'interno del Paese. Esistono versioni cinesi di ogni servizio con cui gli occidentali hanno familiarit\u00e0: Google, Twitter, Facebook e YouTube sono tutti sostituiti da equivalenti. Questo realizza due esigenze: soddisfare il bisogno delle persone di media sociali, ma anche la necessit\u00e0 di mantenere i server a Pechino in modo da poter effettuare controlli.\nCoinvolgimento di CISCO.\nI router Cisco costituiscono la spina dorsale d'accesso ad Internet in Cina e hanno il potere di identificare e filtrare i pacchetti in base alle corrispondenze di parole chiave, strumenti che rendono la censura di internet pi\u00f9 facile per governi repressivi.\nUn documento interno di Cisco, fatto trapelare ai giornalisti, rivela che gli ingegneri di Cisco hanno considerato il programma di censura di internet del governo cinese come un'opportunit\u00e0 per fare pi\u00f9 affari con il regime. Il documento \u00e8 la prima prova che il gigante del networking ha commercializzato i suoi router in Cina specificamente come strumento di repressione. L'azienda ha insistito sul fatto che questo hardware non \u00e8 stato personalizzato per le esigenze di censura della Cina. Le vendite di Cisco in Cina ammontano ad un totale di circa 2 miliardi di dollari all'anno, dato che la Cina non vuole abbandonare l'innovazione tecnologica dei router pi\u00f9 avanzati al mondo, o essere nella posizione di dover fare affidamento esclusivamente su prodotti realizzati in Cina. Di conseguenza, le attrezzature DPI di Cisco, come SCE 8000, sono una parte importante del Great Firewall."}
{"id": "2924974", "revid": "1514393", "url": "https://it.wikipedia.org/wiki?curid=2924974", "title": "Aero Odolena Voda", "text": ""}
{"id": "2924975", "revid": "1305772", "url": "https://it.wikipedia.org/wiki?curid=2924975", "title": "For No One", "text": "For No One \u00e8 una canzone dei Beatles scritta da Paul McCartney (ma accreditata come da consuetudine al duo Lennon/McCartney) e contenuta nel settimo album della band, \"Revolver\". Si tratta di un delicato brano di pop barocco che racconta la fine di una relazione. La canzone \u00e8 ritenuta una delle composizioni migliori e pi\u00f9 mature di McCartney. Perlopi\u00f9 eseguita solo dal suo compositore, la traccia si distingue anche per un celebre assolo di corno francese, suonato dal musicista classico Alan Civil.\nA proposito del brano di McCartney, John Lennon disse: \"\u00abUna delle sue canzoni che preferisco; un lavoro veramente ben fatto.\u00bb\"\nIl brano.\nStoria.\nMcCartney rammenta di aver scritto \"For No One\" in un bagno di una stazione sciistica sulle Alpi svizzere mentre era l\u00ec in vacanza con la sua fidanzata dell'epoca Jane Asher. Il titolo provvisorio del brano era \"Why Did It Die?\"\nLa canzone venne registrata il 9, il 16 e il 19 maggio 1966 presso gli Abbey Road Studios di Londra. McCartney canta e suona il clavicordo (noleggiato appositamente dagli studi AIR di George Martin), il pianoforte e il basso, mentre Ringo Starr suona la batteria e il tamburello. Lennon e George Harrison non parteciparono in alcun modo alla registrazione del pezzo.\nL'assolo di corno francese \u00e8 suonato da Alan Civil, un musicista britannico di impostazione classica convocato per l'occasione, che Geoff Emerick descrisse come \"il miglior suonatore di corno di tutta Londra.\" Durante le sessioni, McCartney spinse Civil a suonare una nota che andava oltre l'abituale estensione dello strumento. Secondo Emerick, il risultato fu \"la performance della vita per Civil.\""}
{"id": "2924976", "revid": "599013", "url": "https://it.wikipedia.org/wiki?curid=2924976", "title": "\u021ainut", "text": "Il \u021ainut era una suddivisione amministrativa di primo livello in vigore nel Principato di Moldavia e nel Regno di Romania\nMedio Evo.\nNel Medioevo i \u021ainut erano suddivisioni amministrative in uso in Moldavia ed erano l'equivalente (anche come dimensione) dei Jude\u021b della Valacchia. A capo dell'unit\u00e0 c'era un \"p\u00e2rc\u0103lab\" o uno \"staroste\". \u00c8 attestato che il primo ad essere istituito fu il \"\u021binut al V\u00e2lcii\" l'8 gennaio 1392 da Mircea I cel B\u0103tr\u00e2n\nNovecento.\nNel 1938 il \u021ainut fu reintrodotto nel Regno di Romania dal Re Carlo II sul modello dei Gau nazisti, dove i funzionari pubblici erano membri del partito unico. I nuovi stemmi e le nuove bandiere furono pubblicati dal Monitorul Oficial il 10 febbraio 1939. I 10 \u021binut erano a loro volta divisi in Plas\u0103 e comuni. I nomi erano ispirati ai fiumi"}
{"id": "2924979", "revid": "491592", "url": "https://it.wikipedia.org/wiki?curid=2924979", "title": "Motociclismo Moto d'Epoca", "text": ""}
{"id": "2924980", "revid": "339392", "url": "https://it.wikipedia.org/wiki?curid=2924980", "title": "Scala sinottica", "text": ""}
{"id": "2924981", "revid": "287204", "url": "https://it.wikipedia.org/wiki?curid=2924981", "title": "Invisibile (singolo)", "text": ""}
{"id": "2924982", "revid": "119664577", "url": "https://it.wikipedia.org/wiki?curid=2924982", "title": "Cicada (personaggio)", "text": "Cicada \u00e8 un super criminale immaginario della DC Comics. Comparve per la prima volta in \"The Flash\" vol. 2 n. 171 (aprile 2001).\nBiografia del personaggio.\nDurante una tempesta da qualche parte all'inizio del XX secolo, David Hersch uccise sua moglie. Deplorando ci\u00f2 che fece, cerc\u00f2 di suicidarsi, ma fu colpito da un fulmine prima di poter fare la sua mossa... ed ebbe una visione: fu scelto per vivere per sempre, e nello stesso modo, avrebbe riportato sua moglie in vita.\nHersch riusc\u00ec a trasferire l'energia vitale di una persona in s\u00e9 stesso per mantenersi in vita. Facendosi chiamare Cicada, cominci\u00f2 ad accumulare seguaci, inclusa Magenta, cercando il piano perfetto e il tempo giusto per riportare in vita sua moglie. Tuttavia, lui e i suoi seguaci dovettero affrontare un dilemma: per realizzare la sua visione di immortalit\u00e0, doveva sacrificare le vite altrui; come avrebbe potuto giustificarlo? Certamente i suoi seguaci avrebbero offerto la propria vita per lui, ma sarebbe stato sufficiente per resuscitare la sua amata?\nQuindi giunse la risposta: Cicada venne a conoscenza di Flash (Wally West), e vide in lui un fratello colpito da un fulmine. Non solo, Flash salvava le vite delle persone. Qui vi erano delle persone che, senza l'interferenza di Flash, sarebbero morte comunque, e nella mente di Cicada, poteva prendere le loro vite con la coscienza pulita.\nCon l'avvicinarsi del giorno propizio, Cicada invi\u00f2 i suoi seguaci per Keystone City, che armati di pugnali andavano in giro a raccogliere energia vitale, uccidendo coloro che Flash aveva salvato. Gli omicidi ricoprirono le forze di polizia, e Flash fu tenuto occupato da Magenta, che finalmente lo cattur\u00f2 e lo port\u00f2 in un santuario perch\u00e9 potesse essere presente alla resurrezione. Cicada riusc\u00ec nel suo intento, brevemente, nel riportare sua moglie in vita, ma lei rivel\u00f2 a tutti ci\u00f2 che David aveva fatto. Flash riusc\u00ec a liberarsi, e nel combattimento conseguente con Cicada riusc\u00ec a liberare le energie vitali catturate dai suoi seguaci.\nOra, Cicada risiede a Iron Heights, vivendo una vita semplice di contemplazione e preghiera. Naturalmente, ebbe una scappatoia: durante una battaglia, uccise il Detective Morillo con il suo pugnale, donando al poliziotto i poteri di guarigione... e stabilendo una sorta di presa su di lui.\nPoteri e abilit\u00e0.\nCicada possiede l'abilit\u00e0 di rubare l'energia vitale degli altri esseri viventi e la utilizza per prolungare la sua esistenza e rigenerare i danni fisici. Utilizza pugnali provvisti di elsa capaci di assorbire la forza vitale delle sue vittime al fine di resuscitare i morti. In pi\u00f9, Cicada \u00e8 un immortale e non pu\u00f2 morire.\nIn altri media.\nNella quinta stagione di \"The Flash\" appaiono pi\u00f9 versioni di Cicada:"}
{"id": "2924984", "revid": "1372005", "url": "https://it.wikipedia.org/wiki?curid=2924984", "title": "Cadalao del Friuli", "text": "Figlio del conte Bertoldo e di una nobile della famiglia degli Ahalolfingi, con il fratello Uurgo fu un benefattore del monastero di San Gallo; ci rimane un documento datato 23 ottobre 805 con cui i due fratelli donarono alcune propriet\u00e0 nel villaggio di \"Wanga\".\nLudovico il Pio lo nomin\u00f2 conte della marca del Friuli verso l'817 per fronteggiare la grave minaccia della ribellione di Ljudevit Posavski, duca della Bassa Pannonia. Cadalao marci\u00f2 contro il nemico, ma fu sconfitto e mor\u00ec, probabilmente in battaglia. Come conseguenza, il Friuli dovette subire varie scorrerie delle popolazioni slave.\nSecondo la \"Vita Hludowici Imperatoris\" di Thegan di Treviri, gli succedette Balderico."}
{"id": "2924991", "revid": "610351", "url": "https://it.wikipedia.org/wiki?curid=2924991", "title": "A Dictionary of the English Language", "text": "A Dictionary of the English Language (\"Un dizionario della lingua inglese\"), pubblicato anche semplicemente come Johnson's Dictionary (\"Dizionario di Johnson\"), \u00e8 tra i pi\u00f9 autorevoli e influenti dizionari nella storia della lingua inglese, compilato da Samuel Johnson e pubblicato il 15 aprile 1755.\nAll'epoca vi era insoddisfazione per i dizionari in circolazione, quindi nel giugno del 1746 un gruppo di librai londinesi stipularono un contratto con Johnson perch\u00e9 compilasse un dizionario per la somma di 1.500 ghinee, equivalenti a 230.000 sterline del 2010. Johnson impieg\u00f2 circa nove anni per completare il lavoro, bench\u00e9 in un primo momento avesse sostenuto di poterlo fare in tre anni. Sorprendentemente, egli fece tutto da solo, con la sola assistenza di aiutanti per ricopiare le citazioni che lui aveva gi\u00e0 segnato nei libri che consultava. Johnson, durante la sua vita, produsse diverse edizioni rivedute del \"Dizionario\".\nFino al completamento del \"Oxford English Dictionary\", 173 anni dopo, quello di Johnson \u00e8 stato considerato come il dizionario pi\u00f9 autorevole della lingua inglese. Secondo Walter Jackson Bate, il \"Dizionario\" \"si pu\u00f2 facilmente classificare come uno dei pi\u00f9 grandi successi della erudizione e probabilmente il pi\u00f9 grande successo mai conseguito da un uomo solo che lavor\u00f2 svantaggiato di mezzi e di tempo\".\nAntefatto.\nUn centinaio di anni prima, i libri erano stati considerati come un qualcosa da venerare, ma alla met\u00e0 del XVIII secolo non era pi\u00f9 cos\u00ec. L'incremento dell'alfabetizzazione nella popolazione, combinato con i progressi tecnici nella stampa e nella rilegatoria, fece s\u00ec che per la prima volta, libri, testi, mappe, opuscoli e giornali furono alla portata di tutti e ad un costo ragionevole. Una tale esplosione della parola stampata richiese un insieme di modelli per conoscere la grammatica, il significato e l'ortografia di quelle parole. Ci\u00f2 poteva essere realizzato per mezzo di un autorevole dizionario della lingua inglese. Nel 1746, un consorzio di editori fra i pi\u00f9 noti a Londra, tra cui Robert Dodsley e Thomas Longman, - nessuno infatti poteva permettersi di intraprendere da solo una tale impresa - si misero d'accordo per sfruttare economicamente e soddisfare questa esigenza della sempre pi\u00f9 crescente popolazione istruita.\nIl \"Dizionario\" di Johnson non \u00e8 stato il primo dizionario inglese. Nel corso dei precedenti 150\u00a0anni in Inghilterra erano stati pubblicati pi\u00f9 di venti dizionari, il pi\u00f9 dei quali fu il dizionario Latino-Inglese pubblicato nel 1538 da Sir Thomas Elyot.\nIl successivo ad essere pubblicato nel 1583 fu quello di Richard Mulcaster, un direttore di scuola. Mulcaster compil\u00f2 ci\u00f2 che egli defin\u00ec \"una tabella generale [di ottomila parole] che usiamo comunemente...[ma] sarebbe una cosa veramente encomiabile...se qualcuno ben istruito...riunisse tutte le parole che usiamo nella lingua inglese..in un dizionario...\"\nNel 1598 venne pubblicato da John Florio un dizionario Italiano-Inglese. Fu il primo dizionario inglese ad usare citazioni (\"illustrazioni\") per spiegare il significato delle parole; sorprendentemente, in nessuno di questi dizionari fino ad allora vi era stata una reale definizione delle parole. Questo stato di cose cambi\u00f2, in piccola parte, nella \"Tabella Alfabetica\" pubblicata nel 1604 dal maestro Robert Cawdrey. Anche se conteneva solo 2.449 parole, e di queste nessuna che iniziasse con le lettere \"W\", \"X\" o \"Y\", quest'opera \u00e8 da considerare come il primo dizionario monolingua inglese.\nNel tempo seguirono diversi dizionari: in Latino, Inglese, Francese e Italiano. La \"Lingua Britannica Reformata\" (1749) di Benjamin Martin e il \"Thesaurus Linguae Latinae\" (1737) del lessicografo Robert Ainsworth sono entrambi significativi, in quanto definiscono le voci in significati separati. In Inglese (fra gli altri), il giurista John Cowell pubblic\u00f2 nel 1607 \"Interpreter\", un dizionario giuridico, Edward Phillips pubblic\u00f2 nel 1658 \"The new world of English words\" e nel 1721 Nathan Bailey allest\u00ec un dizionario di 40.000 parole, tuttavia nessuno di questi \u00e8 stato, per completezza e per stile, all'altezza del dizionario di Johnson.\nIl problema con questi dizionari era che tendevano ad essere poco pi\u00f9 che dei mal organizzati e poco affidabili glossari di \"parole difficili\": parole di carattere tecnico, di origine straniera, sconosciute o antiquate. Ma forse la colpa pi\u00f9 grave di questi primi lessicografi era, come uno storico ha precisato, che essi \"non riuscirono a dare al linguaggio [inglese] il giusto significato cos\u00ec come si presentava \"nell'uso quotidiano\".\" In questo senso, il dizionario del Dr Johnson fu il primo a documentare in modo completo il lessico inglese.\nPreparazione del Dizionario.\nIl dizionario fu compilato da Johnson, tra gli anni 1746 e 1755, nella sua casa londinese sita al n.17 di Gough Square. Nel 1747 Johnson aveva scritto il suo \"Progetto di un Dizionario della Lingua Inglese\", in cui espose le sue idee e la metodologia che avrebbe usato per preparare la sua opera. Egli chiaramente vide un vantaggio nel rifarsi a precedenti tentativi e consider\u00f2 questo procedimento come un parallelo del precedente giurisprudenziale (in questo fu probabilmente influenzato dal giurista John Cowell):\nIl progetto di Johnson fu incoraggiato da Philip Stanhope, 4\u00ba Conte di Chesterfield ma comunque in un modo non gradito da Johnson. Sette anni dopo il primo incontro con Johnson per discutere dell'opera, Chesterfield scrisse due saggi che comparvero su \"The World\" per raccomandare il \"Dizionario\". Chestefield si lamentava per la carenza di una struttura nella lingua inglese e sostenne:\nJohnson, tuttavia non apprezz\u00f2 il tono del saggio e ritenne che Chesterfield non avesse onorato la promessa che aveva fatto di essere il mecenate della sua opera. Nella \"Lettera a Chesterfield\" scritta il 7 febbraio 1755, Johnson spieg\u00f2 cosa ne pensava sulla faccenda:\nStruttura materiale del libro.\n\"A Dictionary of the English Language\" al momento della stampa si present\u00f2 alquanto voluminoso e molto costoso. La dimensione delle pagine era di 46\u00a0cm in altezza e 50\u00a0cm in larghezza. La carta usata era della migliore qualit\u00e0 disponibile, il cui costo si aggir\u00f2 intorno alle \u00a31.600; pi\u00f9 di quanto era stato pagato Johnson per la realizzazione del dizionario. Lo stesso Johnson defin\u00ec il libro \"Vasta mole superbus\" (\"Splendido nella sua grande mole\"). Nessun libraio poteva permettersi di stampare questo libro contando solo sui propri mezzi; al di fuori di alcune speciali edizioni della Bibbia, nessun libro di questo peso e dimensioni era stato mai impostato per la stampa.\nLe parole \"Samuel Johnson\" ed \"English Language\" erano stampate in color rosso; il resto era stampato in nero. La prefazione e le intestazioni di pagina erano in carattere \"Inglese\" da 4.6\u00a0mm \"English\", il testo- su due colonne -era in carattere da 3.5\u00a0mm. La prima edizione del dizionario raccoglieva un elenco di 42.773 parole, a cui solo poche altre vennero aggiunte nelle edizioni successive. Un'importante innovazione portata da Johnson fu quella di illustrare il significato delle parole elencate mediante citazioni letterarie, di queste ve ne sono 114.000. Gli autori pi\u00f9 frequentemente citati da Johnson sono Shakespeare, Milton e Dryden.\nA differenza dei pi\u00f9 moderni lessicografi, Johnson introdusse un po' di \"humour\" o a volte un po' di pregiudizio in un buon numero delle sue definizioni. Fra le pi\u00f9 note vi sono:\nDa un punto di vista dell'impegno posto dall'autore, il \"Dizionario\" di Johnson evidenzi\u00f2 una meticolosit\u00e0 fino ad allora mai vista. A differenza di tutti i dizionari che erano stati pubblicati in precedenza, a partire da Johnson per definire la completezza di un dizionario bisognava tener conto, imprescindibilmente, della cura minuziosa applicata non solo alle citazioni (\"illustrations\") ma anche alle definizioni, per es.:\nLa parola \"turn\" presentava 16 definizioni con 15 citazioni\nLa parola \"time\" presentava 20 definizioni con 14 citazioni\nLa parola \"put\" si sviluppava lungo 3 pagine con ben 5.000 parole\nLa parola \"take\" presentava 134 definizioni, che occupavano 5 pagine con 8.000 parole\nOriginariamente il dizionario doveva essere pubblicato in due volumi folio: A-K e L-Z. Ma ben presto si vide che questa soluzione era ingombrante, non remunerativa e non realistica. Le edizioni successive furono in 4 volumi; anche questa soluzione si rivel\u00f2 ingombrante; in aggiunta al peso puramente fisico del dizionario di Johnson c'era anche un prezzo abbastanza gravoso che oggi equivarrebbe a circa \u00a3675 odierne. Il prezzo era cos\u00ec poco invitante che nel 1784, trenta anni dopo la pubblicazione della prima edizione, quando il dizionario era giunto alla quinta edizione, vi erano in circolazione solo 6.000 copie.\nLe etimologie di Johnson sarebbero considerate abbastanza scarse per gli standard moderni e, in pi\u00f9, non viene offerto molto aiuto per la pronuncia; un esempio pu\u00f2 essere per (tosse): \"Cough: A convulsion of the lungs, vellicated by some sharp serosity. It is pronounced coff\". Gran parte del suo dizionario si basava su di una Grammatica prescrittiva, ed era linguisticamente un po' riluttante ad accettare il nuovo, infatti sosteneva la grafia tradizionale, per esempio \"olde\" invece di \"old\", piuttosto che la semplificazione che sarebbe stata preferita 73\u00a0anni pi\u00f9 tardi dal lessicografo Noah Webster.\nCronistoria del gradimento.\nAccoglienza iniziale.\nSubito si manifest\u00f2 un apprezzamento generale non solo per il contenuto del \"Dizionario\" ma anche per la sua realizzazione compiuta in solitario da parte di Johnson:\"Quando Boswell tratt\u00f2 questa parte della vita di Johnson, pi\u00f9 di tre decenni dopo, si espresse in questi termini 'il mondo contempl\u00f2 con stupore una cos\u00ec stupenda opera realizzata da un uomo solo, mentre in altre nazioni si era pensato che tali imprese erano possibili solo per accademie al completo'.\" \"Il \"Dizionario\", sin dal momento della sua progettazione, fu considerato come qualcosa che apparteneva a Johnson, e dal momento del suo completamento fu per antonomasia il \"Dizionario di Johnson\" \u2014il libro di sua propriet\u00e0, il suo monumento, la sua imperitura testimonianza.\"\nImmediatamente dopo la pubblicazione \"Il \"Dizionario\" fu oggetto di articoli su importanti riviste come \"London Magazine\" e \u2014non c'\u00e8 da stupirsene\u2014 \"Gentleman's Magazine\". In quest'ultima rivista se ne parl\u00f2 in una nota di ben otto pagine\". Le recensioni, perch\u00e9 tali erano questi articoli, furono scritte con una intonazione generosa: \"Fra le valutazioni meno positive la sola formulata con giudizio fu quella di Adam Smith apparsa nella rivista pro-Whig \"Edinburgh Review\" ... egli desiderava che Johnson 'avesse passato pi\u00f9 spesso sotto il suo vaglio quelle parole di cui non \u00e8 approvato l'uso, bench\u00e9 a volte si trovino in autori di poco conto'. Inoltre, l'approccio di Johnson non era ritenuto 'sufficientemente grammaticale'\".\nNonostante il successo di critica del \"Dizionario\", la situazione finanziaria di Johnson continu\u00f2 ad essere precaria per alcuni anni dopo il 1755: \"L'immagine di Johnson che si precipita a scrivere il romanzo \"Rasselas\" per poter pagare il servizio funebre per sua madre, pur restando un'iperbole romantica, d\u00e0 un'idea della precariet\u00e0 della sua esistenza, almeno per i quattro anni seguenti il completamento del \"Dizionario\". L'incertezza finanziaria costrinse Johnson ad abbandonare nel marzo 1759 la casa in Gough Square. Ma, proprio mentre Johnson sprofondava di nuovo in una profonda depressione, la reputazione del \"Dizionario\" finalmente contribu\u00ec a migliorare la situazione economica. Nel luglio 1762 venne concessa a Johnson, da parte del ventiquattrenne re Giorgio III, una pensione statale di \u00a3300 all'anno. La pensione non lo rese ricco ma certo gli evit\u00f2 di dover dannarsi l'anima per racimolare un soldo.\"\nCritica.\nMan mano che la lessicografia si svilupp\u00f2, vennero trovati difetti nell'opera di Johnson: \"Dall'inizio vi furono numerosi detrattori. Forse fra di loro il pi\u00f9 tonante fu John Horne Tooke... Non contento di definir [l'opera] 'imperfetta e difettosa', aggiunse che essa era 'una delle prestazioni pi\u00f9 inutili offerte al pubblico', e che il suo autore non 'possedeva neanche un solo requisito per tale impresa', inoltre le componenti grammaticali e storiche dell'opera erano 'svolte nel modo pi\u00f9 spregevole' e per 'quasi un terzo... \u00e8 tanto lingua degli quanto degli Inglesi'. Horace Walpole alla fine del XVIII secolo fece il punto per gli increduli quando disse, 'Non riesco a immaginare quanto possa durare la reputazione del Dr Johnson.' Il suo dizionario \u00e8 stato 'un lavoro sorprendente per un uomo' ma 'tale compito \u00e8 troppo per un uomo solo, e...una societ\u00e0 dovrebbe solo aspirare a pubblicare un dizionario standard.' Nonostante le riserve espresse da Walpole, gli ammiratori superarono di gran lunga il numero dei detrattori e la reputazione del \"Dizionario\" aument\u00f2 grazie ai giudizi espressi da altri filologi, lessicografi, insegnanti e grammatici.\nInflusso in Gran Bretagna.\nNonostante le critiche, \"L'influsso del \"Dizionario\" fu travolgente. Johnson stabil\u00ec sia una metodologia di come compilare un dizionario sia un paradigma di come i lemmi devono essere spiegati. Chiunque, dopo Johnson, abbia cercato di compilare un dizionario lo ha fatto alla sua luce.\" \"Nella sua brillante storia dell\"'Oxford English Dictionary\", Simon Winchester afferma del suo illustre predecessore nel XVIII secolo che 'entro la fine del secolo ogni famiglia istruita ebbe, o pot\u00e9 almeno consultare, il grande libro. Se ne consolid\u00f2 cos\u00ec fermamente e in breve tempo l'uso che bastava chiedere \"Il Dizionario\" per vedersi subito portare quello di Johnson e nessun altro.' 'Si chiedeva il Dizionario,' scrive Winchester, 'con la stessa naturalezza usata per chiedere la Bibbia.'\" Uno dei primi redattori dell'Oxford English Dictionary, il lessicografo James Murray, ha ammesso che molte delle definizioni fornite da Johnson sono state accettate senza alcuna modifica, perch\u00e9 'Quando le sue definizioni sono corrette e la loro collocazione \u00e8 logica, viene naturale seguirlo.' ... Alla fine l'Oxford English Dictionary riprodusse circa 1.700 definizioni di Johnson, contrassegnandole semplicemente con la lettera 'J.'.\"\nFama all'estero.\nL'influsso dell'opera di Johnson non si limit\u00f2 all'area anglosassone: \"Il presidente dell'Accademia Fiorentina dichiar\u00f2 che il \"Dizionario\" sarebbe rimasto come 'un monumento perpetuo di gloria per l'Autore, un onore oper il suo paese in particolare e in generale un beneficio per la Repubblica delle Lettere'. Questa non fu una vuota lode. L'opera di Johnson serv\u00ec come modello per i lessicografi all'estero. Non c'\u00e8 da stupirsi che il suo amico Giuseppe Baretti scelse come modello il \"Dizionario\" per il suo Dizionario Italiano\u2014Inglese del 1760, e per il suo Dizionario Spagnolo compilato nel 1780 circa. Ma vi sono numerosi esempi di accoglienza dell'opera di Johnson oltre la sua cerchia di conoscenze. La sua opera venne tradotta in Francese e Tedesco.\" \"Nel 1777, quando Ferdinando Bottarelli pubblic\u00f2 un dizionario tascabile di Italiano, Francese ed Inglese (tutte e tre le lingue affiancate), per il Francese e l'Italiano come riferimento scelse le opere delle Accademie Francese e Italiana: per l'Inglese si rifece a Johnson.\"\nInflusso in America.\nIl \"Dizionario\" arriv\u00f2 in America. \"L'adozione da parte dell'America del \"Dizionario\" fu un evento importante non solo nella storia americana ma anche nella storia della lessicografia. Per gli Americani della seconda met\u00e0 del XVIII secolo, Johnson fu l'autorit\u00e0 originaria per la lingua e la sua fama riecheggi\u00f2 nel successivo sviluppo della lessicografia Americana.\". Per i lessicografi Americani non si poteva metter da parte il \"Dizionario\": \"Due grandi lessicografi dell'America del XIX secolo, Noah Webster e Joseph Emerson Worcester, discussero energicamente circa il retaggio Johnsoniano ... Nel 1789 [Webster] dichiar\u00f2 che 'la Gran Bretagna, di cui noi siamo i discendenti e la cui lingua noi parliamo, non dovrebbe essere pi\u00f9 il \"nostro\" standard; perch\u00e9 lo stile dei suoi scrittori \u00e8 ormai corrotto e la sua stessa lingua \u00e8 in declino.'\" \"L\u00e0 dove Webster trov\u00f2 da criticare Johnson, Joseph Worcester invece lo esalt\u00f2... Nel 1846 complet\u00f2 il suo \"Universal and Critical Dictionary of the English Language\". Egli difese l'opera di Johnson, sostenendo che 'sin dalla sua pubblicazione, [esso] \u00e8 stato considerato, molto pi\u00f9 di ogni altro, come lo standard per il linguaggio'.\" Nonostante l'evoluzione della lessicografia in America, \"Il \"Dizionario\" ha svolto la sua parte anche nel diritto, specialmente negli Stati Uniti. I legislatori sono molto presi dall'accertamento del 'primo significato', quando cercano il di fissare il significato letterale delle leggi dei loro predecessori... Spesso si tratta di applicare una linguistica diacronica: per capire una legge, bisogna intendere quale fosse la terminologia cui fecero capo gli originali architetti... fin tanto che la Costituzione degli Stati Uniti rimane intatta, il \"Dizionario\" di Johnson svolger\u00e0 un ruolo nel Diritto degli Stati Uniti.\"\nEdizioni moderne.\nIl Dizionario di Johnson \u00e8 stato disponibile in versioni replica per alcuni anni. La \"Preface to the Dictionary\" \u00e8 disponibile su Project Gutenberg. Inoltre, una riproduzione della 6\u00aa edizione (1785) si pu\u00f2 consultare su Internet Archive."}
{"id": "2924992", "revid": "767487", "url": "https://it.wikipedia.org/wiki?curid=2924992", "title": "L'aria serena dell'ovest", "text": "L'aria serena dell'ovest \u00e8 un film del 1989, primo lungometraggio diretto da Silvio Soldini.\nTrama.\nCesare Noviti lavora per un'importante azienda e passa il tempo a condurre bizzarre indagini di mercato, mentre sogna di partire per una ricerca etnografica in America Centrale. Veronica \u00e8 un'infermiera e vive sola: la metropoli le offre la possibilit\u00e0 di un locale diverso ogni sera dove trovare un nuovo amante. Tobia, chimico farmaceutico amareggiato da contrasti con i colleghi, prova ad allontanarsi dall'ambiente di lavoro e dalla noia della routine con la moglie Clara. Irene da poco lavora come traduttrice ma - scontenta del recente trasferimento a Milano e della lunga relazione con Mario - pensa di abbandonare lavoro e fidanzato.\nIl cambiamento \u00e8 nell'aria, ma fino all'ultimo non sapremo se la trasformazione finir\u00e0 per compiersi o se i protagonisti torneranno in qualche modo sui loro passi.\nTutto si svolge in una fredda Milano degli ultimissimi anni ottanta nella quale i percorsi dei quattro protagonisti si incrociano, pi\u00f9 o meno fugacemente, anche grazie ad un'agendina perduta che passa di mano in mano, mentre da lontano arrivano notizie relative alle proteste in piazza Tiananmen e al crollo del muro di Berlino."}
{"id": "2924994", "revid": "765341", "url": "https://it.wikipedia.org/wiki?curid=2924994", "title": "Campionato sudafricano di Formula 1 1970", "text": "La stagione 1970 del Campionato sudafricano di Formula 1, fu l'undicesima della serie. Part\u00ec il 10 gennaio e termin\u00f2 il 4 ottobre, dopo 10 gare. Il campionato venne vinto da Dave Charlton su Lotus-Ford Cosworth.\nRisultati e classifiche.\nClassifica Piloti.\nVengono assegnati punti secondo lo schema seguente:"}
{"id": "2924999", "revid": "287204", "url": "https://it.wikipedia.org/wiki?curid=2924999", "title": "Gran Premio motociclistico di Spagna 2010", "text": "Il Gran Premio motociclistico di Spagna 2010 corso il 2 maggio, \u00e8 il secondo Gran Premio della stagione 2010. La gara si \u00e8 disputata a Jerez de la Frontera sul circuito omonimo.\nInizialmente prevista come terza gara della stagione, \u00e8 diventata la seconda a causa del rinvio del GP del Giappone.\nProve e Qualifiche.\nClasse 125.\nLe prime sessioni di prove sono state dominate da Pol Espargar\u00f3 (Derbi), mentre la pole position \u00e8 andata a Marc M\u00e1rquez (Derbi).\nRisultati dopo le qualifiche:\nMoto2.\nNelle prime due sessioni di prove libere i pi\u00f9 veloci sono stati: Alex Deb\u00f3n (FTR) nella FP1 e Yonny Hern\u00e1ndez (BQR-Moto2) nella FP2, mentre la pole \u00e8 andata a Sh\u014dya Tomizawa (Suter).\nRisultati dopo le qualifiche:\nMotoGP.\nNelle sessioni di prove il pilota pi\u00f9 veloce \u00e8 stato Casey Stoner su Ducati (1'39.731), seguito da Jorge Lorenzo (Yamaha) e Nicky Hayden (Ducati). Nella seconda sessione il migliore \u00e8 Jorge Lorenzo (1'39.089) seguito da Dani Pedrosa (Honda) e Casey Stoner.\nGara.\nMotoGP.\nResoconto.\nLorenzo riesce a vincere, recuperando prima su Rossi, e poi, nel finale, su Pedrosa, che batte dopo un duello. Dietro loro tre si piazzano nell'ordine: Hayden, Stoner, Dovizioso, Kallio, Melandri, De Puniet, Bautista, Simoncelli, Edwards, Barber\u00e1, Aoyama e Espargar\u00f3. Capirossi cade al terzo giro, mentre Spies si ritira per un problema tecnico all'ottavo giro.\nMoto2.\nIn questa classe corrono due piloti come wildcard: Iv\u00e1n Moreno su Moriwaki e Amadeo Llad\u00f3s su AJR.\nResoconto.\nDe Angelis e Leonov non partono. Il sammarinese, che sarebbe dovuto partire 26\u00ba, cade nel warmup procurandosi contusioni, mentre il russo non ha neanche girato in qualifica per via di un vecchio infortunio: \u00e8 stato ammesso alla gara solo per aver ottenuto un tempo al di sotto del 107% del leader nelle prove libere.\nLa gara della Moto2 \u00e8 stata fermata al secondo giro a causa di una macchia di liquido fuoriuscito dalla moto di Sh\u014dya Tomizawa (caduto dopo aver sorpassato Simone Corsi) che ha fatto scivolare diversi piloti. La gara \u00e8 stata successivamente fatta ripartire, riducendo a 17 il numero di giri rispetto ai 26 programmati inizialmente.\nAlla ripartenza nel primo giro cadono Iannone, Oliv\u00e9 e Abraham: solo quest'ultimo riesce a ripartire. Davanti sono in nove a lottare per la vittoria, tra i quali Noyes. Al terzo giro cadono Baldolini, che riesce a ripartire, e Faubel, che invece \u00e8 costretto al ritiro. Al giro dopo cade anche Canepa, che riesce a ripartire, ma costretto al ritiro al nono giro. Al quinto giro cade anche Deb\u00f3n, che riesce a ripartire. Al settimo giro si ritira Pasini. Al nono giro cade Moreno. Nel finale El\u00edas riesce a compiere un doppio sorpasso su Tomizawa e L\u00fcthi (rispettivamente secondo e terzo alla fine), andando a vincere. Quarto si piazza Takahashi, davanti a Corsi, Gadea, Noyes, Sim\u00f3n, Talm\u00e1csi, Hern\u00e1ndez, Cluzel, Rolfo, Aegerter, Bradl e West.\nClasse 125.\nIn questa classe partecipano quattro piloti come wildcard: Isaac Vi\u00f1ales e Michael van der Mark su Aprilia, Joan Perell\u00f3 e Johnny Rosell su Honda, mentre da questo Gran Premio corre Riccardo Moretti per il team Fontana Racing.\nResoconto.\nAl via V\u00e1zquez e Terol passano al comando, mentre M\u00e1rquez, partito dalla pole, cade nel primo giro. Nel primo giro cade anche Savadori. Lottano per la vittoria, insieme a V\u00e1zquez e Terol, anche Espargar\u00f3 e Rabat, che vengono poco dopo raggiunti anche da Cortese. Al secondo giro cade Fagerhaug. Al sesto giro cade Riccardo Moretti. Al quattordicesimo giro cadono Marconi e Rossi: entrambi ripartono, ma il francese \u00e8 costretto a rientrare ai box un giro dopo. Al sedicesimo giro si ritira van der Mark. Intanto Cortese davanti, a causa di un problema tecnico, perde molto terreno dai piloti di testa. Al diciannovesimo giro V\u00e1zquez, che lottava per la vittoria, cade: riparte, ma \u00e8 costretto a rientrare ai box. A questo punto la lotta per la vittoria \u00e8 riservata a Espargar\u00f3 e Terol, mentre Rabat si \u00e8 staccato. Espargar\u00f3, a meno di due giri dalla fine, decide di allungare, andando quindi a vincere davanti ai suoi connazionali. Dietro di loro, nell'ordine: Smith, Koyama, Moncayo, Zarco, Krummenacher, Masbou, Iwema, Cortese (rallentato dal guasto), Schr\u00f6tter, Mart\u00edn, Kornfeil e Salom. Al penultimo giro \u00e8 caduto Webb, e all'ultimo giro anche Folger."}
{"id": "2925001", "revid": "1543377", "url": "https://it.wikipedia.org/wiki?curid=2925001", "title": "Valli Bergamasche", "text": "La Valli Bergamasche, anche detta La Valli, \u00e8 una gara motociclistica di regolarit\u00e0 organizzata per la prima volta nel 1948.\nStoria.\nIdeata da Mino Baracchi, nel secondo dopoguerra, quale manifestazione estemporanea per festeggiare la nascita del Moto Club Bergamo (del quale Baracchi era presidente), divenne in pochissimi anni un appuntamento sportivo di carattere internazionale, con centinaia di iscritti e decine di migliaia di spettatori e la partecipazione in forma ufficiale delle pi\u00f9 importanti case motociclistiche. Il nome deriv\u00f2 dalla contrazione dei nomi di alcune prove che gi\u00e0 si correvano nelle stesse zone: il \"Circuito motociclistico di regolarit\u00e0 Citt\u00e0 di Bergamo\" ed il \"Circuito delle Valli Bergamasche\".\nI percorsi di gara e le prove speciali, appositamente studiati per mettere a durissima prova i motori, le ciclistiche e la resistenza dei piloti, le valsero la fama di gara pi\u00f9 difficile e massacrante, nella specialit\u00e0, dell'intero calendario europeo. A questo proposito, si ricorda lo svenimento per la fatica di Lino Cornago (pilota Parilla) nel 1953, mentre era in testa alla corsa (ripresosi, l'italiano concluse la prova in ventesima posizione).\nNata come prova da disputarsi su un singolo giorno, la durata della Valli venne portata prima a due giorni nel 1950, con l'inserimento della gara nel calendario del Campionato italiano Regolarit\u00e0 da parte della FMI e poi addirittura a tre giorni. Dal 1959 inizi\u00f2 l'arrivo (e il dominio) di piloti e moto straniere che contribuirono a far s\u00ec che la Federazione Internazionale, dal 1964, inserisse la Valli nel calendario del Trofeo internazionale di Regolarit\u00e0 (divenuto quattro anni dopo Campionato europeo). Sempre nel '59 venne per la prima volta inserita una \"speciale\" di motocross. Vennero anche saltuariamente previste prove notturne, oltre a prove di accelerazione, frenata e anche salita.\nNel 1968 la gara non si disput\u00f2 in quanto il moto club organizzatore si concentr\u00f2 sulla preparazione della Sei Giorni Internazionale a San Pellegrino Terme. Dall'anno successivo divenne per\u00f2 stabilmente una delle prove del campionato europeo (verr\u00e0 esclusa dal trofeo continentale solo nel 1975) e fu costretta ad adeguarsi ai nuovi regolamenti FIM: i giorni di gara scesero da 3 a 2 e venne eletto un vincitore per ogni classe anzich\u00e9 un vincitore assoluto. A partire dal 1994 divenne una prova del Campionato mondiale Enduro.\nDa ricordare l'edizione del 1963 quando i piloti italiani iscritti alla gara furono solo 41, contro addirittura 114 centauri stranieri. L'edizione del 1966 fu ricordata per la facilit\u00e0 con cui si imposero Uhlig e Salewsky; forti di una grande superiorit\u00e0 tecnica e arrivati all'ultima speciale di cross entrambi a zero penalit\u00e0, i due connazionali tagliarono il traguardo dell'ultima prova cronometrata tenendosi per mano e facendo cos\u00ec segnare lo stesso tempo. Al contrario, particolarmente dura fu la 25\u00aa edizione, nel 1973, corsa su di un terreno proibitivo a causa della pioggia battente: solo 24 i piloti al traguardo su 273 iscritti. Quella prova fu addirittura micidiale per le piccole cilindrate, Gualtiero Brissoni fu l'unico concorrente su 32 a tagliare il traguardo nella classe 50cc. Il 1979 fu l'anno dell'unico decesso alla Valli, lo sfortunato pilota fu lo svedese Lennart Andersson che mor\u00ec a causa di un incidente nonostante l'immediato soccorso di Franco Gualdi che interruppe la propria gara per aiutare l'avversario.\nNegli anni cinquanta e sessanta, oltre ai trofei individuali ai piloti partecipanti, venivano assegnati anche riconoscimenti alle squadre nazionali (la vincitrice si aggiudicava il \"trofeo Reggiani\") e ai costruttori (\"trofeo Serafini\"). Dal 1986 viene saltuariamente organizzata la \"Valli Bergamasche Revival\", una manifestazione non competitiva aperta a moto d'epoca e ad ex piloti di et\u00e0 superiore ai 40 anni.\nAlbo d'oro.\nDi seguito \u00e8 riportato l'albo d'oro della manifestazione, dalla prima edizione del 1948 ad oggi. La gara ha previsto fino al 1967 una sola classifica generale (che premiava quindi un vincitore assoluto), per poi stilare classifiche per singole classi di cilindrata. Nei primi anni, le edizioni che hanno visto pi\u00f9 di un vincitore si spiegano col fatto che le classifiche venivano compilate in base alle penalit\u00e0 per anticipi e ritardi e non era quindi raro, nonostante la durezza del percorso, che due piloti arrivassero con lo stesso tempo finale.\nI punti di domanda \"?\" indicano prove sicuramente disputate, ma delle quali il vincitore \u00e8 sconosciuto. Le caselle vuote indicano invece prove quasi certamente non disputate.\nAlbo d'oro junior.\nIn alcune edizioni \u00e8 stato assegnato un trofeo junior (dal 2005 i vincitori coincidono con quelli della gara valida per il mondiale di enduro junior organizzato dalla FIM. I vincitori conosciuti sono riportati nella tabella qui sotto."}
{"id": "2925006", "revid": "372624", "url": "https://it.wikipedia.org/wiki?curid=2925006", "title": "Campi di alterazione geotermica di Monte Rotondo e Sasso Pisano", "text": ""}
{"id": "2925011", "revid": "287204", "url": "https://it.wikipedia.org/wiki?curid=2925011", "title": "Kladno volejbal", "text": "Il Kladno volejbal \u00e8 una societ\u00e0 pallavolistica maschile ceca con sede a Kladno: milita nel campionato di Extraliga."}
{"id": "2925016", "revid": "1048993", "url": "https://it.wikipedia.org/wiki?curid=2925016", "title": "Finn Taylor", "text": ""}
{"id": "2925024", "revid": "306856", "url": "https://it.wikipedia.org/wiki?curid=2925024", "title": "EUR", "text": "L'E.U.R. Esposizione Universale Roma (gi\u00e0 E42 \"Esposizione Universale 1942\") \u00e8 un complesso urbanistico e architettonico di Roma.\nLa zona venne progettata negli anni trenta del XX secolo per la costruzione della sede dell'Esposizione Universale di Roma, dal cui acronimo ha assunto il nome, prevista per il 1942 ma che non ebbe mai luogo a causa dell'inizio della seconda guerra mondiale; il complesso fu completato nei decenni successivi, modificando e ampliando il progetto originario. Ospita alcuni esempi di architettura monumentale, che convivono con edifici moderni edificati nei decenni successivi, con la maggior parte degli edifici che \u00e8 di propriet\u00e0 della societ\u00e0 omonima di propriet\u00e0 statale.\nIl toponimo \u00e8 utilizzato anche per indicare il XXXII quartiere di Roma e la zona urbanistica 12A.\nStoria.\nIl progetto originario.\nNel 1935 il governatore di Roma, Bottai, propose a Mussolini di candidare la capitale per la futura esposizione universale del 1942, che avrebbe permesso di celebrare i vent'anni della marcia su Roma e proporre il successo del fascismo di fronte a un pubblico internazionale. Il governo sostenne l'iniziativa con la creazione di un apposito ente autonomo - l'Ente Autonomo Esposizione Universale di Roma - presieduto dal senatore Vittorio Cini. Fu scelta la zona delle Tre Fontane, preferita per collegare idealmente la Roma imperiale, rappresentata dalle Terme di Caracalla, con il mar Tirreno lungo la Via Imperiale (oggi via Cristoforo Colombo): il nuovo quartiere fu progettato per essere il terzo polo di espansione a sud-ovest della citt\u00e0. Questa area meridionale di Roma era estranea al Piano Regolatore del 1931, che richiese di adottare alcune norme per consentire la realizzazione del progetto: un'apposita commissione approv\u00f2 le norme attraverso alcuni piani particolareggiati esecutivi.\nIl senatore Cini propose la collaborazione di numerosi architetti italiani - Giuseppe Pagano, Luigi Piccinato, Luigi Vietti, Adalberto Libera, Gaetano Minnucci, Ernesto Lapadula, Mario Romano, Luigi Moretti - sotto il coordinamento tecnico di Marcello Piacentini, gi\u00e0 apprezzato dal regime fascista per il suo classicismo essenzializzato. Il governatorato ebbe ingenti risorse finanziarie per gli espropri dei circa 400 ettari di estensione del progetto e la costruzione degli edifici; il progetto principale fu completato solo nel 1938. I lavori ebbero inizio il 26 aprile 1937, quando Mussolini piant\u00f2 un pino romano sul luogo dove sarebbe nato il nuovo quartiere romano. \nIl quartiere fu ispirato, secondo l'ideologia del fascismo, all'urbanistica classica romana, apportandovi gli elementi del razionalismo italiano: la struttura prevede un impianto vario ad assi ortogonali ed edifici architettonici maestosi e imponenti, massicci e squadrati, per lo pi\u00f9 costruiti con marmo bianco e travertino a ricordare i templi e gli edifici della Roma imperiale. L'elemento simbolo di questo modello architettonico \u00e8 il Palazzo della Civilt\u00e0 Italiana, soprannominato \"Colosseo Quadrato\".\nTuttavia l'esposizione universale non ebbe mai luogo a causa del ritardo dei lavori di costruzione, dell'improvvisa morte del governatore Piero Colonna e dei preparativi per la partecipazione italiana alla seconda guerra mondiale: il progetto originario non fu mai portato a termine e i lavori vennero interrotti nel 1942. La maggior parte delle opere furono destinate a rimanere incompiute; altre, come per esempio il teatro sulla Piazza Imperiale, non furono mai iniziate. Nonostante ci\u00f2, l'Esposizione favor\u00ec l'esecuzione di un complesso di opere e servizi che successivamente avrebbe favorito la formazione di un nuovo quartiere. Il progetto fu ridefinito e completato nei decenni successivi con edifici moderni, palazzi congressuali e architetture sportive.\nNel 1944 il territorio dell'Eur fu occupato dalle forze armate tedesche che dal mare avanzavano verso Roma e fu usato come luogo di accantonamento delle truppe; il Palazzo della Civilt\u00e0 Italiana fu trasformato in officina di riparazione, mentre il villaggio operaio fu trasformato in caserma. I tedeschi avevano completamente svuotato gli edifici, in particolare avevano portato via tutta l'attrezzatura del ristorante per equipaggiare le loro mense militari; i civili svuotarono il villaggio operaio. Quando i tedeschi cominciarono la ritirata abbandonando Roma, il 2 giugno 1944, all'Eur furono sostituiti dagli alleati; dopodich\u00e9 rimase vuota e inabitabile. Dell'impresa E42 nel dopoguerra rimangono solo ruderi e spazi non edificati non collegati alla citt\u00e0, ma \u00e8 proprio da qui che riparte lo sviluppo dell'Eur, che a partire dai primi anni '50 rappresent\u00f2 il caso esemplare della ricostruzione del dopoguerra, che fu alla base della ripresa economico-sociale italiana. Il verde, grande carenza di Roma, sarebbe stata la caratteristica, la specialit\u00e0 dell'Eur. Dunque, un quartiere-parco, di cui occorreva potenziare le qualit\u00e0 urbane. Oltre all'edilizia residenziale era fondamentale il completamento degli edifici storici: furono completati l\u2019edificio degli Uffici, il palazzo della Civilt\u00e0 italiana, la chiesa dei SS. Pietro e Paolo, il palazzo dei Congressi, una parte del complesso delle Esedre (ora Piazza delle Nazioni Unite), una parte dell\u2019ex piazza Imperiale (ora piazza Guglielmo Marconi), una parte dell\u2019edificio delle Forze armate, destinato ora a sede dell\u2019Archivio centrale dello Stato, l\u2019ex Ristorante Ufficiale, che ora ospita un bar ed uffici di Roma Capitale. Negli edifici storici di piazza Italia si insediano importanti musei: il museo della Civilt\u00e0 romana, il museo delle Arti e delle Tradizioni popolari, il museo Pigorini e il museo dell\u2019Alto Medioevo. Inoltre, venne completata la viabilit\u00e0 e vennero sistemate le zone parco.\nDal 1955 progettarono di trasferirsi all'Eur i ministeri delle finanze, della sanit\u00e0, delle comunicazioni, del commercio estero e della marina mercantile. Arrivarono all'Eur l'Eni, l'INPS, l'Alitalia, la Esso, la Immobiliare, la SIAE, l\u2019ICE.\nL'evoluzione contemporanea.\nNegli ultimi decenni il quartiere ha assunto una funzione residenziale e commerciale, grazie alla sua posizione decentrata e alla vicinanza alle principali infrastrutture per il trasporto, ospitando sedi centrali o periferiche di enti pubblici e di imprese - ministeri dello sviluppo economico, delle infrastrutture e dei trasporti, ICE, SIAE, INAIL, INPS - e privati - Confindustria, UniCredit, Poste italiane, Eni, Iliad Italia, AbbVie,Q8, Procter &amp; Gamble, Engineering, Microsoft, Unilever, Accenture, Bristol-Myers. Nell'ottobre 2004 il quartiere ha ospitato la conferenza intergovernativa dell'Unione europea. Gli ultimi progetti di riqualificazione hanno contribuito alla progettazione di nuovi edifici architettonici, come il Nuovo Centro Congressi, noto come Nuvola, su progetto di Massimiliano Fuksas.\nIn occasione delle Olimpiadi di Roma del 1960, l'EUR ha subito un ulteriore sviluppo urbanistico e architettonico che ha fatto decollare l'immagine pubblica del quartiere, proseguito poi fino ai giorni nostri. Con la fine degli anni '60 si conclude il primo lungo ciclo evolutivo dell'Eur, coincidente con la ripresa e il suo rilancio come istituzione pubblica dalla riconosciuta funzione di centralit\u00e0. Oggi l'EUR \u00e8 sede del pi\u00f9 importante polo finanziario e terziario della capitale e tra i maggiori d'Italia con la presenza di numerose sedi di banche italiane quali UniCredit, BNL, Fideuram - Intesa Sanpaolo Private Banking, Poste italiane oltre alla presenza di palazzi e uffici pubblici e privati (INPS, Ministero dello sviluppo economico, Ministero della salute, Eni, ecc.) e un polo museale, risultando oggi l'area pi\u00f9 attiva della capitale dal punto di vista economico.\nPropriet\u00e0 degli immobili.\nGran parte del patrimonio mobiliare e immobiliare del quartiere \u00e8 di propriet\u00e0 di EUR S.p.A. (gi\u00e0 Ente EUR), partecipata al 90% dal Ministero dell'economia e delle finanze e al 10% da Roma Capitale.\nL'Ente Autonomo Esposizione Universale di Roma gestisce l'organizzazione del quartiere in parziale autonomia dal Comune di Roma. Istituito con legge del 26 dicembre 1936, n. 2174, \u00e8 stato in seguito trasformato in societ\u00e0 per azioni."}
{"id": "2925025", "revid": "1543377", "url": "https://it.wikipedia.org/wiki?curid=2925025", "title": "C\u00fcneyt \u00c7ak\u0131r", "text": "Carriera.\nIn campo nazionale dirige la sua prima partita in massima serie nel settembre del 2001, a soli 25 anni. Da allora ad oggi (stagione 2019-2020) ha diretto oltre 300 partite in patria, risultando tra i migliori arbitri. Il 1\u00ba gennaio 2006, a 29 anni appena compiuti, riceve la nomina della FIFA. Inizia a distinguersi anche in campo internazionale, ottenendo importanti designazioni.\nNel 2007 fa l'esordio in una partita tra nazionali maggiori, dirigendo Israele-Estonia, terminata 4-0 e valida per le qualificazioni al campionato europeo del 2008. Sempre nello stesso anno partecipa al campionato europeo di calcio Under-19 in Austria, a luglio. Gli vengono assegnate due partite della fase a gironi. In questi primi anni da internazionale dirige anche turni preliminari di Coppa UEFA, l'attuale UEFA Europa League.\nNell'agosto 2008 \u00e8 chiamato a dirigere per la prima volta in UEFA Champions League una partita valida per il secondo turno preliminare. Dirige due partite valide per le qualificazioni al campionato mondiale del 2010 in Sudafrica. Nel 2009 partecipa al campionato europeo Under-21, dirigendo due partite della fase a gironi e una semifinale.\nAgli inizi del 2010 la continua crescita dell'arbitro turco porta l'UEFA a promuoverlo nella categoria Premier Development, la seconda in assoluto. L'edizione 2009-2010 dell'Europa League lo vede protagonista: dirige infatti ben sette partite tra cui spicca la semifinale di ritorno tra Fulham e Amburgo.\nNel settembre del 2010 debutta nella fase a gironi della UEFA Champions League, dirigendo un match tra i russi del e gli spagnoli campioni in carica del .\nNell'estate 2011 viene dapprima promosso nella categoria \"Elite\" degli arbitri UEFA (quattordici anni dopo l'ultima apparizione in questa lista di un suo connazionale, Ahmet \u00c7akar); successivamente \u00e8 chiamato a dirigere, in occasione del mondiale Under-20 del 2011 in programma in Colombia.\nNel dicembre 2011 viene selezionato ufficialmente per l'europeo del 2012 in Polonia ed Ucraina.\nNell'aprile 2012 viene inserito dalla FIFA in una lista di 52 arbitri preselezionati per il mondiale del 2014.\nIl 24 aprile 2012 \u00e8 chiamato a dirigere la semifinale di ritorno di Champions League tra e .\nAll'europeo del 2012 il fischietto turco dirige dapprima due partite della fase a gironi, Ucraina-Svezia e Italia-Irlanda, e successivamente una delle due semifinali, tra Portogallo e Spagna. Chiude la sua esperienza nella rassegna continentale ricoprendo l'incarico di quarto ufficiale nella finale del 1\u00ba luglio 2012 a Kiev, tra Spagna e Italia.\nA livello nazionale, il 12 agosto 2012, \u00e8 designato per dirigere (per la prima volta nella sua carriera) la finale di Supercoppa turca, disputatasi nell'occasione tra Galatasaray e Fenerbah\u00e7e.\nNel dicembre 2012 \u00e8 selezionato dalla FIFA in vista della Coppa del mondo per club del 2012. Nell'occasione viene dapprima designato per un quarto di finale, successivamente per la finalissima del 16 dicembre 2012 ad Yokohama tra i brasiliani del Corinthians e gli inglesi del Chelsea. Da quando tale competizione ha assunto il format attuale allargato alle squadre di club campioni di tutte le confederazioni (e cio\u00e8 dall'edizione del 2005), \u00e8 il primo fischietto appartenente alla confederazione europea a dirigere l'atto finale.\nNel giugno del 2013 \u00e8 selezionato dalla FIFA per prendere parte al mondiale Under 20 in Turchia. Viene impiegato per dirigere due partite della fase a gironi.\nNel novembre 2013 viene designato dalla commissione arbitrale FIFA per dirigere l'andata di Ucraina-Francia, uno degli spareggi UEFA per l'accesso al mondiale di Brasile 2014.\nIl 15 gennaio 2014 viene selezionato ufficialmente per i campionato del mondo del 2014 in Brasile.\nNel maggio 2014 viene designato in qualit\u00e0 di quarto ufficiale per la finale della UEFA Champions League 2013-2014, in programma il 24 maggio 2014 all'Est\u00e1dio da Luz di Lisbona tra Real Madrid ed Atl\u00e9tico Madrid.\nAl mondiale di Brasile dirige due partite della fase a gironi: Brasile-Messico ed Algeria-Russia. Successivamente viene designato per la semifinale del 9 luglio 2014 tra Paesi Bassi ed Argentina.\nIl 18 maggio 2015 l'UEFA rende nota la sua designazione per la finale di Champions League 2014-15 da disputarsi il successivo 6 giugno presso l'Olympiastadion di Berlino, tra gli italiani della Juventus e gli spagnoli del Barcellona. La partita si \u00e8 conclusa 3-1 a favore della squadra spagnola.\nNel novembre 2015 viene designato dalla commissione arbitrale UEFA per dirigere il ritorno del play-off di qualificazione ad Euro 2016 tra la Slovenia e l'Ucraina.\nIl 15 dicembre 2015 viene ufficialmente selezionato per l'europeo del 2016 in Francia.\nTra aprile e maggio 2016 stabilisce un singolare primato: viene designato dalla commissione arbitrale UEFA per dirigere ben due sfide delle semifinali della UEFA Champions League 2015-2016. Nella fattispecie, viene dapprima designato per la gara di andata tra Manchester City e Real Madrid, e pochi giorni dopo per quella di ritorno tra Bayern Monaco ed Atletico Madrid. Non era mai accaduto, nella storia delle maggiori competizioni europee per club, che uno stesso arbitro dirigesse due semifinali su quattro.\nIl 2 maggio 2016 viene ufficializzata la sua designazione per il torneo olimpico maschile di Rio de Janeiro 2016.\nAll'europeo di Francia 2016 dirige due partite della fase a gironi e l'ottavo di finale tra Italia e Spagna. Ai Giochi Olimpici di Rio de Janeiro dirige una gara della fase a gironi e il quarto di finale tra Brasile e Colombia.\nNell'aprile 2017 viene resa nota dalla FIFA la sua convocazione al campionato mondiale Under-20, in programma tra maggio e giugno 2017 in Corea del Sud.\nNel maggio 2017 dirige la semifinale di ritorno di UEFA Champions League tra e .\nNel novembre 2017 \u00e8 designato dalla FIFA per dirigere un play-off UEFA valido per l'accesso al campionato mondiale di Russia 2018, la sfida d'andata tra Svezia ed Italia, vinta dai padroni di casa per 1-0.\nNell'edizione 2017-2018 della Champions League arbitra, tra le altre, l'andata dell'ottavo di finale tra Barcellona e Chelsea e il ritorno della semifinale tra Real Madrid e .\nIl 29 marzo 2018 viene selezionato ufficialmente dalla FIFA per il mondiale di Russia 2018, dove arbitra la partita tra Marocco e Iran, valida per la prima giornata della fase a gironi. Infine viene designato per la semifinale -. Si tratta della sua seconda designazione per la semifinale di un mondiale, avendo gi\u00e0 diretto nel 2014 la semifinale tra e .\nIl 7 maggio 2019 dirige la sua sesta semifinale di Champions, nell'occasione il match di andata tra Liverpool e Barcellona.\nIl 21 aprile 2021 viene selezionato per il Campionato europeo di calcio 2020 (slittato di un anno a causa del COVID-19). Per il fischietto turco si tratta della terza manifestazione continentale. Dirige due partite della fase a gironi, Ungheria-Portogallo e Ucraina-Austria. Successivamente viene designato per l'ottavo di finale tra Croazia e Spagna. Con quest'ultima partita, il turco dirige la sua nona partita ai Campionati Europei (tre nel 2012, tre nel 2016, oltre le tre del 2021), piazzandosi al primo posto nella classifica di tutti i tempi per partite arbitrate della competizione continentale."}
{"id": "2925027", "revid": "6923", "url": "https://it.wikipedia.org/wiki?curid=2925027", "title": "Classe 750", "text": ""}
{"id": "2925028", "revid": "1543377", "url": "https://it.wikipedia.org/wiki?curid=2925028", "title": "Essouk", "text": "Essouk \u00e8 un comune rurale del Mali facente parte del circondario di Kidal, nella regione omonima."}
{"id": "2925033", "revid": "73831", "url": "https://it.wikipedia.org/wiki?curid=2925033", "title": "C\u00fcneyt \u00c7akir", "text": ""}
{"id": "2925034", "revid": "1305772", "url": "https://it.wikipedia.org/wiki?curid=2925034", "title": "Greatest Hits (Foo Fighters)", "text": "Greatest Hits \u00e8 la prima raccolta del gruppo musicale statunitense Foo Fighters, pubblicata il 3 novembre 2009 dalla Roswell e dalla RCA Records.\nDescrizione.\nContiene 12 tra i singoli pi\u00f9 famosi pubblicati dal gruppo nel corso della propria carriera, con l'aggiunta della versione dal vivo del brano \"Skin and Bones\" (presente nell'omonimo album dal vivo) e di tre inediti: \"Wheels\" (unico singolo estratto dalla raccolta e pubblicato il 25 settembre 2009), \"Word Forward\" e una versione acustica di \"Everlong\".\n\"Wheels\" e \"Word Forward\" sono stati composti durante il tour di supporto all'album \"Echoes, Silence, Patience &amp; Grace\" e registrati specificamente per la raccolta insieme al produttore Butch Vig.\nLa raccolta venne pubblicata anche in edizione deluxe, con l'aggiunta di un libro e di un DVD che racchiude alcuni brani eseguiti dal vivo e tutti i videoclip del gruppo pubblicati fino a quel momento, compreso quello di \"Wheels\", il quale \u00e8 stato diretto da Sam Brown (lo stesso che diresse quello di \"The Pretender\").\nControversia.\nIl frontman Dave Grohl ha espresso il suo disappunto riguardo alla pubblicazione di un Greatest Hits, motivando che avrebbe preferito aspettare fino a quando il gruppo non avesse deciso di sciogliersi. Tuttavia, l'etichetta discografica attendeva una raccolta da quattro anni e per tale motivazione ha esercitato una clausola nel contratto del gruppo che ha permesso loro di pubblicarlo. Grohl ha spiegato inoltre che avrebbe preferito una lista tracce differente, con la presenza di alcuni brani rispetto ad altri inclusi nella pubblicazione definitiva."}
{"id": "2925037", "revid": "1543377", "url": "https://it.wikipedia.org/wiki?curid=2925037", "title": "Kidal", "text": "Kidal \u00e8 un comune urbano del Mali, capoluogo del circondario e della regione omonimi."}
{"id": "2925044", "revid": "1597390", "url": "https://it.wikipedia.org/wiki?curid=2925044", "title": "Sarakatsani", "text": "I sarakatsani (greco: \u03a3\u03b1\u03c1\u03b1\u03ba\u03b1\u03c4\u03c3\u03ac\u03bd\u03bf\u03b9) sono un'etnia greca, tradizionalmente pastori transumanti, nativi della Grecia, con minore presenza negli stati vicini, la Bulgaria, l'Albania meridionale e la Macedonia del nord. Fino all'inizio del XX secolo vivevano di pastorizia, in una transumanza permanente attraverso la penisola balcanica, sposandosi solo all'interno della comunit\u00e0 e mischiandosi poco con le popolazioni stanziali con cui entravano in contatto. Il linguista Theodor Capidan ha scritto che i Sarakatsani sono un gruppo etnico di arumeni.\nNel 1938, con il decreto n\u00ba 1223 del 4 maggio 1938, il generale Ioannis Metaxas, primo ministro greco e dittatore, obblig\u00f2 i sarakatsani ad abbandonare la propria cultura e procedere alla sedentarizzazione forzata."}
{"id": "2925045", "revid": "1543377", "url": "https://it.wikipedia.org/wiki?curid=2925045", "title": "Adjelhoc", "text": "Adjelhoc \u00e8 la dicitura ufficiale di un comune rurale del Mali (sovente trascritto Aguel'hoc, Aguelhoc, Aguelhok e simili) facente parte del circondario di Tessalit, nella regione di Kidal."}
{"id": "2925046", "revid": "86343", "url": "https://it.wikipedia.org/wiki?curid=2925046", "title": "Aguel'hoc", "text": ""}
{"id": "2925048", "revid": "86343", "url": "https://it.wikipedia.org/wiki?curid=2925048", "title": "Aguelhoc", "text": ""}
{"id": "2925059", "revid": "547034", "url": "https://it.wikipedia.org/wiki?curid=2925059", "title": "Tessalit", "text": "Tessalit \u00e8 un comune rurale del Mali, capoluogo del circondario omonimo, nella regione di Kidal.\nDue ostaggi italiani, Padre Pierluigi Maccalli e Nicola Chiacchio, rapiti in Niger nel 2018, sono stati liberati il giorno 8 ottobre 2020, insieme ad altri due stranieri. Subito imbarcati su un volo speciale per la capitale Bamako."}
{"id": "2925069", "revid": "1543377", "url": "https://it.wikipedia.org/wiki?curid=2925069", "title": "Timtaghene", "text": "Timtaghene \u00e8 un comune rurale del Mali facente parte del circondario di Tessalit, nella regione di Kidal."}
{"id": "2925071", "revid": "1573940", "url": "https://it.wikipedia.org/wiki?curid=2925071", "title": "Love Song (Rain)", "text": "Love Song \u00e8 un singolo del cantante sudcoreano Rain, pubblicato nel 2010.\nIl disco.\nIl singolo, anche conosciuto col titolo \u00e8 estratto come primo singolo dall'album \"Back to the Basic\" nel 2010.\nIl brano \u00e8 stato scritto ed arrangiato da Jung Ji Hoon, ovvero lo stesso Rain. Del brano esiste anche una versione cantata in lingua inglese.\nVideo musicale.\nIl video musicale prodotto per \"Love Song\" alterna sequenze \"casalinghe\" d'amore fra Rain e la sua partner nella storia del video, ad altre sequenze realizzate sul tetto di uno stabile, in cui il cantante ed alcuni ballerini eseguono una coreografia."}
{"id": "2925072", "revid": "1793900", "url": "https://it.wikipedia.org/wiki?curid=2925072", "title": "Cronaca del Ferraiolo", "text": "La Cronaca del Ferraiolo (o Cronaca figurata del Quattrocento) \u00e8 una cronaca illustrata napoletana di compilazione tardo medievale, opera di Melchiorre (o Melchionne) Ferraiolo, autore della seconda met\u00e0 del Quattrocento, funzionario aragonese di medio rango cui si conosce poco pi\u00f9 del nome. L'opera fu redatta, e il manoscritto vergato di suo pugno, nell'ultima decade del Quattrocento, gli ultimi anni del dominio aragonese sul Regno di Napoli, periodo del quale il cronista \u00e8 importante testimone. \nTradizione manoscritta.\nLa cronaca \u00e8 tramandata da un solo testimone, un codice napoletano, illustrato da miniature, dimostratosi autografo, conservato presso la \"Pierpont Morgan Library\" di New York. \nInsieme alla \"cronaca figurata\" il codice newyorchese tramanda altre opere: la \"Cronaca di Partenope\" (gi\u00e0 nota in molte altre versioni), una copia del \"Trattato de li bagni de Pezola\" (sui bagni di Pozzuoli) e una copia incompleta del \"Fasciculus temporum\" (storia universale attribuita al monaco tedesco Werner Rolevinck).\nContenuti.\nIl testo si compone di 247 paragrafi, in cui si narrano vicende del Regno di Napoli della seconda met\u00e0 del Quattrocento. La narrazione inizia con l'ingresso trionfale a Napoli, nel 1442, di Alfonso d'Aragona. L'enfasi, tuttavia, si concentra soprattutto sui quattro anni successivi al 1494, periodo al quale sono dedicati ben ben 200 paragrafi, nel frangente storico segnato dalla morte di Ferrante d'Aragona (1494) e dalle vicende della successione dinastica aragonese al trono di Napoli, fino all'ingresso in citt\u00e0 di Federico d'Aragona (1498), figlio di Ferrante e di Isabella di Clermont. Questo nucleo forte della narrazione, che si dipana su circa quattro anni, \u00e8 dominato dalle vicende militari della discesa nella penisola di Carlo VIII di Francia e delle Guerre d'Italia.\nIl punto di vista della narrazione \u00e8 di una persona schierata dalla parte aragonese: l'intera opera, infatti, \u00e8 concepita con uno scopo \"ideologico\", il sostegno alla causa dei sovrani aragonesi.\nL'angolazione prospettica dalla quale si assiste alle vicende storiche \u00e8 interna alle mura della citt\u00e0: ciascun paragrafo si sviluppa su temi di cui \u00e8 giunta notizia (\"nova\") ai cittadini di Napoli, con una corrispondenza biunivoca in cui ciascun argomento veicolato dalla \"nova\" riceve il suo sviluppo narrativo in un distinto paragrafo. \nStoria editoriale.\nLa \"Cronaca figurata del Ferraiolo\" fu messa per iscritto, dallo stesso autore, probabilmente negli anni tra il 1494 e il 1498.\nIl manoscritto, entrato nelle collezioni newyorchesi della \"'Morgan Library &amp; Museum\", ha ricevuto un'edizione commentata dallo storico e archivista Riccardo Filangieri di Candida nel 1956. \nLa cronaca ha poi beneficiato di un'edizione critica nel 1987, a cura di Rosario Coluccia.\nL'estrazione burocratica dell'autore emerge con chiarezza dall'uso di modi stilistici e forme lessicali provenienti dal gergo burocratico e cancelleresco, ma anche dalla prosa permeata di estratti e \"frammenti\" di documenti di cancelleria o di capitoli reali, o da meno evidenti contaminazioni e commistioni lessicali. Anche quando, riferendo di un bando, ne amalgama il contenuto nel tessuto narrativo, si riconosce la dipendenza del cronista da un testo formale. \nAltro elemento peculiare della tecnica compositiva del Ferraiolo, \u00e8 l'incorporazione, nell'impasto narrativo delle azioni militari, di elementi e materiali attinti alla tradizione orale e popolare: in questo collage di frammenti esterni, Rosario Coluccia ha individuato, ad esempio, la presenza di uno strambotto popolare sullo scontro avvenuto nel 1495 tra francesi e abitanti di Ischia (dove aveva trovato rifugio Federico d'Aragona) e di alcune ottave prese a prestito da un cantare dedicato alla battaglia e ai martiri di Otranto (1480-1481)."}
{"id": "2925075", "revid": "767487", "url": "https://it.wikipedia.org/wiki?curid=2925075", "title": "Kirsty MacColl", "text": "Particolarmente attiva negli anni ottanta e negli anni novanta, \u00e8 conosciuta in particolare per i singoli \"A New England\" e \"Fairytale of New York\", quest'ultima assieme ai The Pogues.\nLa sua carriera \u00e8 stata interrotta nel 2000 da un incidente mortale durante un'immersione subacquea.\nBiografia.\nFiglia del noto cantante folk Ewan MacColl e della ballerina Jean Newlove, ha mosso i primi passi nel mondo della discografia nel 1978, partecipando ai cori di un EP del gruppo musicale punk rock Drug Addix, con lo pseudonimo Mandy Doubt.\nGrazie a questa esperienza \u00e8 stata notata dall'etichetta discografica Stiff Records, per la quale ha pubblicato il suo singolo di debutto, \"They Don't Know\", nel 1979. Successivamente, nel 1981, ha pubblicato il suo album di debutto \"Desperate Character\", sotto l'etichetta Polydor, promosso dal singolo \"There's a Guy Works Down the Chip Shop Swears He's Elvis\".\nTra gli anni ottanta ha pubblicato altri quattro album di inediti per varie etichette e altrettante raccolte e si \u00e8 fatta conoscere al grande pubblico con alcuni singoli come \"A New England\" (1984), \"Fairytale of New York\" (1987, canzone natalizia incisa in collaborazione con il gruppo The Pogues) e \"Walking Down Madison\".\n\u00c8 stata sposata con il produttore Steve Lillywhite, che ha prodotto anche alcuni dei suoi dischi.\nIl suo ultimo album di inediti risale al marzo del 2000; da questo disco \u00e8 stato estratto il singolo \"In These Shoes\", con il quale la cantante ha partecipato, in Italia, al \"Festivalbar\".\nNel dicembre di quell'anno, la cantante \u00e8 rimasta coinvolta in un incidente mortale avvenuto mentre praticava immersioni subacquee a Cozumel, in Messico; \u00e8 stata infatti travolta da un motoscafo che transitava nel punto in cui si trovava l'artista, in una zona riservata esclusivamente ai bagnanti. Il fatto ha colpito l'opinione pubblica e ne \u00e8 stato tratto anche un documentario prodotto dalla BBC.\nIn seguito alla morte della cantante sono state pubblicate dalle case discografiche tre nuove raccolte (\"The One and Only\", 2001, \"From Croydon to Cuba... An Anthology\" e \"The Best of\", entrambe del 2005) e, nel 2005, un nuovo singolo, \"Sun On the Water\"."}
{"id": "2925076", "revid": "125323737", "url": "https://it.wikipedia.org/wiki?curid=2925076", "title": "Louise Parfait", "text": "Caratteristiche tecniche.\nGioca come mediano, con compiti prevalentemente di rottura dell'azione avversaria. Pu\u00f2 giocare come interno in un centrocampo a 3 o al fianco di un regista.\nCarriera.\nClub.\nParfait ha iniziato la sua carriera in Italia con il . Con la Primavera rossoblu ha vinto la Coppa Italia Primavera 2008-2009.\nNella stagione 2009-2010 \u00e8 stato mandato in prestito al , in Serie B. Ha fatto il suo debutto il 24 ottobre 2009 nella partita casalinga persa 2-3 contro il Modena.\nNel luglio 2010 viene nuovamente ceduto in prestito dal Genoa al Crotone. Esordisce con la sua nuova squadra in Coppa Italia il 14 agosto nel vittorioso incontro contro la Triestina, mentre in campionato il 28 agosto seguente nella partita -Padova (1-1).\nAnche nella stagione successiva gioca in prestito in serie B, precisamente nell', con cui debutta il 14 agosto 2011 nella partita di Coppa Italia Ascoli- (3-1). Il 14 aprile 2012 va a segno (\u00e8 il primo gol in Italia) nella partita di campionato -Ascoli (1-3).\nA fine stagione, dopo aver totalizzato 31 presenze con un gol con la maglia ascolana, rientra al Genoa.\nIl 21 giugno 2012 il Genoa lo cede a titolo definitivo al . Debutta con i bianconeri il 18 agosto seguente nella partita di Coppa Italia casalinga contro il vinta 3-2. Disputa altre 20 partite nel campionato di Serie B 2012-2013.\nIl 2 settembre 2013 viene ceduto in prestito dal Cesena al Lecce, club di Lega Pro Prima Divisione. Debutta con la maglia giallorossa l'8 settembre seguente, subentrando a Gianmarco Zigoni nel secondo tempo della partita Lecce-L'Aquila. Il 13 gennaio 2014 passa a titolo temporaneo al Pisa.\nNell'agosto 2014 viene ceduto a titolo definitivo al Chiasso, squadra di Challenge League svizzera.\nNazionale.\nCon la Nazionale Under-20 del Camerun ha disputato nel 2009 il campionato giovanile africano svoltosi in Ruanda e i Mondiali Under-20, nei quali ha giocato 3 partite. Nel 2011 ha giocato gli Afrikan Games svoltisi in Mozambico con la sua Nazionale Under-23.\nStatistiche.\nPresenze e reti nei club.\n\"Statistiche aggiornate al 30 giugno 2015.\""}
{"id": "2925081", "revid": "6923", "url": "https://it.wikipedia.org/wiki?curid=2925081", "title": "International Six Days Enduro", "text": ""}
{"id": "2925083", "revid": "729019", "url": "https://it.wikipedia.org/wiki?curid=2925083", "title": "Coppa del Mondo di biathlon 1991", "text": "La Coppa del Mondo di biathlon 1991 fu la quattordicesima edizione della manifestazione organizzata dall'Unione Internazionale del Pentathlon Moderno e Biathlon; ebbe inizio ad Albertville Les Saisies, in Francia, e si concluse a Canmore, in Canada. Nel corso della stagione si tennero a Lahti i Campionati mondiali di biathlon 1991, validi anche ai fini della Coppa del Mondo, il cui calendario non contempl\u00f2 dunque interruzioni.\nPer la prima volta nella storia della Coppa del Mondo di biathlon, da questa stagione gli atleti delle ex Germania Ovest e Germania Est hanno gareggiato sotto la stessa bandiera della Germania unita.\nIn campo maschile furono disputate 14 gare individuali in 7 diverse localit\u00e0; il sovietico Sergej \u010cepikov si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; \u010cepikov era il detentore uscente della Coppa generale.\nIn campo femminile furono disputate 14 gare individuali in 7 diverse localit\u00e0; la sovietica Svetlana Pe\u010d\u00ebrskaja si aggiudic\u00f2 la coppa di cristallo. Non vennero stilate classifiche di specialit\u00e0; Ji\u0159ina Pelcov\u00e1 era la detentrice uscente della Coppa generale.\nUomini.\nRisultati.\nLegenda:\nIN = individuale 20 km\nSP = sprint 10 km\nRL = staffetta 4x7,5 km\nT = gara a squadre 20 km\nDonne.\nRisultati.\nLegenda:\nIN = individuale 15 km\nSP = sprint 7,5 km\nRL = staffetta 3x6 km\nT = gara a squadre 15 km\nRisultati.\nPrima vittoria in Coppa del Mondo.\nUomini\nPrimo podio in Coppa del Mondo.\nUomini\n\"Le statistiche si riferiscono solo alle gare individuali.\"\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2925086", "revid": "767487", "url": "https://it.wikipedia.org/wiki?curid=2925086", "title": "Summano", "text": "Summano o Sommano (in latino \"Summ\u0101nus\", in etrusco \"Summamus\") era nella mitologia etrusca e poi in quella romana il dio dei tuoni e dei fenomeni atmosferici notturni, contrapposto a Giove, dio dei tuoni diurni, e alcune volte associato a quest'ultimo come \"Giove Summano\".\nEtimologia.\nL'etimolgia \u00e8 alquanto dubbia. Il nome potrebbe derivare dal latino \"sub-manus\" ossia \"che precede la mattina\" o, meno probabile, da \"Summus Manium\" cio\u00e8 \"il pi\u00f9 grande dei Mani\".\nCulto.\nUn tempio in onore di Summano costruito nel 278 a.C. sorgeva a Roma non lontano dal Circo Massimo. Ogni 20 giugno, giorno del solstizio d'estate, ricorreva la festa del dio al quale venivano fatte offerte e sacrifici di animali. Nel 197 a.C. per\u00f2 questo tempio venne colpito da un fulmine. Si racconta che il fulmine colp\u00ec proprio la statua del dio, staccandogli la testa la quale cadde poi nelle acque del Tevere."}
{"id": "2925089", "revid": "1543377", "url": "https://it.wikipedia.org/wiki?curid=2925089", "title": "Intadjedite", "text": "Intadjedite \u00e8 un comune rurale del Mali facente parte del circondario di Tin Essako, nella regione di Kidal.\nSi tratta di uno dei comuni pi\u00f9 recenti del Mali, in quanto \u00e8 stato istituito soltanto nel 2005.\nIl comune \u00e8 composto da 14 nuclei abitati:"}
{"id": "2925090", "revid": "35804", "url": "https://it.wikipedia.org/wiki?curid=2925090", "title": "Sommano", "text": ""}
{"id": "2925091", "revid": "287204", "url": "https://it.wikipedia.org/wiki?curid=2925091", "title": "Contrasto (disambigua)", "text": ""}
{"id": "2925092", "revid": "729019", "url": "https://it.wikipedia.org/wiki?curid=2925092", "title": "Coppa del Mondo di biathlon 1992", "text": "La Coppa del Mondo di biathlon 1992 fu la quindicesima edizione della manifestazione organizzata dall'Unione Internazionale del Pentathlon Moderno e Biathlon; ebbe inizio a Hochfilzen, in Austria, e si concluse a Novosibirsk, in Russia. Nel corso della stagione si tennero ad Albertville i XVI Giochi olimpici invernali, non validi ai fini della Coppa del Mondo, il cui calendario ha dunque contemplato un'interruzione.\nIn campo maschile furono disputate 14 gare individuali in 7 diverse localit\u00e0; il norvegese Jon \u00c5ge Tyldum si aggiudic\u00f2 la coppa di cristallo, il trofeo assegnato al vincitore della classifica generale; l'ex sovietico Sergej \u010cepikov era il detentore uscente della Coppa generale.\nIn campo femminile furono disputate 14 gare individuali in 7 diverse localit\u00e0; l'ex sovietica Anfisa Rezcova si aggiudic\u00f2 la coppa di cristallo; la connazionale Svetlana Pe\u010d\u00ebrskaja era la detentrice uscente della Coppa generale.\nUomini.\nRisultati.\nLegenda:\nIN = individuale 20 km\nSP = sprint 10 km\nRL = staffetta 4x7,5 km\nT = gara a squadre 20 km\nDonne.\nRisultati.\nLegenda:\nIN = individuale 15 km\nSP = sprint 7,5 km\nRL = staffetta 3x6 km\nT = gara a squadre 15 km\nRisultati.\nPrima vittoria in Coppa del Mondo.\nUomini\nPrimo podio in Coppa del Mondo.\nUomini\n\"Le statistiche si riferiscono solo alle gare individuali.\"\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2925095", "revid": "250563", "url": "https://it.wikipedia.org/wiki?curid=2925095", "title": "Formula 2 stagione 1969", "text": ""}
{"id": "2925098", "revid": "6923", "url": "https://it.wikipedia.org/wiki?curid=2925098", "title": "Bastiglia (Grenoble)", "text": "La Bastiglia \u00e8 una fortezza militare del XIX secolo, culminante a 476 metri di altitudine ai piedi del Prealpi della Chartreuse, e che domina la citt\u00e0 di Grenoble in Francia di 264 metri. Raggiungibile in funivia, la Bastiglia, che d\u00e0 anche il nome alla collina, \u00e8 la prima attrattiva di Grenoble con 600.000 visitatori all'anno."}
{"id": "2925101", "revid": "729019", "url": "https://it.wikipedia.org/wiki?curid=2925101", "title": "Coppa del Mondo di biathlon 1993", "text": "La Coppa del Mondo di biathlon 1993 fu la sedicesima edizione della manifestazione organizzata dall'Unione Internazionale del Pentathlon Moderno e Biathlon; ebbe inizio il 17 dicembre 1992 a Pokljuka, in Slovenia, e si concluse il 21 marzo 1993 a Kontiolahti, in Finlandia. Per la prima volta furono inserite in calendario gare a squadre; nel corso della stagione si tennero a Borovec i Campionati mondiali di biathlon 1993, non validi ai fini della Coppa del Mondo, il cui calendario ha dunque contemplato un'interruzione.\nIn campo maschile furono disputate 14 gare individuali e 8 a squadre in 7 diverse localit\u00e0; lo svedese Mikael L\u00f6fgren si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Jon \u00c5ge Tyldum era il detentore uscente della Coppa generale.\nIn campo femminile furono disputate 14 gare individuali e 8 a squadre in 7 diverse localit\u00e0; la russa Anfisa Rezcova si aggiudic\u00f2 la coppa di cristallo. Non vennero stilate classifiche di specialit\u00e0; la Rezcova era la detentrice uscente della Coppa generale.\nDal 1\u00ba gennaio 1993 gli atleti cecoslovacchi hanno gareggiato separatamente per Repubblica Ceca e Slovacchia.\nUomini.\nRisultati.\nLegenda:\nIN = individuale\nSP = sprint\nRL = staffetta\nDonne.\nRisultati.\nLegenda:\nIN = individuale\nSP = sprint\nRL = staffetta 4x7,5 km\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2925106", "revid": "287204", "url": "https://it.wikipedia.org/wiki?curid=2925106", "title": "Carl Flugge", "text": ""}
{"id": "2925109", "revid": "1543377", "url": "https://it.wikipedia.org/wiki?curid=2925109", "title": "Tin Essako", "text": "Tin Essako \u00e8 un comune rurale del Mali, capoluogo del circondario omonimo, nella regione di Kidal."}
{"id": "2925111", "revid": "729019", "url": "https://it.wikipedia.org/wiki?curid=2925111", "title": "Coppa del Mondo di biathlon 1994", "text": "La Coppa del Mondo di biathlon 1994 fu la diciassettesima edizione della manifestazione, organizzata per la prima volta dall'Unione Internazionale Biathlon dopo la separazione della federazione dall'Unione Internazionale del Pentathlon Moderno e Biathlon; ebbe inizio il 9 dicembre 1993 a Bad Gastein, in Austria, e si concluse il 20 marzo 1994 a Canmore, in Canada. Nel corso della stagione si tennero a Lillehammer i XVII Giochi olimpici invernali e a Canmore i Campionati mondiali di biathlon 1994, validi anche ai fini della Coppa del Mondo, il cui calendario non contempl\u00f2 dunque interruzioni.\nIn campo maschile furono disputate 14 gare individuali e 7 a squadre in 7 diverse localit\u00e0; il francese Patrice Bailly-Salins si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Mikael L\u00f6fgren era il detentore uscente della Coppa generale.\nIn campo femminile furono disputate 14 gare individuali e 8 a squadre in 7 diverse localit\u00e0; la bielorussa Svjatlana Paramyhina si aggiudic\u00f2 la coppa di cristallo. Non vennero stilate classifiche di specialit\u00e0; Anfisa Rezcova era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nRL = staffetta\nTM = gara a squadre\nDonne.\nRisultati.\nLegenda:\nIN = individuale\nSP = sprint\nRL = staffetta\nTM = gara a squadre\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2925112", "revid": "287204", "url": "https://it.wikipedia.org/wiki?curid=2925112", "title": "Husnock", "text": ""}
{"id": "2925123", "revid": "290948", "url": "https://it.wikipedia.org/wiki?curid=2925123", "title": "Reattore (chimica)", "text": ""}
{"id": "2925125", "revid": "729019", "url": "https://it.wikipedia.org/wiki?curid=2925125", "title": "Coppa del Mondo di biathlon 1995", "text": "La Coppa del Mondo di biathlon 1995 fu la diciottesima edizione della manifestazione organizzata dall'Unione Internazionale Biathlon; ebbe inizio l'8 dicembre 1994 a Bad Gastein, in Austria, e si concluse il 19 marzo 1995 a Lillehammer, in Norvegia. Nel corso della stagione si tennero ad Anterselva i Campionati mondiali di biathlon 1995, validi anche ai fini della Coppa del Mondo, il cui calendario non contempl\u00f2 dunque interruzioni.\nIn campo maschile furono disputate 14 gare individuali e 8 a squadre in 7 diverse localit\u00e0; il norvegese Jon \u00c5ge Tyldum si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Patrice Bailly-Salins era il detentore uscente della Coppa generale.\nIn campo femminile furono disputate 14 gare individuali e 8 a squadre in 7 diverse localit\u00e0; la francese Anne Briand si aggiudic\u00f2 la coppa di cristallo. Non vennero stilate classifiche di specialit\u00e0; Svjatlana Paramyhina era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nRL = staffetta\nTM = gara a squadre\nDonne.\nRisultati.\nLegenda:\nIN = individuale\nSP = sprint\nRL = staffetta\nTM = gara a squadre\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2925126", "revid": "107501", "url": "https://it.wikipedia.org/wiki?curid=2925126", "title": "Organization Breakdown Structure", "text": "Con l'espressione inglese Organization Breakdown Structure (OBS, Struttura Analitica dell'Organizzazione) si intende la definizione puntuale delle responsabilit\u00e0 di progetto. Le OBS sono usate nella pratica del Project management per permettere al project manager (leader) di realizzare un sistema coerente di deleghe nella gestione del progetto stesso.\nL'OBS si posiziona logicamente e temporalmente dopo la WBS (Work Breakdown Structure), infatti solo dopo aver effettuato un'analisi delle \"fasi\" e delle \"attivit\u00e0\" (Work Packages) di cui si compone un progetto, \u00e8 possibile assegnare ciascun WP ad un responsabile che ne garantisca la realizzazione nei modi, nei tempi e nei costi previsti.\nStruttura.\nLa Organization Breakdown Structure si presenta come un organigramma di progetto (scomposizione gerarchica dei compiti e delle responsabilit\u00e0) che permette di definire i ruoli all'interno del team.\nPerch\u00e9 la OBS.\nI motivi per cui \u00e8 utile costruire una OBS sono:\nFigure tipiche di una OBS.\nAlcune figure tipiche di un team di progetto sono:"}
{"id": "2925128", "revid": "33689", "url": "https://it.wikipedia.org/wiki?curid=2925128", "title": "Dichiarazione per una Cultura della Pace", "text": ""}
{"id": "2925129", "revid": "729019", "url": "https://it.wikipedia.org/wiki?curid=2925129", "title": "Coppa del Mondo di biathlon 1996", "text": "La Coppa del Mondo di biathlon 1996 fu la diciannovesima edizione della manifestazione organizzata dall'Unione Internazionale Biathlon; ebbe inizio il 7 dicembre 1995 a \u00d6stersund, in Svezia, e si concluse il 17 marzo 1996 a Hochfilzen, in Austria. Nel corso della stagione si tennero a Ruhpolding i Campionati mondiali di biathlon 1996, validi anche ai fini della Coppa del Mondo, il cui calendario non contempl\u00f2 dunque interruzioni.\nIn campo maschile furono disputate 14 gare individuali e 5 a squadre in 7 diverse localit\u00e0; il russo Vladimir Dra\u010d\u00ebv si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Jon \u00c5ge Tyldum era il detentore uscente della Coppa generale.\nIn campo femminile furono disputate 14 gare individuali e 5 a squadre in 7 diverse localit\u00e0; la francese Emmanuelle Claret si aggiudic\u00f2 la coppa di cristallo. Non vennero stilate classifiche di specialit\u00e0; Anne Briand era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nRL = staffetta\nTM = gara a squadre\nDonne.\nRisultati.\nLegenda:\nIN = individuale\nSP = sprint\nRL = staffetta\nTM = gara a squadre\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2925131", "revid": "1318658", "url": "https://it.wikipedia.org/wiki?curid=2925131", "title": "Cultura della Pace", "text": "Il concetto di cultura della pace fu formulato al Congresso internazionale sulla pace in Costa d'Avorio nel 1989. Il Congresso raccomand\u00f2 all'UNESCO di lavorare per costruire una nuova visione della pace basata sui valori universali di rispetto per la vita, la libert\u00e0, la giustizia, la solidariet\u00e0, la tolleranza, i diritti umani e l'uguaglianza tra uomo e donna. Questa iniziativa nacque in un contesto internazionale influenzato dalla caduta del muro di Berlino e la conseguente scomparsa delle tensioni legate alla guerra fredda.\nStoria.\nNel 1994 si tenne il primo Forum internazionale sulla cultura della pace a San Salvador. L'anno dopo, la 28\u00b0 Conferenza generale dell'UNESCO introdusse il concetto di \"cultura della pace nella strategia a medio termine\" per il quinquennio 1996-2001, durante il quale fu sviluppato il progetto Towards a Culture of Peace (in italiano: \"verso una cultura della pace\"). ONG, associazioni, giovani e adulti, media nazionali e locali e leader religiosi attivi per la pace, la non-violenza e la tolleranza si impegnarono nel diffondere in tutto il mondo una cultura della pace.\nNel 1997 l'Assemblea generale dell'ONU stabil\u00ec un punto separato dell'agenda dei lavori intitolato Towards a Culture of Peace e proclam\u00f2 il 2000 Anno internazionale per la cultura della pace approvando la risoluzione 52/15.\nNel 1998 l'Assemblea generale delle Nazioni Unite, su proposta di alcuni premi Nobel per la pace, approv\u00f2 la risoluzione 53/25 con la quale proclam\u00f2 il 2001-2010 Decennio internazionale di promozione di una cultura della nonviolenza e della pace a profitto dei bambini del mondo.\nIl 13 settembre 1999 l'Assemblea generale dell'ONU approv\u00f2 la risoluzione 53/243 adottando con essa la Dichiarazione per una cultura della pace."}
{"id": "2925132", "revid": "228587", "url": "https://it.wikipedia.org/wiki?curid=2925132", "title": "Brenno (disambigua)", "text": ""}
{"id": "2925133", "revid": "290948", "url": "https://it.wikipedia.org/wiki?curid=2925133", "title": "Lamiere", "text": ""}
{"id": "2925138", "revid": "290948", "url": "https://it.wikipedia.org/wiki?curid=2925138", "title": "Diagramma TTT", "text": ""}
{"id": "2925139", "revid": "290948", "url": "https://it.wikipedia.org/wiki?curid=2925139", "title": "Diagrammi TTT", "text": ""}
{"id": "2925149", "revid": "1543377", "url": "https://it.wikipedia.org/wiki?curid=2925149", "title": "The One (profumo)", "text": "The One \u00e8 un profumo della casa di moda Dolce &amp; Gabbana.\nFragranza.\n\"The One\".\nLa filosofia dietro la quale nasce il profumo \"The One\" \u00e8 quella per la quale secondo Domenico Dolce e Stefano Gabbana \"\"Ogni donna \u00e8 unica\" (\"The One\" in inglese significa appunto \"l'unico\"\"). Il profumo \u00e8 essenzialmente a base floreale e di note orientali. \nNel 2008, il profumo ha vinto il riconoscimento conferito dalla rivista \"Cosmopolitan\" di miglior profumo \"da sera\". \n\"The One For Men\".\n\"The One for Men\" nasce come risposta maschile a \"The One\", e viene descritto come fragranza rivolta ad un uomo \"cosmopolita, che si prende cura di s\u00e9 e del suo corpo\". Rispetto alla sua controparte femminile \"The One for Men\" ha note pi\u00f9 speziate e fruttate.\nConfezione.\nLa bottiglia di \"The One\" \u00e8 di color oro, bassa e squadrata e dalle linee semplici e sobrie. \"The One for Men,\" invece, ha una bottiglia pi\u00f9 lunga ed il tappo di colore nero.\nPromozione.\nNel 2006, per il lancio della fragranza \"The One\" fu scelta come testimonial la supermodella brasiliana Gisele B\u00fcndchen, fotografata da Jean Baptiste Mondino. Nel 2008 per \"The One for Men\", protagonista della campagna pubblicitaria stampata e televisiva, \u00e8 l'attore Matthew McConaughey. Nel 2009 per l'edizione \"Rose The One\" \u00e8 stata scelta l'attrice Scarlett Johansson, sempre fotografata da Mondino.\nNel 2013 sempre Scarlett Johansson e Matthew McConaughey, sono protagonisti, insieme, di uno spot pubblicitario ambientato a New York diretto da Martin Scorsese. Nel 2014 sono stati fotografati da Peter Lindbergh sulla spiaggia di Zuma Beach, in California.\nDal 2017 i nuovi testimonial di \"The One\" e \"The One For Men\" sono i britannici Emilia Clarke e Kit Harington, la campagna \u00e8 stata girata a Napoli nel mese di marzo."}
{"id": "2925151", "revid": "719297", "url": "https://it.wikipedia.org/wiki?curid=2925151", "title": "Carlo Guarrera", "text": "Biografia.\nNegli anni novanta pubblica i saggi sul rapporto oralit\u00e0 e scrittura \"Le quattro stagioni di Lucio Piccolo\", \"Lo stile della voce\" (Sicania) e \"Taormina, vedetta degli dei\" con Franco Battiato e Vittorio Graziano (1995). Nel 2003 scrive e rappresenta il poema \"Delirio dell'estasi\", e nel 2008 il monologo \"Rose deep rose\". Tra il 2009 e il 2010 rappresenta, tra le altre cose, \"Frammenti per versi e voce\" (insieme a Manlio Sgalambro e Rosalba Bentivoglio). Il suo interesse per la cultura zen giapponese lo ha portato a realizzare alcune azioni performative tra cui \"SIKI, quaranta haiku di Matsuo Basho\". Ha rappresentato \"Favole della dittatura\" (di Leonardo Sciascia), \"Bella la verit\u00e0!\" tratto dal romanzo \"Retablo\" di Vincenzo Consolo e \"Vita nuova di Dante\" all\"'Otsuka Museum of Art\" di Naruto in Giappone.\nHa lavorato con musicisti quali Francesco Cafiso, Nello Toscano, Claudio Cusmano, Ivan Cammarata, Giovanni Caruso, Rosalba Bentivoglio, Alberto Alibrandi, Susanne Hafenscher, Samyr Guarrera, Eva Orlowsky, Ares Velaora, Giampaolo Terranova, Alessandro Borgia, Mario Manola, Robert Shaun, Toti Bella, Flavio Privitera, Antonella Furian; con attori e registi come Alice Ferlito, Chiara Bentivegna, Melita Poma, Giuseppe Patern\u00f2 di Raddusa, Melita Poma e Jean Paul Denizon, con la video maker Sato Kuni e con lo scultore Luca Pantina alla realizzazione dell'installazione totemico-sonora \"My Totem: Requiem for Symbols\" \n(Palazzo della Cultura di Catania 2010) e dell'installazione sonora \"Terra Luce Silenzio\" (Palazzo della Cultura di Catania, 2015).\nNel 2011 pubblica la sua prima opera narrativa: \"Occhi aperti spalancati\". \u00c8 autore dei testi e della musica di \"Persistent Shadow\" (2012), \"Diario di Virginia Poe\" (2017), performance ispirate alla vita e alle opere di Edgar Allan Poe, a cui hanno collaborato la video maker Sato Kuni, Susanne Hafenscher, Chiara Bentivegna e Ginevra Guarrera. Nel 2014 ha scritto ed eseguito il live electronic \"INVASIONE, la notte della parola\" e la performance \"Io sono il tuo signore, dialogo dell'estasi\". Nel 2017 pubblica \"Il grasso legnaiolo di Catania. Sogno 101\" \u00e8 un omaggio all'autobiografia di Giacinto Scelsi \"Il Sogno 101 (2018).\"\n\u00c8 stato docente di letteratura italiana all'Universit\u00e0 di Stato \"Dil ve Tarih Fakultesi\" di Ankara e cura da diversi anni relazioni nel campo della formazione e della promozione culturale tra Turchia e Italia.\n\u00c8 tra i fondatori della casa editrice \"Mesogea\" (Messina), del cui comitato di redazione fa parte dal 1999. \u00c8 consulente editoriale ed \u00e8 stato tra i curatori del progetto europeo, interscambio di culture, \"Ramses 2\". Ha partecipato alla compilation n.7 di musica concreta dedicata al brano \"4'33'\u2019\" di John Cage con il brano \"Beauty and Silence\" presso l\u2019\"Institute for Alien Research\" (IFAR) di Bath (2013) con Robert Shaun. Ha promosso un laboratorio di musica non convenzionale dal titolo \"Giardino Sonante\" e il progetto seriale \"Studi orfici. Il sogno 101 di Giacinto Scelsi\". Compone il soundtrack del mediometraggio \u201cHollywood del Simeto\u201d. Ha lavoraro all\u2019installazione \u2018\u2019Tempus\u2019\u2019 insieme a Leopoldo Mazzoleni (2018). Ha presentato due suoi Live Electronics \"Sogno 101 di Giacinto Scels\"i con Chiara Bentivegna (2018) e \"Un'altra terra desolata\" insieme a Gianluca Aresu e Luca Pantina (2019). Con Luca Pantina ha presentato l'installazione sonora \"Terra Luce Silenzio\" al museo d'arte contemporanea \"Loggiato San Bartolomeo\" di Palermo (2020.). Con Gianluca Aresu, sempre con l'uso della tecnica della sintesi granulare, ha eseguito il testo \"Caspar Hauser\" (2021). "}
{"id": "2925159", "revid": "1272592", "url": "https://it.wikipedia.org/wiki?curid=2925159", "title": "Whiplash", "text": ""}
{"id": "2925162", "revid": "226458", "url": "https://it.wikipedia.org/wiki?curid=2925162", "title": "Zucca Cappello del prete", "text": "La Zucca \"Cappello da prete\" (nella variante reggiana) \u00e8 una zucca tipica della pianura reggiana e mantovana, ma \u00e8 diffusa anche nel parmense, soprattutto in prossimit\u00e0 del Po. Ha forma a turbante (da cui il nome), con la falda inferiore pi\u00f9 o meno sviluppata, buccia grigio verde. La polpa di colore giallo-arancio, soda, dolce e povera di fibra, \u00e8 l'ideale per il ripieno dei tortelli o la preparazione dei gnocchi. La variet\u00e0 ha somiglianze con una delle cultivar pi\u00f9 antiche d'Italia, la Marina di Chioggia, che per\u00f2 presenta un colore verde e la superficie bugnosa. Zucche con queste sembianze compaiono gi\u00e0 in dipinti del \u2018600.\nLa Cappello da Prete era molto diffusa nelle campagne fino all'ultimo dopoguerra, poi venne progressivamente sostituite da variet\u00e0 pi\u00f9 facili da preparare e cucinare, o di pezzatura inferiore e pi\u00f9 precoci, quindi pi\u00f9 adatte alla grande distribuzione."}
{"id": "2925163", "revid": "729019", "url": "https://it.wikipedia.org/wiki?curid=2925163", "title": "Coppa del Mondo di biathlon 1997", "text": "La Coppa del Mondo di biathlon 1997 fu la ventesima edizione della manifestazione organizzata dall'Unione Internazionale Biathlon; ebbe inizio il 30 novembre 1996 a Lillehammer, in Norvegia, e si concluse il 16 marzo 1997 a Novosibirsk, in Russia. Nel corso della stagione si tennero a Osrblie i Campionati mondiali di biathlon 1997, validi anche ai fini della Coppa del Mondo, il cui calendario non contempl\u00f2 dunque interruzioni. Per la prima volta furono inserite nel calendario di Coppa gare a inseguimento e a partenza in linea e vennero assegnate varie coppe di specialit\u00e0, tutte sia maschili sia femminili, per le classifiche di sprint, inseguimento, individuale e, per le gare a squadre, per la classifica di staffetta.\nIn campo maschile furono disputate 20 gare individuali e 7 a squadre in 9 diverse localit\u00e0. Il tedesco Sven Fischer si aggiudic\u00f2 la coppa di cristallo, il trofeo assegnato al vincitore della classifica generale; il norvegese Ole Einar Bj\u00f8rndalen vinse la Coppa di sprint, il russo Viktor Majgurov quella di inseguimento e il tedesco Ricco Gro\u00df quella di individuale. Vladimir Dra\u010d\u00ebv era il detentore uscente della Coppa generale.\nIn campo femminile furono disputate 20 gare individuali e 7 a squadre in 9 diverse localit\u00e0. La svedese Magdalena Forsberg si aggiudic\u00f2 sia la coppa di cristallo, sia quella di inseguimento; la tedesca Uschi Disl vinse sia la Coppa di sprint, sia quella di individuale. Emmanuelle Claret era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nTM = gara a squadre\nDonne.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nTM = gara a squadre\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2925170", "revid": "1876278", "url": "https://it.wikipedia.org/wiki?curid=2925170", "title": "Moneta", "text": "Per moneta (in inglese: money) in senso generale si intende tutto quello che viene utilizzato come mezzo di pagamento e intermediario degli scambi e che svolge le funzioni di:\nLa funzione \"centrale\" della moneta \u00e8 quella di strumento di pagamento, visto che le altre funzioni sono o conseguenza di essa o condizione favorevole per il suo svolgimento. La distinzione tra unit\u00e0 di conto e mezzo di pagamento era pi\u00f9 evidente nelle economie antiche, quando esistevano monete \"virtuali\", oggi si direbbe scritturali, (come il talento, la lira medioevale ecc.) che non esistevano fisicamente e non venivano coniate, ma servivano solo per contare e stipulare i contratti (unit\u00e0 di conto); le monete reali (mezzi di pagamento) si usavano per saldare l'obbligazione.\nScrive il premio Nobel Samuelson: \nAntropologicamente il sociologo Karl Polanyi ritiene la moneta un sistema semantico \u00absimile, in senso generale, al linguaggio, alla scrittura, o ai pesi e alle misure\u00bb.\nIn numismatica moneta viene intesa nell'accezione di oggetto materiale specifico, in genere dischetti di metallo che rappresentano i soldi, che pu\u00f2 essere moneta corrente o fuori corso. \n, consistenti solitamente in dischi di varie dimensioni e composizione, usati come strumenti di pagamento o tesaurizzati, nelle economie moderne alla moneta metallica si \u00e8 affiancata o sostituita la moneta cartacea, pi\u00f9 facile ed economica da produrre e utilizzare, nonch\u00e9 diversi altri tipi di \"monete\" immateriali, a cominciare dal deposito bancario (in quest'ultimo caso si parla di \"moneta\" intesa in senso lato, come strumento di pagamento complementare rispetto alla moneta in senso stretto). Il concetto di moneta \u00e8 ampiamente studiato nell'ambito dell'economia monetaria, mentre in ambito applicativo si parla comunemente di politica monetaria dove il diritto di emissione di moneta appartiene solitamente ad uno Stato e va sotto il nome di sovranit\u00e0 monetaria.\nLe origini del nome \"moneta\".\nNella nostra esperienza quotidiana la moneta \u00e8 essenzialmente uno strumento di pagamento, un mezzo di scambio con cui paghiamo e siamo pagati.\nIn realt\u00e0 la moneta ha avuto ed ha anche altre funzioni, ma nessuna di queste pu\u00f2 essere rintracciata dall'etimo del suo nome che risulta particolarmente affascinante e che si deve alla famosa storia delle oche del Campidoglio.\nNel 390 a.C. Roma si trovava sotto l'assedio dei Galli di Brenno; sulla cittadella del Campidoglio vi era il tempio di Giunone dove venivano allevate delle oche sacre alla dea.\nUna notte, al sopraggiungere dei Galli, le oche presero a starnazzare e svegliarono l'ex-console Marco Manlio che diede l'allarme. L'attacco fu quindi sventato grazie alle oche sacre. Manlio aggiunse al suo nome il cognomen \"Capitolinus\".\nDa quel momento la dea Giunone acquis\u00ec l'appellativo di \"Moneta\", dal verbo latino \"monere\" che sta per avvertire, ammonire, in quanto si credeva che avesse lei destato le oche per avvertire dell'arrivo dei Galli.\nSuccessivamente, verso il 269 a.C., in prossimit\u00e0 del tempio di Giunone Moneta sul Campidoglio venne edificata la zecca che venne messa proprio sotto la protezione della Dea Moneta. A quel punto fu il linguaggio popolare a trasmettere l'appellativo della Dea dapprima alla zecca e poi a ci\u00f2 che l\u00ec si produceva.\nIl \"nomisma\" dei greci ed il \"nummus\" dei latini divenne quindi moneta.\nLa zecca si trovava dove sorge la Basilica di Santa Maria in Aracoeli.\nDenaro e moneta.\n\u00c8 necessario fare un'importante distinzione tra il concetto di denaro e quello di moneta.\nIl \"denaro\" \u00e8 il circolante accettato del mercato, ossia da tutti, in un distinto periodo storico. I gettoni telefonici, i miniassegni degli anni settanta, le caramelle date di resto al bar, le hours di Ithaca (New York) sono un esempio di denaro. In antichit\u00e0, prima della nascita della moneta in senso stretto, il denaro era costituito da oggetti di vario genere e non solo: semi di cacao, conchiglie, barrette di ferro, spiedi, sale (da cui \"salario\"), bestiame (da cui \"pecunia\") e cos\u00ec via. Questa valuta primitiva, sottolineano gli antropologi, era in realt\u00e0 una \u201cmoneta sociale\u201d, cio\u00e8 non veniva usata per comprare e vendere merci, bens\u00ec per creare conservare e riorganizzare relazioni tra persone, ad esempio per contrarre matrimoni o per ottenere il perdono nel caso di un crimine.\nLa \"moneta\" (in senso stretto) \u00e8 il circolante emesso dallo Stato in un distinto periodo storico. Fa parte della categoria del \"denaro\" fino a quando viene accettata dal mercato: le monete fuori corso e le monete svalutate non sono pi\u00f9 \"denaro\" in quanto nessuno le accetta.\nStoria della moneta.\nSistemi di scambio premonetali.\nLa moneta vera e propria \u00e8 un'invenzione relativamente recente, ponendosi attorno alla met\u00e0 del VII secolo a.C. \nPrima della comparsa della moneta la gestione degli scambi pacifici veniva effettuata tramite il dono, la reciprocit\u00e0 (psicologia sociale), il baratto, successivamente con moneta naturale o moneta-merce, ed infine con metallo-utensile.\nIl baratto.\nIn assenza di moneta, lo scambio di beni e servizi pu\u00f2 valersi col ricorso al baratto. Lo scambio di beni o servizi contro altri beni o servizi tipicamente risulta funzionale in economie caratterizzate da ridotta frequenza delle transazioni.\nQualora il venditore non desiderasse ricevere, in cambio del bene ceduto, il bene che gli viene proposto, pu\u00f2 rifiutare lo scambio oppure accettare il bene proposto per poi rivenderlo ad altri in cambio di un bene gradito oppure di un bene che a sua volta consenta di ottenere quanto desiderato.\nCos\u00ec il venditore pu\u00f2 ottenere il bene desiderato solo dopo una serie di scambi (baratto multiplo), che non facilitano la compravendita di beni e servizi: l'assenza di un mezzo di pagamento di diffusa accettazione frena certamente gli scambi (scarsa efficienza allocativa), impedendo cos\u00ec anche l'evoluzione della specializzazione produttiva e il conseguente aumento di produttivit\u00e0 (scarsa efficienza nella produzione).\nIn assenza di moneta \u00e8 quasi impossibile accumulare il risparmio e tantomeno nutrire il concetto di interesse. Chi produce un bene deve consumarlo o venderlo prima che deperisca (si pensi ai generi alimentari) e solo una piccola parte dei beni pu\u00f2 essere conservata e consumata in futuro.\nInoltre il baratto diventa difficile da realizzare per beni indivisibili. Un esempio pu\u00f2 essere offerto dai capi di bestiame vivo o schiavi.\nLa moneta merce.\nCon la nascita di economie agricole, la maggiore sedentariet\u00e0 ed organizzazione del lavoro resero sempre pi\u00f9 evidente la necessit\u00e0 di un sistema di commercio pi\u00f9 articolato del baratto. All'aumentare della frequenza degli scambi, diventa perci\u00f2 necessario che subentri in gioco uno strumento accettato in pagamento da tutti gli operatori economici, consistente di fatto in beni con un proprio valore intrinseco: Tale moneta merce (o merce-campione o moneta naturale) poteva essere estremamente varia ma doveva assolvere per fungere da mezzo di scambio (e quindi \"moneta\" in senso lato) alcune specifiche caratteristiche:\nTali caratteristiche sono comuni a vari beni che sono stati usati come mezzi di pagamento anche fino alla met\u00e0 del Novecento dai popoli senza scrittura: vari tipi di metalli (non solo oro ed argento, ma anche rame e ferro), il sale, le conchiglie nell'area del Pacifico (cauri), il t\u00e8, pezze di tessuto, pietre in diverse forme (nel mediterraneo neolitico, l'ossidiana era il pi\u00f9 diffuso mezzo di scambio).\nAnche alcune grandi civilt\u00e0 o comunque civilt\u00e0 dotate di scrittura hanno continuato a utilizzare beni come moneta fino a tempi recenti o quando forme di monetazione alternative esistevano. Nel mondo latino aveva grande importanza il bestiame e gli schiavi; in Giappone, dove il riso \u00e8 rimasto l'unit\u00e0 di conto dei grandi feudi fino all'abolizione degli stessi; nel 1868, in Islanda, di ogni merce si stabiliva l'equivalente in pesce secco fino al XIX secolo; ma anche la Cina ha utilizzato dei veri e propri lingotti, i tael d'argento, fino agli anni trenta del Novecento.\nLa moneta dunque \u00e8 una forma di pagamento astratta ed evoluta, ovvero una contropartita di un bene o servizio che sostituisce il baratto e offre al contempo un'ampia flessibilit\u00e0 d'acquisto di qualsiasi altro tipo di bene, anche frazionario, al prezzo del suo rispettivo valore, che \u00e8 determinato dall'interazione di quattro fattori: costo di produzione, utilit\u00e0, domanda e offerta.\nMetalli preziosi.\nNel sistema di scambio in merce assumono importanza i metalli i quali hanno una notevolissima resistenza rispetto al trascorrere del tempo, sono frazionabili a piacere mantenendo le stesse caratteristiche fisiche ed hanno un uso industriale di rilievo. Inizialmente i metalli utilizzati come moneta merce nella forma di lingotti o sbarre, od anche polvere; gli Ebrei usano dal II millennio a.C. come unit\u00e0 di peso il \"kikkar\" (anello), e verso la seconda met\u00e0 del millennio apparvero i pani di rame egeo-cretesi, all'inizio rettangolari e poi pi\u00f9 simili a una \"doppia ascia\", che circolarono fino al X secolo a.C. grazie agli scambi marittimi nel Mediterraneo orientale.\nIl sistema di pagamenti in metallo d\u00e0 luogo a due inconvenienti. Innanzitutto chi riceve il lingotto in pagamento deve accertarsi che esso abbia il peso dichiarato. E perci\u00f2 si deve sempre portare dietro una bilancia per effettuare il controllo. Inoltre c'\u00e8 il rischio che il metallo non sia puro e perci\u00f2 chi riceve il pagamento deve altres\u00ec portarsi dietro una \"pietra di paragone\" od altro strumento per verificare la purezza del metallo.\nLa moneta di metallo prezioso.\nNelle economie del Mediterraneo antico e dell'India i metalli preziosi si sono affermati come strumenti di pagamento, in particolare con la loro trasformazione in monete d'oro, d'argento e di rame.\nLa tradizione vuole che la moneta sia stata coniata per la prima volta da Creso, re di Lidia, nel VI secolo a.C. Nel secolo successivo l'uso di coniare monete si \u00e8 diffuso nell'Impero Persiano e nelle citt\u00e0 greche. Quindi, attraverso i Greci, l'uso della moneta \u00e8 stato introdotto nel Mediterraneo Occidentale. Infine al tempo di Alessandro Magno si \u00e8 diffuso anche in India.\nL\u2019antropologo David Graeber parla di \u201ccomplesso di coniazione miliare schiavista\u201d per indicare il nesso storicamente presente tra coniazione e violenza. Le prime monete vengono coniate dagli antichi Stati per assoldare e retribuire i soldati dei propri eserciti; effetto delle guerre e delle conquiste sono i saccheggi e i furti, consistenti soprattutto in oro argento e bronzo, tesaurizzati nei templi e nelle case dei possidenti, metalli che vengono fusi per ricavarne monete (beni \u201canonimi\u201d e trasportabili); altro effetto della guerra \u00e8 la schiavit\u00f9\u2019, e una delle principali mansioni degli schiavi era appunto estrarre i metalli preziosi dalle miniere; infine alle popolazioni, soprattutto quelle vinte, vengono imposti tributi in moneta, che cosi\u2019 ritorna ai governanti. I mercati monetari costituiscono un effetto indiretto di tutti questi processi.\nIn alcune civilt\u00e0 si \u00e8 usato uno solo dei due metalli preziosi poich\u00e9 per la legge di Gresham \u00abIn un Paese con due monete legali in circolazione, la cattiva scaccia la buona, quando il rapporto reale tra esse viene a mutare\u00bb. Ad esempio in Cina, India, Russia, Persia si usavano solo monete d'argento.\nNel Mediterraneo, unificato a partire dall'Impero Romano, prevalse invece la monetazione aurea.\nIl rame si usava in tutti questi territori per le monete di minor valore.\nNel Medioevo, sia nell'Europa Occidentale sia nel mondo Islamico, si afferm\u00f2 il bimetallismo. In tale sistema le monete di maggior valore erano quelle auree e venivano spesso tesaurizzate. Le monete d'argento, di valore intermedio, erano utilizzate per le grandi transazioni commerciali. Le monete di rame erano infine usate per il commercio al dettaglio. Era lo Stato che stabiliva il rapporto di scambio fra oro ed argento. Tale rapporto variava in conseguenza della scoperta di nuove miniere di oro o di argento, oscillando generalmente fra 1:10 ed 1:12.\nLa moneta, in questa lunga fase storica, non \u00e8 altro che un lingotto recante il punzone del re o della repubblica.\nCi\u00f2 permette di evitare il controllo del peso e del titolo della moneta ad ogni passaggio.\nInfatti lo Stato, punzonando il lingotto, promette che lo accetter\u00e0 come mezzo di pagamento (tipicamente delle imposte) e pertanto, anche se il peso risultasse inferiore (a causa delle \"tosature\"), o se il titolo risultasse inferiore al dovuto (perch\u00e9 la zecca stessa tende a coniare moneta \"di bassa lega\") chi ha in mano una moneta sa che lo Stato non gliela pu\u00f2 rifiutare.\nSe lo Stato non pu\u00f2 rifiutare di accettare la propria moneta, lo possono invece fare i privati. Chi deve ricevere un pagamento potr\u00e0 rifiutare sia le monete \"tosate\", ovvero a cui i precedenti possessori hanno limato via qualche grammo di metallo prezioso; oppure potr\u00e0 rifiutare monete di lega \"cattiva\".\nD'altra parte chi deve fare un pagamento sceglier\u00e0, per farlo, fra tutte le monete che ha, quelle pi\u00f9 \"tosate\" o di minor saggio metallico. E tender\u00e0 a tesaurizzare le monete di peso e titolo pi\u00f9 pregiati (\u00e8 la cosiddetta \"legge di Gresham\").\nSi comprende quanto fosse importante la zecca, in quanto dava corso legale a quei lingotti metallici che sono le monete metalliche. Aveva una funzione di garanzia per chi utilizzava le monete e li esonerava dai controlli.\nTuttavia la zecca si prestava ad operazioni poco corrette, quando le casse dello Stato erano vuote. Infatti il principale responsabile della svalutazione monetaria rimaneva comunque lo Stato, che nei momenti di difficolt\u00e0 economica, per rimpinguare le proprie casse, ordinava alla zecca di mescolare il metallo prezioso con quantit\u00e0 sempre maggiori di metallo vile (generalmente rame) fino a quando i mercanti non se ne accorgevano e rifiutavano la nuova moneta o l'accettavano solo per il suo valore intrinseco, inferiore a quello nominale. E ci\u00f2 provocava inflazione.\nNelle economie rinascimentali chi dispone di metallo prezioso (oro o argento) pu\u00f2 portarlo alla zecca, gestita da chi esercita il potere politico, perch\u00e9 diventi moneta. La zecca trattiene parte delle monete coniate per coprire le spese di coniazione e come signoraggio.\nIl signoraggio e le spese di coniazione impediscono che il valore nominale delle monete coincida con il valore intrinseco, che dipende dalla quantit\u00e0 di metallo prezioso (spesso l'oro) in esse contenuto; ci\u00f2 serve anche a proteggere la moneta dal pericolo d'essere usata come metallo e non come valuta.\nL'impiego di monete metalliche d'oro o d'argento consente di regolare facilmente gli scambi internazionali perch\u00e9 i metalli preziosi sono accettati ovunque. Chi riceve in pagamento la moneta di un paese straniero pu\u00f2 usarla anche nel proprio, se \u00e8 accettato l'uso della moneta straniera, oppure fondere il metallo prezioso e usarlo per coniare monete accettate nel proprio paese.\nLa nascita delle banconote.\nL'impiego di monete metalliche d'oro o d'argento presenta tuttavia due limiti insormontabili.\nIl primo limite riguarda la possibilit\u00e0 di controllare l'offerta di moneta.\nLa moneta \u00e8 infatti un mezzo di scambio che serve a regolare gli scambi. Pi\u00f9 grande \u00e8 il prodotto interno lordo di un paese, pi\u00f9 numerosi sono gli scambi e maggiore \u00e8 la quantit\u00e0 di moneta necessaria a regolarli. L'offerta di metalli preziosi non \u00e8 una variabile che si possa controllare facilmente, dipendendo dalla produzione delle miniere e dagli afflussi e dai deflussi di metallo prezioso da e verso l'estero, per esempio attraverso il regolamento dei saldi commerciali.\nL'uso di monete in metallo prezioso ha inoltre effetti potenzialmente destabilizzanti sull'economia. Se la quantit\u00e0 di moneta cresce troppo, per effetto di un surplus commerciale o della scoperta di nuovi giacimenti di metallo prezioso, si produce un aumento della domanda di beni e servizi rispetto all'offerta (nelle economie che usano monete di metallo la crescita \u00e8 in genere assai limitata) e quindi aumentano i prezzi (inflazione). In caso contrario si assiste al calo dei prezzi (deflazione).\nIl secondo limite riguarda i trasferimenti di denaro.\nL'uso di monete metalliche comporta notevoli problemi di sicurezza nel trasferimento di grandi somme di denaro, sia per il rischio di furti sia per quello di perdite, ad esempio nei commerci via nave. \u00c8 quindi opportuno usare strumenti di pagamento differenti, di tipo cartaceo, che trasformano la moneta metallica in banconota o in ordine di pagamento.\nI primi ad emettere moneta cartacea furono i Cinesi durante il Medioevo. Tuttavia con l'avvento della dinastia Ming il Celeste Impero abbandon\u00f2 la stampa di cartamoneta.\nIntanto, durante il Trecento, i banchieri italiani e fiamminghi a fronte dei depositi in oro effettuati presso le banche stesse, cominciarono ad emettere titoli rappresentativi del credito in oro nei loro confronti, attribuendo al depositante/possessore del titolo il potere di scambiare queste cosiddette \"lettere di cambio\" presso un altro banchiere collegato col primo da legami d'affari, evitando cos\u00ec le spese e i rischi connessi al trasporto della moneta metallica (in genere i banchieri distribuiscono strategicamente la loro attivit\u00e0 nei pi\u00f9 importanti luoghi dove si concentrano gli scambi di merci), oppure il potere di utilizzare direttamente le monete cartacee come strumenti di pagamento (purch\u00e9 vi sia la fiducia del venditore nei confronti della solvibilit\u00e0 del banchiere emittente, e la verificabilit\u00e0 della veridicit\u00e0 del titolo stesso). Un'altra ragione era che le monete di rame erano divenute troppo grandi e pesanti da poter portare con s\u00e9.\nUna volta all'anno i banchieri regolavano i rapporti fra di loro, trasferendo solo la quantit\u00e0 d'oro corrispondente al saldo fra tutte le operazioni intercorse.\nQuesta prima forma di stanza di compensazione era rappresentata dalle fiere di Champagne nel Trecento, dalle fiere di Besanzone nel Quattrocento, dalle fiere di Piacenza nel Cinquecento.\nA partire dal Settecento e soprattutto nell'Ottocento, dopo l'affermazione del sistema aureo, le banche centrali cominciano ad \"emettere\" moneta cartacea, ovvero iniziano a stampare banconote in serie (titoli di credito nei confronti dei depositi in oro detenuti dalla banca) per un ammontare maggiore rispetto alla capacit\u00e0 di copertura aurea delle banconote stesse. Questa procedura (per certi versi rischiosa, dal punto di vista della solvibilit\u00e0) \u00e8 incoraggiata fondamentalmente da due fattori:\nIl sistema aureo.\nCon l'avvento dell'era industriale diventa importante disporre di monete in quantit\u00e0 sufficiente a soddisfare le esigenze di economie in forte crescita. \nContemporaneamente il diffondersi del benessere amplia il numero di chi pu\u00f2 risparmiare.\nConseguentemente, intorno al 1870, nascono le cosiddette \"banche commerciali\", aperte al pubblico ed organizzate in societ\u00e0 per azioni, che raccolgono il pubblico risparmio e prestano denaro, sotto forma di depositi bancari oltre che di banconote.\nL'oro si trasforma gradualmente in riserva, uscendo dai commerci per entrare nei forzieri delle banche centrali. Viene usato per regolare i deficit delle bilance commerciali. \nPoco per volta si fa strada la regola secondo cui le autorit\u00e0 monetarie possono emettere moneta fino ad un valore massimo pari ad alcune volte il valore dell'oro detenuto. \nL'argento perde importanza come metallo monetario e diventa un bene rifugio per i privati.\nLe autorit\u00e0 monetarie possono cos\u00ec regolare la quantit\u00e0 di moneta in funzione dei propri obiettivi di politica monetaria, mentre le riserve di metalli preziosi servono a regolare i saldi nella bilancia dei pagamenti.\nTale sistema, noto come sistema aureo (o \"tallone aureo\" o \"gold standard\"), viene adottato in un congresso internazionale nel 1867 da tutte le principali economie occidentali.\nTale sistema ha il vantaggio di rendere pi\u00f9 flessibile la creazione di moneta e tuttavia ha il limite che, in presenza di un Paese con una bilancia dei pagamenti costantemente in deficit, devono essere presi provvedimenti per evitare che si esauriscano le riserve di tale Paese.\nIl ricorso alla svalutazione \u00e8 la risposta, che per\u00f2 si ripercuote anche sul valore delle altre monete, provocando situazioni di instabilit\u00e0 che si diffondono rapidamente dall'economia in difficolt\u00e0 alle economie ad essa collegate.\nTuttavia, gradualmente alcune monete diventano riferimento per le altre. Le banche centrali di molte Nazioni, cio\u00e8, operano in modo da mantenere un cambio stabile con la valuta di riferimento.\nIn particolare si forma un'area della sterlina, che si estende su cinque continenti. Altre monete forti, quali il marco, il dollaro e lo yen, rimangono estranee all'area della sterlina e creano proprie aree monetarie, di pi\u00f9 ridotte dimensioni. Infine, varie nazioni dell'Europa sudoccidentale si allacciano al franco francese e danno vita alla maggiore area indipendente dalla sterlina: l'Unione monetaria latina, composta da Francia, Italia, Spagna, Belgio, Svizzera, Grecia, cui si aggiunsero molti altri paesi.\nBretton Woods.\nLa sequenza di svalutazioni prodottesi per fronteggiare la crisi del 1929 mette in crisi il sistema aureo e le aree monetarie che esso aveva creato.\nLa soluzione che viene escogitata durante la Conferenza di Bretton Woods del 1944 durante la fase di creazione dell'Organizzazione delle Nazioni Unite, consiste nel prevedere finanziamenti da parte dei paesi in surplus (primo fra tutti, gli USA) a favore dei paesi in deficit.\nLe riserve in oro delle singole banche centrali perdono il ruolo di primo piano giocato fino a quel momento e lasciano spazio al dollaro, come moneta alla base del sistema monetario internazionale. Pertanto le riserve delle banche centrali saranno da allora in poi costituite soprattutto da riserve valutarie (prevalentemente in dollari) nonch\u00e9 da titoli di stato esteri.\nL'abbandono di ogni legame con l'oro.\nAnche il sistema di Bretton Woods non regge alla prova del mercato e di una economia che diventa sempre pi\u00f9 complessa e nella quale operano interessi sempre pi\u00f9 consistenti. La fine della convertibilit\u00e0 del dollaro in oro viene decretata dal presidente statunitense Nixon quando appare chiaro che il sistema \u00e8 troppo oneroso per gli USA.\nSi passa cos\u00ec nel 1971 ad un sistema di cambi flessibili: i deficit non generano pi\u00f9 flussi di oro o di altri beni a favore del paese in surplus, ma danno luogo a svalutazioni delle monete.\nTeoricamente qualunque metallo pu\u00f2 essere riserva o materiale di conio della moneta. Quando la moneta inizia a essere stampata su carta o su un supporto metallico che non ha un valore (se fuso e rivenduto) pari a quello nominale, quantit\u00e0 dello stesso materiale vengono accumulate a riserva. Il passaggio alle riserve si ha quando l'oro o il metallo di conio non \u00e8 disponibile in quantit\u00e0 sufficienti per le monete che si vogliono emettere.\nDapprima si coniano monete con una quantit\u00e0 di metallo inferiore al valore nominale, progressivamente ridotta. I forzieri e le riserve non sono accessibili pubblicamente e non \u00e8 possibile accertare il loro ammontare effettivo.\nLe autorit\u00e0 monetarie possono quindi emettere moneta nella quantit\u00e0 desiderata e non pi\u00f9 in base alla quantit\u00e0 di oro o di altri metalli preziosi presenti nei propri forzieri.\nCon riferimento a questi strumenti di pagamento, privi di qualsiasi contropartita in beni, si usa l'espressione moneta legale (o \"moneta a corso legale\"), in contrapposizione al concetto di moneta merce.\nPer misurare la quantit\u00e0 di moneta presente in un sistema economico, si utilizzano gli aggregati monetari: M0, M1, M2, M3.\nValore della moneta.\nPer valore o potere d'acquisto della moneta si intende \"la quantit\u00e0 di beni e servizi che con essa si possono acquistare\".\nValore intrinseco della moneta.\nIl \"valore intrinseco\" di una moneta \u00e8 il valore dello strumento (per esempio la moneta metallica o la banconota) usato come moneta. Esso dipende dal valore del bene che compone la moneta. Una \"moneta cartacea\", come un biglietto da \u20ac 10, ha un valore intrinseco pari al costo per produrlo, vale a dire pari al costo degli inchiostri, della stampa, del trasporto dalla stamperia alla banca, dei diritti sul sistema anti-falsificazione, ecc. Allo stesso modo una \"moneta metallica\", come la moneta da \u20ac 1, ha un valore intrinseco pari al costo per coniarla.\nIl valore intrinseco dello strumento non supera mai il valore nominale, per evitare un signoraggio negativo, un costo di produzione della moneta maggiore del ricavo che si ha spendendola, e perch\u00e9 gli utilizzatori sarebbero incentivati a fonderle per recuperarne il metallo, ovvero a usarle per uno scopo diverso dallo scambio.\nIl costo di una \"moneta elettronica\" dipende dalla necessit\u00e0 di addebitare ad un conto bancario e accreditare ad un altro una certa somma di denaro.\nSe la moneta ha un valore intrinseco non troppo distante dal suo valore nominale, conserva maggiormente il proprio valore nel tempo. Una moneta coniata con metalli preziosi \u00e8 pi\u00f9 stabile e meno soggetta ad inflazione. Alla crescita di moneta corrisponde un'analoga crescita della ricchezza reale, almeno pari alla quantit\u00e0 di metallo prezioso messo in circolazione con la valuta stessa, per cui l'emissione di moneta con valore intrinseco sarebbe priva di effetti inflativi. La \"fiat money\", non legata al possesso di riserve per il conio o la conversione delle monete, priverebbe i cittadini di una tutela contro l'abuso del potere di coniare moneta e contro i rischi di inflazione che ci\u00f2 comporta, che la coniazione sia gestita direttamente dal potere politico oppure da istituti privati di diritto pubblico.\nTuttavia, l'inflazione \u00e8 correlata non solo alla quantit\u00e0 di moneta emessa, ma al rapporto di questa con la ricchezza reale prodotta, che non \u00e8 misurabile in termini di riserve in oro o metalli preziosi, ma di presenza di beni e servizi. La quantit\u00e0 di metallo prezioso estraibile non \u00e8 correlata alla ricchezza prodotta, n\u00e9 un Paese \u00e8 ricco perch\u00e9 possiede molte riserve, o necessariamente \u00e8 obbligato a tenerne in proporzione alla sua crescita economica. L'assenza di un obbligo di riserva, per evitare abusi nell'emissione di moneta, \u00e8 compensata da un sistema di \"governance\" che affida la coniazione ad autorit\u00e0 indipendenti, che hanno il compito di regolarla in modo da evitare l'inflazione.\nDi solito si tratta di costi modesti. Il valore intrinseco delle monete moderne \u00e8 quindi assai basso, con l'eccezione delle monete che assumono un interesse numismatico per le quali il valore intrinseco resta basso, ma la rarit\u00e0, il desiderio di collezionarle e tutto quanto alimenta l'interesse dei numismatici contribuiscono a dare ad esse un valore.\nIl passaggio graduale dall'uso delle monete in metallo prezioso a monete immateriali ha abbattuto il valore intrinseco della moneta e conseguentemente anche i costi per produrla. La riduzione dei costi \u00e8 avvenuta contemporaneamente alla crescita dell'economia che ha reso necessario l'uso di quantitativi sempre pi\u00f9 grandi di moneta.\nSe non si fosse verificata la diminuzione dei costi per emettere moneta, al crescere della domanda di moneta sarebbe cresciuto il costo totale di emissione. Di conseguenza si sarebbe dovuta destinare una parte consistente della maggiore ricchezza alla creazione dello strumento monetario. La riserva, sia essa un metallo o un altro bene, in quanto \u00e8 solo una parte della ricchezza prodotta, che per\u00f2 deve fornire una base monetaria per consentire gli scambi commerciali dell'intera ricchezza esistente, \u00e8 una risorsa scarsa o destinata a diventare tale nel tempo perch\u00e9 \u00e8 presente in quantit\u00e0 finite in natura, e che deve coprire una domanda molto pi\u00f9 grande. La crescita dell'economia sarebbe stata limitata dalla quantit\u00e0 estratta e dalla reperibilit\u00e0 di nuove riserve.\nValore nominale della moneta.\nAltra cosa \u00e8 il \"valore nominale\" delle monete. Il valore di ciascuna moneta \u00e8 quello segnato sulla moneta stessa. \u00c8 indispensabile nelle economie moderne disporre di mezzi di pagamento nella quantit\u00e0 necessaria a regolare flussi di scambi sempre maggiori. Questo implica per le autorit\u00e0 monetarie la libert\u00e0 di emettere moneta nella quantit\u00e0 che esse ritengono adeguata ad un buon funzionamento del sistema dei pagamenti.\nLa moneta non viene emessa a fronte di riserve di oro detenute dalla banca centrale, come avveniva in passato, n\u00e9 quindi pu\u00f2 essere ceduta alla banca emittente in cambio di oro o di un altro bene.\nLa circolazione della moneta e quindi il riconoscimento del suo valore nominale dipendono solo dalla fiducia che chi riceve in pagamento una certa quantit\u00e0 di denaro ha di poter cedere a sua volta tale denaro ad altri soggetti in cambio di altri beni e servizi. Questo \"meccanismo fiduciario\" garantisce che il valore nominale sia anche il valore reale della moneta.\nA rafforzare tale meccanismo basato sulla fiducia reciproca intervengono naturalmente tutti i sistemi anticontraffazione, che offrono ai cittadini una elevata probabilit\u00e0 che al denaro posseduto (e ricevuto da altri) sia riconosciuto il valore nominale riportato su banconote e monete e non il valore intrinseco di biglietti e monete prive di valore legale.\nMa soprattutto il meccanismo fiduciario viene integrato dall'obbligo legale di accettare in pagamento la moneta legale del proprio paese e dalla regola, contenuta nel codice civile, che afferma che una volta effettuato il pagamento l'obbligazione si estingue, liberando per sempre il debitore.\nL'uso affidabile e duraturo della moneta come mezzo di compravendita \u00e8 garantito dunque dal valore stabile della moneta che a sua volta \u00e8 garantito da una convenzione intrinseca o accordo fiduciario collettivo, regolato e riconosciuto dalla legge, che tutti hanno accettato perch\u00e9 a tutti conviene avere una moneta di scambio, perch\u00e9 essa \u00e8 non riproducibile (cio\u00e8 falsificabile) e perch\u00e9 il valore stesso non \u00e8 dato a piacimento dal singolo cittadino, ma \u00e8 dato dal valore stampato sulla moneta: se cos\u00ec non fosse il gioco di scambio tra bene e moneta non funzionerebbe perch\u00e9, in un continuo gioco al rialzo tra valore nominale della moneta e beni e servizi, si alimenterebbe in brevissimo tempo una svalutazione della moneta ed una conseguente spirale inflazionistica.\nIn altri termini possiamo dire che una banconota da 20 \u20ac vale 20 \u20ac perch\u00e9 chiunque, accettandola in pagamento, \u00e8 sicuro che altre persone, alle quali a sua volta verr\u00e0 ceduta la banconota, riconosceranno (per volont\u00e0 propria e perch\u00e9 obbligati dalla legge) che tale banconota vale 20 \u20ac.\nPotrebbero riconoscere ad essa un valore diverso solo se la banconota fosse falsa (e in questo caso il valore sarebbe vicino allo zero) o se la banconota avesse valore in quanto interessante per i numismatici.\nIn sintesi, le monete cartacee usate (totalmente svincolate dalle quantit\u00e0 di metalli preziosi) hanno valore in quanto mezzo di pagamento stabile riconosciuto nell'economia di un certo paese:\nIn pratica, nessuno di noi accetterebbe un \"pezzo di carta\" in cambio di un bene, se quel pezzo di carta non ci consentisse di acquistare altri beni, se esso perdesse il suo valore nell'intervallo di tempo in cui lo deteniamo prima di scambiarlo con un altro bene, se esso attribuisse un potere d'acquisto puramente formale in un'economia di fatto improduttiva e inesistente.\nSvalutazione della moneta.\nLa \"svalutazione\" \u00e8 la perdita di valore di una moneta nei confronti di beni e servizi, comprese altre monete.\nIn passato, quando le monete erano composte da metalli preziosi, il valore nominale poteva essere pi\u00f9 o meno vicino a quello del metallo prezioso contenuto. La svalutazione della moneta dipendeva da iniziative di manipolazione del sovrano e dell'autorit\u00e0 politica. Avveniva attraverso due meccanismi:\nAi nostri giorni non si usano pi\u00f9 monete composte da metalli preziosi e le ragioni della perdita di valore di una moneta sono da attribuirsi all'operare della domanda e dell'offerta delle monete che servono a regolare le transazioni economiche (essa pu\u00f2 anche essere indotta dall'uso della politica monetaria come strumento di politica economica da parte della banca centrale: una \"svalutazione competitiva\" per favorire la domanda di beni nazionali).\nLa svalutazione rende pi\u00f9 costose le merci e le materie prime importate e di conseguenza pu\u00f2 avere effetti sull'inflazione del paese che svaluta (cosiddetta \"inflazione importata\"). Inoltre, rende pi\u00f9 convenienti, sui mercati esteri, i prodotti del paese che svaluta, da cui l'attributo \"competitiva\" all'inflazione.\nLa fiducia come fondamento del valore di una moneta.\nNormalmente gli strumenti impiegati come moneta non sono beni di consumo per chi li riceve. Questo vale per la carta-moneta (un biglietto da 50 euro ha un valore come banconota, mentre come pezzo di carta non ha praticamente nessun utilizzo), ma anche per l'oro, il cui impiego come bene intermedio o di consumo \u00e8 assai limitato.\nLa ragione per la quale queste monete vengono accettate in pagamento risiede nella fiducia di chi le riceve che altri faranno altrettanto, accettando in pagamento monete, banconote, depositi bancari o titoli di stato.\nSenza tale fiducia difficilmente una moneta sarebbe accettata in pagamento e neppure il corso legale di una moneta, ovvero l'obbligo di accettarla in pagamento, potrebbe molto contro il rischio di trovarsi in mano carta straccia o un deposito bancario inutilizzabile.\nSi spiega quindi l'impiego nell'antichit\u00e0 dell'oro come mezzo di pagamento. L'oro era accettato ovunque perch\u00e9 tutti ritenevano che altri avrebbero accettato di essere pagati in oro. \nLa stessa caratteristica \u00e8 oggi posseduta dal dollaro e da altre monete e da alcuni beni.\nPassaggi storici dell'emissione di moneta.\nL'emissione in un sistema con sole monete metalliche.\nFino all'Ottocento circolavano quasi esclusivamente monete metalliche coniate impiegando metalli preziosi. Si creava moneta portando il metallo grezzo presso la zecca, solitamente di propriet\u00e0 o autorizzata dallo Stato, dove venivano coniate le monete. Il metallo prezioso proveniva dalle miniere e dall'estero, in seguito a saldi commerciali positivi, regolati usando metalli preziosi.\nLa quantit\u00e0 di moneta circolante nell'economia poteva quindi aumentare o diminuire, nel caso di deficit commerciali regolati cedendo metalli preziosi, non compensati dalle nuove estrazioni minerarie. \nLe variazioni della quantit\u00e0 di monete aveva effetti sui prezzi. I prezzi aumentavano o diminuivano (deflazione) con la quantit\u00e0 di moneta e con effetti che si ripercuotevano su salari e occupazione.\nL'emissione di moneta da parte delle banche.\nL'evoluzione dell'economia porta nel tardo Medioevo alla creazione, accanto alle monete metalliche, della moneta bancaria (da non confondere con la moneta bancaria intesa come il complesso degli strumenti di pagamento forniti oggi dalle banche, in aggiunta alla moneta legale in circolazione). Il deposito dell'oro in sovrappi\u00f9 presso gli orafi, alcuni dei quali si trasformano in banchieri e prestano il metallo prezioso ricevuto e non trattenuto come riserva, favorisce la nascita di un sistema creditizio, nel quale le passivit\u00e0 dei banchieri diventano moneta. Ogni banca finisce per emettere una propria moneta, che \u00e8 accettata in pagamento, solo se la banca \u00e8 ritenuta solvibile.\nLa creazione di moneta da parte della banca centrale.\nLa molteplicit\u00e0 delle monete e degli emittenti, fonte di instabilit\u00e0 e di periodiche crisi finanziarie, viene affrontata a partire dal Seicento decidendo di concentrare il potere di emettere moneta nelle mani di un unico soggetto, la banca centrale.\nIn tal modo si limita il potere di erogare credito da parte delle banche, che non possono superare il limite imposto loro dall'obbligo di detenere parte della raccolta sotto forma di riserve (oggi non pi\u00f9 in oro, ma in attivit\u00e0 estremamente liquide), e si attribuisce alla banca centrale il potere di rifinanziare le banche, quando occorra. Tale potere serve sia a far crescere l'offerta di moneta, attraverso l'aumento della base monetaria da parte della banca centrale, sia a garantire la solvibilit\u00e0 delle banche.\nLa moneta nel bilancio della Banca Centrale.\nLa banca centrale emette moneta acquistando titoli di debito di stati, banche o imprese. Le banche centrali, a seconda delle leggi che le regolano in ciascuno stato, possono acquistare titoli sia in asta (il cosiddetto mercato primario) che sul mercato secondario da chi precedentemente li ha acquistati in asta; al giorno d'oggi tuttavia, le banche centrali dei principali Paesi non acquistano i titoli direttamente dallo Stato tramite aste, ma solo sul mercato secondario, in modo da poter perseguire la loro politica monetaria senza sottostare ai dettami della politica. \nViste in quest'ottica, le operazioni di Facilitazione Quantitativa (quantitative easing) messe in campo negli ultimi anni dalla Banca Centrale Europea e dalla Federal Reserve americana, non sono altro che massicce emissioni di moneta, a fronte di grandi acquisti di titoli pubblici e privati sul mercato secondario, e sono finalizzate a calmierare i tassi di interesse e ad immettere liquidit\u00e0 nel sistema durante le situazioni di crisi.. \nLa Banca d'Italia fino al 1981 era tenuta ad acquistare titoli di stato direttamente in asta: lo Stato poteva quindi stabilire quanto indebitarsi e a quale tasso d'interesse, avendo sempre un compratore obbligato nella Banca d'Italia, e questo - come dimostrato da Alesina e Summers nel 1993 - tendeva a causare una forte inflazione, oltre ad un aumento all'infinito del debito pubblico, in quanto la Banca non ne avrebbe mai potuto richiedere la restituzione. Dal 1981, la Banca d'Italia \u00e8 stata dispensata dall'obbligo di acquisto in asta; questo ha tra l'altro comportato la perdita di controllo sul tasso a cui viene emesso il debito, che \u00e8 oggi un tasso di mercato e non pi\u00f9 un tasso fissato dalla politica. \nGli interessi che una banca centrale percepisce sui titoli che acquista - dallo Stato o da privati - sono di norma girati quasi integralmente allo stato, che della banca centrale ha la propriet\u00e0 o comunque il controllo; nel caso della Banca Centrale Europea, gli interessi vengono girati alle banche centrali nazionali, che a loro volta li girano agli stati ciascuna secondo le proprie regole. \nNella contabilit\u00e0 della banca centrale la scrittura contabile relativa all'acquisto dei titoli \u00e8 la seguente: \ntitoli @ moneta 100\nLa banca centrale acquista i titoli da una banca ordinaria che li possiede direttamente o per conto dei propri clienti.\nL'acquisto di titoli viene registrato in dare di una voce che appartiene allo stato patrimoniale della banca centrale, mentre in avere di una voce allo stato patrimoniale si registra il debito nei confronti del venditore, la banca ordinaria.\nA sua volta la banca ordinaria registrer\u00e0 la seguente scrittura contabile:\nmoneta @ titoli 100\nLa banca ordinaria ha infatti un credito in moneta nei confronti della banca centrale per aver venduto i titoli, la cui cessione comporta una registrazione in avere del conto titoli.\nLa banca centrale pu\u00f2 regolare il debito nei confronti della banca ordinaria versando ad essa del denaro oppure riconoscendole un credito di conto corrente: un credito per la banca ordinaria cui corrisponde un debito per la banca centrale.\nLa moneta, in senso lato (da non confondersi con le sole banconote o con le monete metalliche, che sono solo una piccola parte della moneta) \u00e8 dunque nella contabilit\u00e0 della banca centrale un debito verso la banca ordinaria dalla quale sono stati acquistati i titoli.\nPoich\u00e9 solo una parte modesta dell'enorme massa di transazioni delle economie moderne avviene con l'uso di banconote, le banche ordinarie che cedono i titoli propri o della clientela alla banca centrale usufruiscono per lo pi\u00f9 degli accrediti in conto corrente presso la Banca Centrale.\nAlla scadenza dei titoli, la Banca Centrale li restituisce all'emittente dietro restituzione del capitale investito; pu\u00f2 anche venderli ad un terzo prima della scadenza, se lo ritiene conveniente.\nLa moneta emessa in precedenza ritorna alla Banca Centrale, che tuttavia, se non ha l'obiettivo di ridurre la quantit\u00e0 di moneta in circolazione nell'economia, emette nuova moneta acquistando altri titoli.\nIl processo di emissione di moneta acquistando nuovi titoli in sostituzione di quelli rimborsati \u00e8 senza fine e man mano che l'economia cresce, cresce anche la massa di titoli acquistati e quindi di moneta emessa.\nLa moneta infatti \u00e8 uno strumento, essenziale per il funzionamento dell'economia e spetta alla banca centrale regolarne la quantit\u00e0 in circolazione, attraverso l'emissione di moneta a fronte della quale vengono acquistati titoli.\nVoci correlate.\nPer comprendere meglio la differenza tra moneta in senso stretto e moneta in senso lato vedi:\nPer comprendere meglio alcune differenze terminologiche vedi:\nPer approfondire il funzionamento dei sistemi monetari vedi:\nPer approfondire il funzionamento della politica monetaria della banca centrale vedi:\nPer comprendere caratteristiche tecniche e materiale utilizzato per realizzare una moneta:\nPer conoscere le origini antiche del denaro:"}
{"id": "2925175", "revid": "729019", "url": "https://it.wikipedia.org/wiki?curid=2925175", "title": "Banamba", "text": "Banamba \u00e8 un comune rurale del Mali, capoluogo del circondario omonimo, nella regione di Koulikoro.\nIl comune \u00e8 composto da 28 nuclei abitati:"}
{"id": "2925179", "revid": "1783371", "url": "https://it.wikipedia.org/wiki?curid=2925179", "title": "Chargino", "text": "Nella fisica delle particelle, il chargino \u00e8 una particella ipotetica che si riferisce agli autostati della massa di una superpartner carica, vale a dire ogni nuovo fermione elettricalmente carico (con spin 1/2) previsto dalla supersimmetria. Essi sono combinazioni lineari di wino e higgsini entrambi carichi.\nCi sono due chargini che sono fermioni con carica elettrica, che sono tipicamente etichettati C\u0342\u00b11 (il pi\u00f9 leggero) e C\u0342\u00b12 (il pi\u00f9 pesante), sebbene talvolta formula_1 e formula_2 siano ugualmente usati per riferirsi ai chargini, quando formula_3 viene utilizzato per riferirsi ai neutralini. Il chargino pi\u00f9 pesante pu\u00f2 decadere attraverso il bosone Z neutro nel chargino pi\u00f9 leggero. Entrambi possono decadere attraverso un bosone W caricato verso un neutralino:"}
{"id": "2925189", "revid": "767487", "url": "https://it.wikipedia.org/wiki?curid=2925189", "title": "Guadalupe (Rio de Janeiro)", "text": "Guadalupe \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nAmministrazione.\nGuadalupe fu istituito come \"bairro\" a s\u00e9 stante il 23 luglio 1981 come parte della Regione Amministrativa XXII - Anchieta del municipio di Rio de Janeiro."}
{"id": "2925196", "revid": "125309515", "url": "https://it.wikipedia.org/wiki?curid=2925196", "title": "Outsider music", "text": "Sotto la definizione di outsider music, termine coniato dal giornalista statunitense Irwin Chusid, viene classificato un insieme di generi musicali fuori dagli standard o dalle convenzioni liriche. I musicisti \"outsider\" non sono parte dell'industria musicale e scrivono composizioni anticonvenzionali e fuori dai canoni della musica commerciale perch\u00e9 non hanno un'educazione musicale formale, o anche perch\u00e9 dissentono dalle regole. La guida di AllMusic descrive l'outsider music come \"una nebulosa categoria che contiene la bizzarria, l'incomprensibilit\u00e0, l'immaginazione, l'inclassificabilit\u00e0, il territorio musicale che non hai mai sognato che esistesse\".\nL'outsider music, spesso bizzarra e completamente emotiva, ha pochi sbocchi di mercato; esecutori o registrazioni sono spesso promosse a voce o per mezzo di chat, spesso presso comunit\u00e0 di collezionisti di musica e intenditori di musica. I musicisti \"outsider\" hanno molto \"maggiore controllo individuale sulla creativit\u00e0 finale\", sia per il budget limitato, sia per la loro \"incapacit\u00e0 o mancanza di volont\u00e0 di collaborazione\" con produttori o con etichette discografiche.\nAnche se un piccolo numero di musicisti outsider \u00e8 divenuto noto, come per esempio Florence Foster Jenkins, la maggioranza degli artisti \u00e8 conosciuta per la loro arte unica e intransigente.\nTipi.\nGina Vivinetto sottolinea che tra i musicisti outsider include Wesley Willis, uno \"schizofrenico ex persona di strada da Chicago con una dozzina di registrazioni e un culto di fan appassionati al suo seguito\". Lei considera il clan dei musicisti outsider \"un gruppo d'\u00e9lite\" ed elenca Syd Barrett (Pink Floyd), Brian Wilson (Beach Boys) e Skip Spence (Moby Grape) come parte di questo gruppo.\nCi sono alcuni collegamenti tra l'outsider music e l'anti-folk: la completa emotivit\u00e0, la mancanza di educazione musicale e l'umorismo. Jeffrey Lewis cita Daniel Johnston come una maggiore influenza, Syd Barrett influenz\u00f2 il tono anti-folk britannico, e ci sono somiglianze tra lo stile di canto stonato di Wesley Willies e Paul Hawkins. Tuttavia, una grande differenza \u00e8 che mentre i musicisti outsider sono famosi reclusi, i musicisti anti-folk sono raggruppati in collettivi.\nIl libro \"Songs in the Key of Z\", scritto dal giornalista di musica e conduttore radiofonico Irwin Chusid, \u00e8 una esauriente guida all'outsider music. Il libro traccia i profili di alcuni musicisti outsider conosciuti e ha ispirato due CD compilation, vendute separatamente.\nArtisti celebri.\nI musicisti outsider variano da musicisti inesperti le cui registrazioni sono lodate per la loro onest\u00e0, alle complesse composizioni di gruppi avant-garde."}
{"id": "2925197", "revid": "729019", "url": "https://it.wikipedia.org/wiki?curid=2925197", "title": "Carlo Porro", "text": "Biografia.\nFiglio del senatore Alessandro Porro e di sua moglie Angela Piola Daverio (sorella del senatore Giuseppe Piola Daverio), era fratello di Luigia e Luigi Porro.\nNel 1905, quando era ancora colonnello, fu nominato sottosegretario al Ministero della Guerra, e nel 1911 fu promosso generale. Carlo Porro fu professore di geografia alla Scuola superiore di guerra del Regio Esercito; poi, dal 1906 al 1911, fu il comandante della stessa scuola.\nNel 1915 Porro divenne vicepresidente della Societ\u00e0 Geografica Italiana (e rimase tale fino al 1918), lo stesso anno in cui l'Italia entr\u00f2 nella prima guerra mondiale, il 24 maggio, cosa che lo fece avanzare alla carica di sottocapo di Stato Maggiore. Il 15 maggio 1916 arriv\u00f2 la nomina a senatore del Regno d'Italia, anche se il giuramento fu fatto solo il 12 luglio 1917, poco prima di partecipare alla conferenza di Rapallo, in qualit\u00e0 di sostituto di Luigi Cadorna, indetta dopo l'infausta battaglia di Caporetto.\nQuando Cadorna venne licenziato dal ruolo di comandante supremo del Regio Esercito l'8 novembre 1917, Porro sub\u00ec la stessa sorte.\nNel dopoguerra egli rivest\u00ec il grado di generale di corpo d'armata, ricevuto nel 1932, e Mussolini gli assegn\u00f2 il titolo di Ministro di Stato.\nNel 1925 compil\u00f2 il primo elenco dei ghiacciai italiani e nel 1927 insieme a Pietro Labus il primo atlante dei ghiacciai italiani. Con questo lavoro furono sistematicamente censiti tutti i ghiacciai d'Italia ed \u00e8 uno pi\u00f9 vecchi catasti glaciologici esistenti.\nFu Commissario per il Comitato talassografico italiano (12 dicembre 1927-21 gennaio 1929) e membro della Commissione per il giudizio dell'Alta Corte di giustizia (27 dicembre 1929-19 gennaio 1934)\nMor\u00ec a Roma il 19 aprile 1939.\nMonumenti.\nLa ventunesima galleria della strada delle 52 gallerie del Monte Pasubio, scavate in occasione dei combattimenti della prima guerra mondiale, porta il suo nome."}
{"id": "2925198", "revid": "506389", "url": "https://it.wikipedia.org/wiki?curid=2925198", "title": "Movimento di liberazione in Italia", "text": ""}
{"id": "2925201", "revid": "2052878", "url": "https://it.wikipedia.org/wiki?curid=2925201", "title": "Orizzonti della scienza e della tecnica", "text": "Orizzonti della scienza e della tecnica \u00e8 stato un programma televisivo italiano di divulgazione scientifica curato da Giulio Macchi, andato in onda tra il 1966 e il 1973 sulle reti televisive della Rai la domenica alle 22.05. Nel corso delle sue sette edizioni, la trasmissione \u00e8 andata in onda sia sul Programma Nazionale che sul Secondo Canale.\nLa trasmissione.\nL'obiettivo del programma era di aggiornare il pubblico sulle novit\u00e0 della ricerca scientifica, attraverso interviste a famosi scienziati e servizi presentati \"in esclusiva\". Le sigle del programma erano la \"Sagra della primavera\" di Igor' F\u00ebdorovi\u010d Stravinskij e Les preludes di Liszt.\nLe puntate potevano essere monografiche, interamente dedicate a un argomento, oppure miste. In questo caso, la trasmissione sottolineava il rapporto tra i problemi della vita quotidiana e la ricerca scientifica, anche attraverso alcune interviste a persone comuni che spiegavano il loro problema o incontri con gli scienziati, presentati al pubblico in una maniera elementare per facilitare la comprensione al vasto pubblico.\nPer la sua durata (sette stagioni) e la variet\u00e0 dei temi trattati, \u00e8 considerato il primo importante programma televisivo di divulgazione scientifica. Negli anni precedenti vi erano stati altri programmi su temi scientifici, come \"Le avventure della scienza\" di Enrico Medi (lo scienziato divenuto famoso in Italia per aver collaborato alla trasmissione no-stop condotta da Tito Stagno in occasione del primo sbarco umano sulla Luna, nel luglio 1969), e \"La macchina per vivere\" di Anna Maria Di Giorgio, ma erano stati di breve durata."}
{"id": "2925204", "revid": "767487", "url": "https://it.wikipedia.org/wiki?curid=2925204", "title": "Anchieta (Rio de Janeiro)", "text": "Anchieta \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nAmministrazione.\nAnchieta fu istituito come \"bairro\" a s\u00e9 stante il 23 luglio 1981 come parte della omonima Regione Amministrativa XXII del municipio di Rio de Janeiro."}
{"id": "2925208", "revid": "110157", "url": "https://it.wikipedia.org/wiki?curid=2925208", "title": "Parque Anchieta", "text": "Parque Anchieta \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nAmministrazione.\nParque Anchieta fu istituito come \"bairro\" a s\u00e9 stante il 23 luglio 1981 come parte della Regione Amministrativa XXII - Anchieta del municipio di Rio de Janeiro."}
{"id": "2925209", "revid": "125373369", "url": "https://it.wikipedia.org/wiki?curid=2925209", "title": "Maest\u00e0 del Palazzo Pubblico di Siena", "text": "La Maest\u00e0 del Palazzo Pubblico di Siena \u00e8 un affresco (970x763 cm) realizzato da Simone Martini, che occupa tutta la parete nord della Sala del Mappamondo (detta anche \"Sala del Consiglio\") del Palazzo Pubblico di Siena.\nL'affresco \u00e8 datato 1315 ed \u00e8 considerato una delle principali opere dell'artista, nonch\u00e9 una delle opere pi\u00f9 importanti dell'arte trecentesca italiana.\nStoria.\nLa Maest\u00e0 fu commissionata a Simone Martini dal governo della citt\u00e0 di Siena (Governo dei Nove). Non si conoscono le circostanze di questo incarico, ma \u00e8 probabile che Simone Martini avesse gi\u00e0 acquisito una reputazione di tutto rispetto se il governo della citt\u00e0 di Siena gli affid\u00f2 un'opera cos\u00ec importante per la sala principale del Palazzo Pubblico.\nSimone Martini lavor\u00f2 all'affresco in pi\u00f9 fasi: inizi\u00f2 presumibilmente nel 1312, continu\u00f2 il lavoro fino a circa due terzi della superficie prima di abbandonarla per recarsi ad Assisi, dove lo attendeva la Cappella di san Martino. Ma anche i lavori della cappella di San Martino furono interrotti e Simone torn\u00f2 a Siena per completare quindi la parte inferiore della Maest\u00e0, oggi assai deteriorata a causa della tecnica adottata (principalmente pittura a secco). L'opera fu terminata nel giugno del 1315, come risulta dalla firma apposta dallo stesso Simone Martini.\nAppare ancora evidente una lunga linea di cesura orizzontale che corre all'altezza del piedistallo del trono, delle gambe dei santi e angeli inginocchiati e subito sotto i penultimi oculi dei lati verticali della cornice esterna, a testimonianza dell'interruzione dei lavori avvenuta tra il 1312 e il 1315. Anche lungo la cornice illusionistica esterna al di sotto di tale linea di cesura \u00e8 evidente il segno di ripresa del lavoro, caratterizzato da una diversa resa dei modiglioncini, da decorazioni floreali differenti tra gli oculi (con cardi pi\u00f9 gonfi e voluminosi, comparsa di nuovi fiori, foglie pi\u00f9 voluminose), dall'uso di suggestioni spaziali nella resa dei santi entro gli oculi (spesso debordanti dai confini dell'oculo stesso). Ma ci sono anche caratteristiche tecniche che testimoniano l'interruzione dei lavori: nella zona pi\u00f9 bassa dell'affresco la malta ha una composizione diversa, la tecnica passa dal \"buon fresco\" (sopra) al \"mezzo fresco\" (sotto), l'intonaco sottostante \u00e8 pi\u00f9 grosso.\nL'umidit\u00e0 del muro, che allora dava all'esterno, caus\u00f2 rapidi guasti alla pittura. Nel 1321 infatti Simone fu chiamato nuovamente a metter mano al proprio lavoro per la \"raconciatura\" di alcune porzioni d'affresco; vennero completamente rifatte in questo periodo le teste della \"Madonna\", del \"Bambino\", di \"sant'Orsola\" e \"Caterina d'Alessandria\" (immediatamente ai lati della Madonna), dei due angeli offerenti (in basso ai piedi del trono), dei santi \"Ansano\" e \"Crescenzio\" (il primo e terzo santo inginocchiati). Recentemente si \u00e8 fatta strada anche l'ipotesi di un rifacimento dell'affresco non solo per motivi di conservazione dello stesso, ma anche per motivi politici: avviene in quegli anni a Siena il passaggio da un governo di stampo popolare a uno pi\u00f9 aristocratico, il governo dei Nove. Assume quindi valenza politica la modifica apportata dal pittore stesso, che, difatti, elimin\u00f2 i cartigli retti dai Santi Patroni di Siena e di conseguenza modific\u00f2 anche quella che era la risposta della Madonna, con le relative modifiche anche dal punto di vista stilistico. \u00c8 quindi interessante notare come il rifacimento dell'opera sia avvenuto sia per esigenze di conservazione, sia per esigenze politiche e, infine, per motivi stilistici. \nI danni non si arrestarono, anche per l'uso di parte dei panneggi a tempera, e oggi l'affresco ci \u00e8 giunto in condizioni assai deperite. \nDatazione e attribuzione.\nAlcuni versi che corrono sulla fascia a finti marmi in basso consentono di datare la terminazione dell'opera al giugno 1315:\nmille trecento quindici vol(\u2026)e Delia avia ogni bel fiore spintoe Iuno gi\u00e0 gridava: I'mi rivoll(\u2026)\nIn questi versi Iuno \u00e8 il mese di giugno e la data del 1315 \u00e8 chiaramente scritta in lettere. Pi\u00f9 difficile \u00e8 ricostruire la data di inizio dell'affresco, per la quale mancano documenti oggettivi. La critica recente tende a considerare tale data il 1312.\nSotto i versi della datazione \u201cgiugno 1315\u201d si legge:\nse (\u2026) a man de Symone\nad attestare la firma dell'artista.\nDescrizione.\nL'affresco raffigura la \"Madonna in trono col Bambino circondata da Angeli e Santi\". Una Madonna che volge lo sguardo lontano sia dall'osservatore che da suo figlio, in un punto imprecisato nel vuoto, siede su un ampio trono con i due fianchi laterali aperti e adornato con i motivi dello stile gotico raggiante. Con la mano sinistra regge il bambino, mentre con la destra tocca il piedino destro del piccolo. Il Bambino tiene un cartiglio in cui si legge: \u00ab\u00bb (amate la giustizia, voi che giudicate la Terra).\nLa particolarit\u00e0 di questo affresco \u00e8 la laicit\u00e0 della scena: nonostante le figure siano di carattere religioso, la Vergine viene rappresentata come una principessa, e gli angeli e i santi formano la sua corte. Altra conferma di questa affermazione \u00e8 il luogo in cui si trova l'opera, ovvero lo stesso luogo per il quale l'opera \u00e8 stata creata: il Palazzo Comunale (Siena), cio\u00e8 un luogo tipicamente laico.\nAi lati del trono, in posizione inginocchiata, troviamo i quattro santi protettori della citt\u00e0 di Siena e due angeli. Pi\u00f9 precisamente, da sinistra a destra troviamo \"sant'Ansano\", \"san Savino\", un angelo, ancora un angelo, \"san Crescenzo\" e \"san Vittore\". Subito dietro di loro, ancora da sinistra verso destra, troviamo in posizione astante \"San Paolo\", l'arcangelo \"Michele\", \"san Giovanni Evangelista\", \"san Giovanni Battista\", l'arcangelo \"Gabriele\" e \"san Pietro\". Ancora pi\u00f9 indietro abbiamo una terza fila con l'arcangelo \"Uriel\", \"Santa Maria Maddalena\", \"Sant'Orsola\", \"Santa Caterina d'Alessandria\", \"sant'Agnese\" e l'arcangelo \"Raffaele\". La quarta fila vede i santi \"Bartolomeo\", \"Matteo\", \"Giacomo Minore\", \"Giacomo Maggiore\", \"Andrea\" e \"Simone\". Infine, nella quinta ed ultima fila troviamo i santi \"Filippo\", \"Tommaso\", un angelo, ancora un angelo, \"Mattia\" e \"Taddeo\". La rappresentazione \u00e8 sotto un ampio baldacchino i cui pali sono retti dai santi stessi.\nL'affresco \u00e8 racchiuso da una cornice che corre su tutti e quattro i lati esterni. Qui sono presenti venti oculi al cui interno troviamo altrettante figure. I quattro oculi agli angoli raffigurano \"i Quattro Evangelisti\". I due oculi centrali dei margini superiore e inferiore raffigurano il \"Redentore\" (in alto) e una figura doppia raffigurante il \"Vecchio e Nuovo Testamento\" (in basso). Le altre figure in alto e ai due margini laterali sono \"Profeti\", mentre le restanti quattro figure nel margine inferiore sono \"Dottori della Chiesa\". Negli spazi tra i vari oculi troviamo motivi vegetali quali cardi con foglie e, talvolta, fiori. Al centro di questi spazi troviamo, alternati i simboli della \"balzana\" (lo scudo bianco e nero simbolo della citt\u00e0 di Siena) e del capitano del Popolo (il leone rampante su sfondo rosso). Questi simboli si trovano, ancora alternati, sui lati di stoffa del baldacchino che simboleggia la Gerusalemme Celeste.\nIn basso l'intero affresco \u00e8 delimitato da dei finti intarsi di marmo.\nStile.\nLe somiglianze con la Maest\u00e0 di Duccio di Buoninsegna.\nLa Maest\u00e0 di Duccio di Buoninsegna, realizzata nel 1308-1311 per l'Altare Centrale del Duomo di Siena ed oggi spostata nell'adiacente Museo dell'Opera del Duomo, fu sicuramente il modello a cui Simone si rifece per la sua Maest\u00e0. Lo sviluppo laterale dei registri dei personaggi \u00e8 chiaramente ispirato a quell'opera, cos\u00ec come la loro identit\u00e0. I quattro santi protettori di Siena che sono inginocchiati ai piedi del trono sono gli stessi della Maest\u00e0 di Duccio. Anche molte delle figure in piedi nella Maest\u00e0 di Simone sono presenti nella Maest\u00e0 di Duccio, in piedi o nelle lunette. La derivazione duccesca di questa Maest\u00e0 non riguarda solo le identit\u00e0 dei vari santi, ma anche le loro fisionomie. Il San Pietro di quest'opera assomiglia a quella di Duccio e lo stesso dicasi per i quattro santi inginocchiati, per i due \"San Giovanni\", per \"Sant'Agnese\" e molti altri. Le figure di Simone Martini sono tutte reali e raffinate al tempo stesso, dipinte secondo un'unica fonte di luce e il trono \u00e8 riportato in prospettiva diretta e con i fianchi aperti a libro, caratteristiche che di nuovo rimandano all'opera di Duccio (e che quest'ultimo aveva ripreso da Giotto).\nLe novit\u00e0 della Maest\u00e0 di Simone rispetto a quella di Duccio.\nMa nonostante le numerose derivazioni dalla Maest\u00e0 di Duccio, quest'opera presenta numerosi tratti nuovi. \nLe influenze di Giotto.\nOltre ad influenze duccesche ci furono senza dubbio anche influenze di Giotto. Questo sicuramente nella misura in cui la stessa Maest\u00e0 di Duccio fu influenzata da Giotto (vedi sopra). Le influenze di Giotto riguardano la prospettiva del trono, la Vergine, che volge lo sguardo lontano sia dall'osservatore che da suo figlio, in un punto imprecisato nel vuoto, i chiaroscuri, resi secondo un'unica fonte di luce, le angolazioni dei personaggi, che passano da raffigurazioni frontali (come i due arcangeli in piedi in seconda fila) ed altamente profilate (come per i due angeli ai piedi del trono o il San Vittore inginocchiato all'estrema destra), e infine il panneggio, talvolta ricco di morbide pieghettature volumetriche, come i veli intorno ai volti della \"Madonna\", di \"Maria Maddalena\" o di \"sant'Agnese\".\nMa Simone Martini si \u00e8 lasciato influenzare da Giotto in misura ancora maggiore rispetto a Duccio di Buoninsegna. Il trono, per quanto ricreato di oreficeria gotica transalpina, non pu\u00f2 non richiamare alla mente il trono di Giotto della Maest\u00e0 di Ognissanti. Il baldacchino, con il suo telone pesante, ricorda l'utilizzo che Giotto faceva di tendoni simili per dare profondit\u00e0 allo spazio. Ma c'\u00e8 un elemento ancora pi\u00f9 straordinario che testimonia quanto Giotto fosse fonte d'ispirazione per Simone Martini. Come gi\u00e0 detto, Simone Martini realizz\u00f2 la sua Maest\u00e0 in due momenti diversi, intervallati da un periodo in cui and\u00f2 a lavorare nella Basilica Inferiore di San Francesco d'Assisi e dove ebbe occasione di entrare in contatto con Giotto. Tutti gli oculi della cornice inferiore, realizzati dopo la visita ad Assisi, hanno figure pi\u00f9 dolci, quasi sorridenti, rispetto a quelle degli oculi pi\u00f9 antichi. Le figure inoltre debordano dai confini dell'oculo e spesso mostrano particolari in profondit\u00e0 o in posizione avanzata. I cardi della cornice inferiore sono pi\u00f9 gonfi e spesso fioriti, le foglie sono volumetriche piuttosto che schiacciate. \u00c8 una distinzione che mostra l'evoluzione di Simone in senso giottesco addirittura all'interno di una stessa opera.\nLa crescita di Simone durante l'opera: analisi degli oculi della cornice esterna.\nL'analisi delle giornate di intonaco ha permesso di chiarire che l'affresco fu iniziato dal margine alto e destro per poi procedere per fasce orizzontali ad altezza decrescente, cio\u00e8 dall'alto verso il basso. In questo lavoro ogni singola fascia era affrontata sempre da destra verso sinistra. L'analisi dei 20 oculi con figure di santi e profeti che decorano la cornice esterna dell'affresco permettono di apprezzare i progressi di Simone Martini all'interno di una stessa opera. Secondo la successione cronologica dei lavori Simone affront\u00f2 prima i sette oculi della cornice superiore, quindi il secondo oculo della cornice destra, il secondo oculo della cornice sinistra, il terzo oculo della cornice destra, il terzo oculo della cornice sinistra, e cos\u00ec via, fino ai sette oculi della cornice inferiore. \nI sette oculi della cornice superiore e il secondo oculo della cornice destra hanno figure con volti severi e spesso simmetrici, secondi i canoni dell'arte gotica transalpina. Le aerole sono raggiate e lo sfondo \u00e8 dorato e liscio, una tendenza dell'arte toscana dei primi anni del Trecento. Con i successivi tre oculi (secondo a sinistra e terzo a destra e sinistra) viene introdotta una novit\u00e0: lo sfondo dorato non \u00e8 pi\u00f9 liscio, ma caratterizzato da una copertura omogenea di stampini a fiore. Alcuni volti si fanno inoltre meno severi. I successivi due oculi (il quarto a destra e sinistra) sono caratterizzati da nuovi stampini circolari con cinque petali bilobati all'interno e due foglie nervate che protrudono da essi. Tali stampini sono usati per rendere talvolta le aerole, talvolta lo sfondo. I volti dei santi si fanno pi\u00f9 ammansiti. Le caratteristiche di questi due oculi permangono negli ultimi sette oculi della cornice, ovvero quelli del margine inferiore. Qui troviamo per\u00f2 un ulteriore elemento innovativo: le figure non sono pi\u00f9 racchiuse entro i confini dell'oculo, ma debordano fuori dai confini. Ci sono anche altre suggestioni spaziali, evidenti soprattutto a livello dei libri o cartigli mostrati dalle varie figure. Le innovazioni prospettiche riguardano anche i motivi decorativi della cornice dove appaiono cardi pi\u00f9 gonfi e voluminosi, foglie collocate nelle tre dimensioni e nuovi fiori prima del tutto assenti. Anche i modiglioncini della cornice sono pi\u00f9 in prospettiva.\nQuesti passaggi mostrano un progressivo avvicinarsi sia ad un'arte orafa di sapore transalpino (nelle decorazioni delle aerole e degli sfondi) che alla tendenza tutta giottesca di porre le figure e cose rappresentate nelle tre dimensioni. Non \u00e8 un caso che gli ultimi sette oculi del margine inferiore furono realizzati dopo l'interruzione e quindi solo dopo la parentesi assisiate in cui Simone entr\u00f2 in contatto con Giotto in persona e con i suoi affreschi. \nDa notare infine come la transizione dalle aerole raggiate a quelle decorate con stampini floreali sia riscontrabile anche nelle figure principali: mentre tutti i santi, angeli e arcangeli in posizione stante a destra hanno aerole raggiate (ad eccezione di Santa Caterina che, secondo la cronologia a fasce da destra a sinistra, fu l'ultima ad essere fatta in quest'area dell'affresco e oltretutto rifatta nel 1321), la Madonna, il bambino e tutte le figure a sinistra hanno aerole con stampini. Queste permangono anche nelle aerole di tutti i santi e angeli inginocchiati in basso. A differenza degli oculi, nelle figure dell'affresco ci sono anche stampini circolari con una stella a otto punte, ciascuna terminante con piccola foglia ovoidale."}
{"id": "2925210", "revid": "120737940", "url": "https://it.wikipedia.org/wiki?curid=2925210", "title": "I Want You (Bob Dylan)", "text": "I Want You \u00e8 un brano musicale scritto ed interpretato da Bob Dylan, pubblicato come singolo nel giugno 1966 e contenuto nel suo settimo album \"Blonde on Blonde\".\nIl singolo, che contiene sul lato B una versione dal vivo di \"Just Like Tom Thumb's Blues\", raggiunse la posizione numero 20 della classifica di \"Billboard\" negli Stati Uniti e la posizione numero 16 in classifica in Gran Bretagna.\nIl brano.\nSi tratta di una delle canzoni pi\u00f9 orecchiabili e pop del repertorio del Dylan elettrico di quegli anni. L'accattivante melodia si abbina per\u00f2 ad uno dei testi pi\u00f9 criptici dell'autore, pieno di riferimenti surreali in equilibrio fra la schiettezza dell'affermazione implicita contenuta nel titolo della canzone e le immagini fuorvianti create dalle allusioni suggerite da Dylan.\n\u00c8 stato spesso affermato che la canzone riguardasse Anita Pallenberg, all'epoca fidanzata di Brian Jones, a causa della strofa \"\u00abNow your dancing child with his chinese suit/ He spoke to me, I took his flute./ No, I wasn't very cute to him\u00bb\" (it: \"Adesso il tuo fanciullo ballerino con il suo vestito cinese/ Mi ha parlato, io gli ho preso il flauto./ No, non sono stato molto cortese con lui\"). Brian Jones era amico di Dylan e spesso i due uscivano insieme la sera quando Dylan era a Londra. Il loro rapporto era principalmente amichevole ma non privo di tensione. All'epoca Jones spesso indossava una eccentrica camiciola di foggia orientale. Un'altra strofa della canzone recita: \"\u00abtime was on his side\u00bb\" (it: \"il tempo era dalla sua parte\"), forse riferendosi a un brano dei Rolling Stones del 1964, intitolato appunto \"Time is On My Side\".\nAltre interpretazioni del testo da parte di critici e musicologi, fanno riferimento all'eroina come oggetto dei ripetuti \"\u00abI Want You\u00bb\" (it: \"Ti voglio\") che Dylan canta nel testo, anche se \u00e8 pi\u00f9 plausibile che la materia del brano tratti semplicemente dell'espressione sincera del suo desiderio per Sara Lowndes con la quale si era da poco sposato.\nUna versione live del brano in questione \u00e8 successivamente apparsa sull'album \"Dylan &amp; the Dead\", disco collaborazione tra Dylan e i Grateful Dead pubblicato nel 1989.\nRegistrazione.\nSecondo Al Kooper il brano fu l'ultimo ad essere inciso per l'album. Dylan non era convinto dell'arrangiamento della canzone e quindi rimand\u00f2 fino all'ultima seduta di registrazione per \"Blonde on Blonde\" tenutasi a Nashville negli studi della CBS. A fornire il piacevole motivo chitarristico del brano fu il sessionman di Nashville Wayne Moss."}
{"id": "2925211", "revid": "767487", "url": "https://it.wikipedia.org/wiki?curid=2925211", "title": "Ricardo de Albuquerque", "text": "Ricardo de Albuquerque \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nAmministrazione.\nRicardo de Albuquerque fu istituito come \"bairro\" a s\u00e9 stante il 23 luglio 1981 come parte della Regione Amministrativa XXII - Anchieta del municipio di Rio de Janeiro."}
{"id": "2925212", "revid": "300067", "url": "https://it.wikipedia.org/wiki?curid=2925212", "title": "Mamadou Samb", "text": ""}
{"id": "2925218", "revid": "110157", "url": "https://it.wikipedia.org/wiki?curid=2925218", "title": "Coelho Neto (Rio de Janeiro)", "text": "Coelho Neto \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nAmministrazione.\nCoelho Neto fu istituito come \"bairro\" a s\u00e9 stante il 23 luglio 1981 come parte della Regione Amministrativa XXV - Pavuna del municipio di Rio de Janeiro."}
{"id": "2925228", "revid": "287204", "url": "https://it.wikipedia.org/wiki?curid=2925228", "title": "Acari (Rio de Janeiro)", "text": "Acari \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nAmministrazione.\nAcari fu istituito come \"bairro\" a s\u00e9 stante il 23 luglio 1981 come parte della Regione Amministrativa XXV - Pavuna del municipio di Rio de Janeiro."}
{"id": "2925229", "revid": "767487", "url": "https://it.wikipedia.org/wiki?curid=2925229", "title": "Bar Belfer", "text": "Dopo essersi diplomata presso la scuola musicale Alon Ramat Hasharon si \u00e8 dedicata alla carriera di attrice. Nel 2006 ha interpretato, nel ruolo della protagonista, il film \"Qualcuno con cui correre\" diretto da Oded Davidoff. Il film, tratto dal romanzo omonimo di David Grossman, le ha procurato diversi premi e nomination sia in patria che negli USA.\nNel 2007 dopo essersi arruolata nell'IDF ha coperto il ruolo di reporter per la cronaca nella radio dell'esercito.\nIl 23 marzo 2010, durante il servizio, \u00e8 rimasta coinvolta e gravemente ferita in un incidente stradale avvenuto a Tel Aviv.\nL'attrice \u00e8 stata investita da un'auto dopo che era scesa dal suo veicolo a causa di un guasto. Dopo aver trascorso tre settimane nel reparto di terapia intensiva, i medici hanno constatato che era in grado di respirare autonomamente e il 16 maggio del 2010 \u00e8 stata dimessa per essere curata in una clinica per riabilitazione di lungo periodo a Tel Hashomer.\nNel corso dei mesi successivi ha mostrato significativi segni di miglioramento, guadagnando livelli di coscienza sempre migliori. Durante il mese di luglio del 2010, avendo parzialmente recuperato le capacit\u00e0 di parlare e camminare, \u00e8 tornata a dormire nella casa di famiglia recandosi in ospedale solo per la terapia.\nDopo essere stata congedata dall'esercito durante l'estate, il 19 settembre, in occasione delle festivit\u00e0 dello Yom Kippur, \u00e8 stata invitata a parlare alla radio militare dove aveva lavorato. Le sue condizioni sono in miglioramento seppur con ancora qualche problema alla vista e all'uso della parola.\nIl 17 ottobre 2010, in occasione dei festeggiamenti del sessantesimo anniversario della radio militare israeliana, \u00e8 tornata temporaneamente al suo posto di speaker dando notizia di un avvistamento di UFO nei cieli di Washington."}
{"id": "2925235", "revid": "110157", "url": "https://it.wikipedia.org/wiki?curid=2925235", "title": "Barros Filho", "text": "Barros Filho \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nAmministrazione.\nBarros Filho fu istituito come \"bairro\" a s\u00e9 stante il 23 luglio 1981 come parte della Regione Amministrativa XXV - Pavuna del municipio di Rio de Janeiro."}
{"id": "2925238", "revid": "287204", "url": "https://it.wikipedia.org/wiki?curid=2925238", "title": "Costa Barros", "text": "Costa Barros \u00e8 un quartiere (\"bairro\") di classe bassa della Zona Nord della citt\u00e0 di Rio de Janeiro, in Brasile.\nConfina con i quartieri Pavuna, Anchieta, Guadalupe, Barros Filho, Coelho Neto e Acari.\nIl suo HDI nel 2000 \u00e8 stato di 0,713, al 125\u00ba posto tra le 126 regioni analizzate della citt\u00e0 di Rio de Janeiro, meglio solo di Complexo do Alem\u00e3o.\nStoria.\nBen servito dai trasporti, con la Stazione Barros Costa, che \u00e8 una delle fermate della Supervia Ramal Belford Roxo, \u00e8 servito anche da un sistema di metropolitana della capitale dello stato attraverso la Esta\u00e7\u00e3o Engenheiro Rubens Paiva e anche tre linee regolari di autobus per il Centro (374, 377 e 385), uno per la Grande Tijuca (665), due per il quartiere di Cascadura (773 e 778) e una per il quartiere di Bonsucesso (920). Le sue principali strade di accesso sono le strade di Botafogo e Camboat\u00e1 e le strade Jos\u00e9 Arantes de Mello e Javat\u00e1.\nHa le scuole comunali Prof\u00b0 Escragnolle Doria, Anton Makarenko, Rubens Gomes, Raul Seixas, Escultor le\u00e3o Velloso tra Pavuna e Costa Barros, Prefeito Marcos Tamoio, Jos\u00e9 Pedro Varella, Thom\u00e1s Jefferson...\nNel corso del tempo, Costa Barros stava crescendo sia nella popolazione sia in relazione al traffico di droga. Oggi, il quartiere ha un complesso di baraccopoli, come: Chapad\u00e3o, Pedreira, Lagartixa, Quitanda, Final Feliz, Terra Nostra, Tom Jobim, Favela do Nego Dengo, tra gli altri.\nNelle vicinanze sar\u00e0 costruito un viadotto sulla linea ferroviaria che collega le Strade di Camboat\u00e1 e di Botafogo, nelle vicinanze della stazione ferroviaria del quartiere e ampliata Via Light, con accesso da Rua Javat\u00e1.\nAmministrazione.\nCosta Barros fu istituito come \"bairro\" a s\u00e9 stante il 23 luglio 1981 come parte della Regione Amministrativa XXV - Pavuna del municipio di Rio de Janeiro."}
{"id": "2925247", "revid": "599013", "url": "https://it.wikipedia.org/wiki?curid=2925247", "title": "Edwin Jackson", "text": "Carriera.\nIl 12 febbraio 2020 viene ceduto in prestito al Club Baloncesto Estudiantes ed alla fine della stagione esce dal contratto in essere con l'ASVEL Lyon-Villeurbanne per firmare definitivamente con l'Estudiantes."}
{"id": "2925248", "revid": "287204", "url": "https://it.wikipedia.org/wiki?curid=2925248", "title": "Constant Troyon", "text": "Figlio del decoratore Jean-Marie-Dominique (1780-1817) e di un'operaia, Jeanne Pracht, fece i primi studi di pittura con Denis-Desir\u00e9 Riocreux, conservatore del museo di S\u00e8vres, e con Camille Roqueplan. Nel 1830 Troyon lavor\u00f2 insieme al pittore Paul Huet.\nNel 1846 scopr\u00ec i grandi paesaggisti olandesi del Seicento e si dedic\u00f2 alla pittura del paesaggio e degli animali. Come ai suoi amici della Scuola di Barbizon (tra i quali vi era Claude Monet), il successo gli arrise al \"Salon\" di Parigi del 1855. Sar\u00e0 premiato al \"Salon\" altre quattro volte e otterr\u00e0 anche la Legion d'onore: Napoleone III e Th\u00e9ophile Gautier furono suoi ammiratori.\nMor\u00ec nel 1865, affetto da gravi disturbi psichici. \u00c8 sepolto nel cimitero di Montmartre. Sua madre - Troyon non si spos\u00f2 mai \u2013 istitu\u00ec dopo la sua morte il \"Prix Troyon\", dedicato ai pittori di animali e assegnato dall'\u00c9cole des Beaux Arts di Parigi."}
{"id": "2925254", "revid": "254059", "url": "https://it.wikipedia.org/wiki?curid=2925254", "title": "Adelpreto II", "text": "Di Adelpreto (o Adalpreto), che fu vescovo di Trento dal 17 settembre 1156 al 1172 o al 1177, sono dubbie le circostanze che lo portarono a morte ed \u00e8 nota la polemica innescata da Girolamo Tartarotti a partire dal 1754, che mise in dubbio la santit\u00e0 del vescovo. Dal 1914 viene considerato beato.\nBiografia.\nDi lui non si conoscono con certezza origini e data di nascita.\nUn documento redatto in occasione di una Dieta di Ratisbona nell'anno 1156 riporta il nome di un Adalpreto (in altre versioni Adelpreto o Alberto), vescovo di Trento, che proprio in occasione di tale consesso ottiene ufficialmente dall'imperatore Federico Barbarossa l'investitura temporale del principato di Trento. Di questo personaggio non si hanno informazioni certe (malgrado una \"Sancti Adelpreti Vita\" redatta da frate Bartolomeo di Trento nella prima met\u00e0 del secolo XIII) tuttavia \u00e8 possibile attribuirgli origini nobili legate alla famiglia imperiale degli Hohenstaufen, una formazione letteraria e la nomina a vescovo mediante elezione.\nIn qualit\u00e0 di principe vescovo di Trento, Adelpreto dovette affrontare numerosi problemi di natura economica e politica che afflissero all'epoca il principato. In alcune occasioni il vescovo Adelpreto, convinto sostenitore delle idee imperiali, si scontr\u00f2 duramente con alcune famiglie sue feudatarie. Non \u00e8 schiara la posizione di Adalpreto di fronte allo scisma provocato dalla lotta tra papato e impero ma si sa che si appoggi\u00f2 l'Imperatore. Nell'anno 1158, mentre scortava nel territorio tridentino alcuni cardinali inviati in Germania da papa Adriano IV, venne aggredito e catturato dai conti di Appiano e riesc\u00ec a fuggire a fatica. Forse fu vicario imperiale (in un documento del 1164 egli figura come \"domini imperatoris vicarius\"). Nel governo del territoriosi pone come garante della giustizia e della pace sociale per difendere i pi\u00f9 deboli dalle angherie delle famiglie nobili. Fond\u00f2 alcune chiese e conventi.\nI contrasti con alcuni potenti feudatari intanto si inasprirono e nell'anno 1177, l'otto marzo, il vescovo e il suo seguito forse sono stati attaccati a Rovereto dove c'\u00e8 una lapide a ricordo dell'avvenimento. Aldrighetto di Castelbarco avrebbe colpito a morte il vescovo e il corpo di Adalpreto sarebbe poi stato trasportato nella cattedrale di San Vigilio, dove fu sepolto.\nLa lapide.\nSul muro che sostiene il terrapieno quadrangolare del sagrato della chiesa di San Rocco (edificio della II met\u00e0 del XVII secolo) di Rovereto esiste tutt'ora una lapide con croce astile, mitria ed epigrafe che ricorda il luogo dove, secondo tradizione popolare, si sarebbe svolta nell'anno 1177 una battaglia tra il Principe Vescovo ed alcuni feudatari trentini. Lo scontro si sarebbe concluso con la morte del presule, ucciso da Aldrighetto di Castelbarco.\nLa lapide, risalendo al XVII secolo, va intesa come un simbolo della devozione dei fedeli e non come un autentico documento storico. \nSempre nel XVII secolo lo studioso e filosofo roveretano Girolamo Tartarotti fece scoppiare una violenta polemica sulla presunta santit\u00e0 di Adalpreto. Nel 1752 scrisse una \"Lettera\" in cui affermava che in base ad analisi filologiche l'epigrafe non poteva essere credibile e sottolineava come Adelpreto non potesse essere considerato santo, poich\u00e9 aveva perso la vita in uno scontro politico-militare e non per causa di fede.\nL'accusa di non correttezza storica nei confronti di questo culto sulle prime non ebbe successo e la vicenda si concluse momentaneamente col rogo di un libro dello studioso, nel 1761. Quasi due secoli dopo tuttavia, a partire dal 1914, il suo nome venne omesso dal calendario diocesano: il suo culto era originato dalla devozione popolare e in mancanza di una causa di canonizzazione venne considerato non pi\u00f9 \"santo\" ma \"beato\".\nLa morte di Adelpreto sarebbe avvenuta in realt\u00e0 in un momento anteriore, il 20 settembre 1172, nei pressi di Arco, dove il presule si sarebbe recato per partecipare ad un placito. In quel luogo venne ucciso a tradimento e sul luogo dell'assassinio venne edificata una cappella dedicata al Beato Adelpreto, che in seguito fu dedicata a Santa Caterina d'Alessandria.\nEsistono quindi due versioni storiche della vicenda che port\u00f2 a morte violenta il vescovo, ma rimane accertato che venne sepolto nel duomo di Trento. Il suo presunto assassino (Aldrighetto di Castelbarco) si pent\u00ec e si ritir\u00f2 per il resto della sua vita nel convento di San Giorgio in Braida a Verona.\nBibliografia.\nI testi che seguono non sono fonti di questa pagina ma utili per approfondimento e confronto:"}
{"id": "2925255", "revid": "96199884", "url": "https://it.wikipedia.org/wiki?curid=2925255", "title": "Almanacco (programma televisivo 1963-1968)", "text": "Almanacco era un programma televisivo italiano di divulgazione, andato in onda dal 1963 al 1968 sul Programma Nazionale con cadenza settimanale, inizialmente il gioved\u00ec e in seguito il mercoled\u00ec. Il sottotitolo era \"Almanacco di storia, scienza e varia umanit\u00e0\".\nNei primi quattro anni la trasmissione era presentata da Giancarlo Sbragia, negli ultimi due da Nando Gazzolo. Era strutturata in quattro servizi, ciascuno dei quali toccava un diverso argomento di scienza, storia o costume, privilegiando quei temi che potevano \"servire meglio a dare il senso dell'avventura umana sulla Terra\". Nel comitato di redazione figuravano studiosi e docenti universitari come Ginestra Amaldi (moglie del fisico Edoardo Amaldi), Carlo Bo, Alfonso Gatto e Gabriele De Rosa.\nLa sigla iniziale era una musica tratta dal poema sinfonico \"Les Pr\u00e9ludes\" di Franz Liszt, quella finale era il brano \"La ballata del tempo\" cantato da Lea Massari."}
{"id": "2925256", "revid": "287204", "url": "https://it.wikipedia.org/wiki?curid=2925256", "title": "Pavuna", "text": "Pavuna \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nAmministrazione.\nPavuna fu istituito come \"bairro\" a s\u00e9 stante il 23 luglio 1981 come parte della omonima Regione Amministrativa XXV del municipio di Rio de Janeiro."}
{"id": "2925265", "revid": "26630", "url": "https://it.wikipedia.org/wiki?curid=2925265", "title": "Ding Junhui", "text": "Nonostante la giovane et\u00e0 ha gi\u00e0 superato il traguardo dei cento \"centoni\" (en: \"Century Breaks\") in carriera, ovvero ha gi\u00e0 realizzato oltre un centinaio di serie da cento o pi\u00f9 punti; questo primato \u00e8 stato realizzato in sole cinque stagioni da professionista, uguagliando cos\u00ec il record di Ronnie O'Sullivan. In carriera \u00e8 riuscito a realizzare per sei volte il punteggio di 147.\nCarriera.\nI primi anni (2002-2005).\nInizia a giocare a snooker all'et\u00e0 di nove anni, spinto dal padre. Le sue prime vittorie importanti risalgono al 2002, in quell'anno vince il Campionato asiatico Under-21, il Campionato asiatico e il Campionato mondiale IBSF Under-21 (diventando il pi\u00f9 giovane campione di sempre all'et\u00e0 di quindici anni). Passa tra i professionisti nel 2003, nello stesso anno diventa il numero 1 tra i cinesi nel Ranking Mondiale.\nNel 2004 fu ammesso come wild card al Masters di Londra dove al suo esordio sconfisse l'allora numero 16 del Ranking mondiale Joe Perry, fu poi eliminato al secondo turno.\nI primi successi e i trionfi allo UK Championship (2005-2009).\nNel 2005, all'et\u00e0 di diciotto anni, conquist\u00f2 il suo primo titolo in un torneo valido per il Ranking Mondiale: il China Open. Per aggiudicarsi il titolo sconfisse giocatori molto quotati quali Peter Ebdon, Marco Fu, Ken Doherty e batt\u00e9 in finale il numero 3 del mondo Stephen Hendry. Nello stesso anno si aggiudic\u00f2 anche il Campionato del Regno Unito sconfiggendo in finale Steve Davis e diventando il primo giocatore non britannico ad aggiudicarsi tale torneo. Grazie a queste vittorie a fine stagione la sua posizione nel Ranking pass\u00f2 dal 62\u00ba posto al 31\u00b0.\nNel 2006 raggiunse la semifinale del China Open nella quale fu sconfitto da Mark Williams, poi vincitore. Successivamente si aggiudic\u00f2 il suo terzo titolo in carriera vincendo il Northern Ireland Trophy battendo in finale il numero uno del Ranking Ronnie O'Sullivan. In dicembre conquist\u00f2 tre medaglie d'oro ai XV Giochi asiatici di Doha nello snooker: nel torneo individuale, in quello a coppie e in quello a squadre. L'anno si concluse con l'eliminazione nei quarti di finale dello UK Championship ad opera di Peter Ebdon.\nIl 2007 si apr\u00ec con la vittoria del titolo nazionale cinese. In gennaio realizz\u00f2 il primo 147 della sua carriera al Saga Insurance Masters e divenne il secondo pi\u00f9 giovane giocatore di sempre a raggiungere la finale del torneo. Nella partita decisiva affront\u00f2 Ronnie O'Sullivan ma a causa della netta superiorit\u00e0 dell'avversario e dell'ostilit\u00e0 del pubblico scoppi\u00f2 addirittura in lacrime nel corso del dodicesimo frame. Dopo le eliminazioni al primo turno rimediate nella Malta Cup e nel Welsh Open riusc\u00ec a superare i turni di qualificazione del Campionato mondiale ma venne subito dopo eliminato con un netto 10-3 da Ronnie O'Sullivan. La stagione si concluse con l'eliminazione al primo turno del China Open ma i buoni risultati ottenuti in apertura d'anno gli consentirono di raggiungere il 9\u00ba posto del Ranking Mondiale, il miglior posizionamento raggiunto sinora in carriera.\nNel 2008 le sue prestazioni subirono un calo: non riusc\u00ec a fare molta strada in tutti i tornei validi per il Ranking e a fine stagione scivol\u00f2 all'11\u00ba posto. Nella stagione successiva si impose al Jiangsu Classic, un torneo non valido per la classifica mondiale e mise a segn\u00f2 il suo secondo 147 della carriera nella prestigiosa cornice dello UK Championship contro uno dei giocatori pi\u00f9 titolati in assoluto: John Higgins. Nella stagione 2009-2010 ha raggiunto tre finali. In quella del Grand Prix \u00e8 stato sconfitto da Neil Robertson, nella finale del China Open \u00e8 stato battuto da Mark Williams ma si \u00e8 imposto per la seconda volta nello UK Championship, battendo in finale per 10-8 John Higgins. La sua avventura al campionato mondiale 2010 si \u00e8 conclusa al secondo turno.\nLa vittoria al Masters e la finale al Campionato mondiale (2009-2016).\nAll'inizio dell'annata sccessiva inizi\u00f2 5\u00ba in classifica. Durante la stagione raggiunse ottimi risultati tra cui le semifinali al China Open e al Mondiale, ma soprattutto vinse il The Masters contro Marco Fu per 10-4 diventando il primo asiatico vincere questo trofeo e il primo non britannico a trionfare dal 1986. Nella stagione 2011-2012 vinse il Welsh Open e la Championship League, ma scese in undicesima posizione nel Ranking.\nNegli anni successivi riusc\u00ec a farsi strada tra i campioni trionfando anche in importanti tornei come il Players Championship, l'International Championship e il German Masters. Tra l'altro nel dicembre 2014 raggiunse per la prima volta in carriera il 1\u00ba posto in classifica. Al Campionato mondiale 2016 Ding arriv\u00f2 fino in finale ma perde contro l'allora numero 1 della classifica Mark Selby in una finale comunque tiratissima persa 18-14.\nStagione 2019-2020: terzo UK Championship.\nDopo un inizio di stagione non brillante, Ding conquista il suo terzo UK Championship battendo Stephen Maguire per 10-6 tornando alla vittoria di questo torneo dopo 10 anni.\nVita privata.\nDopo essere diventato un professionista, Ding si \u00e8 trasferito a Sheffield, diventando un ottimo amico di Liang Wenb\u00f3 e di Ronnie O'Sullivan. Nel 2014 ha sposato Apple Zhang e ha avuto un figlio, nato nel 2018. Inoltre Ding non ha mai nascosto di essere un fan dello Sheffield United."}
{"id": "2925266", "revid": "599013", "url": "https://it.wikipedia.org/wiki?curid=2925266", "title": "Dipartimento della pubblica sicurezza", "text": "Il dipartimento della pubblica sicurezza \u00e8 una articolazione del Ministero dell'Interno della Repubblica Italiana, istituita dalla legge 1\u00ba aprile 1981 n. 121 (\"Nuovo ordinamento dell'Amministrazione della Pubblica Sicurezza\") da cui dipende la Polizia di Stato e che coordina tutte le forze di polizia italiane.\nDa quella data ha sostituito la Direzione generale della Pubblica Sicurezza, istituita nel 1946. Al suo vertice vi \u00e8 il direttore generale della pubblica sicurezza.\nStoria.\nL'attivit\u00e0 di polizia in precedenza si svolgeva alle dipendenze del Ministero dell'Interno nel cui ambito era istituita la Direzione Generale di P.S., che costituiva l'organo centrale cui erano affidate le funzioni di polizia.\nLa sua istituzione ha posto fine ad un lungo \"iter legislativo\", di quasi quindici anni, che aveva lo scopo di dar corpo alle istanze di riforma ed adeguamento ai principi costituzionali provenienti dall'interno e dall'esterno dello stesso corpo di Pubblica Sicurezza: la struttura organizzativa infatti presentava un'evidente anomalia dovuta al fatto che una parte era organizzata militarmente ed una, invece, era composta da funzionari civili.\nOrdinamento.\nLa legge 1\u00ba aprile 1981 n. 121 ha stabilito una nuova organizzazione della pubblica sicurezza, suddivisa in organi centrali e locali.\nSono organi centrali:\nSono organi locali:\nIl nuovo ordinamento prevede un'amministrazione civile che fa capo al ministro dell'interno, responsabile della \"tutela dell'ordine e della sicurezza\", ed il Dipartimento della pubblica sicurezza retto dal capo della polizia.\nFunzioni.\nLe funzioni che la legge 121/1981 ha attribuito al Dipartimento della pubblica sicurezza sono:\nVertice.\nAl dipartimento \u00e8 preposto il capo della polizia nella qualit\u00e0 di direttore generale della pubblica sicurezza, che viene nominato con decreto del presidente della Repubblica, previa deliberazione del Consiglio dei ministri.\nIl capo della polizia \u00e8 coadiuvato da tre vicecapi, scelti fra i dirigenti generali o i prefetti nei ruoli della Polizia di Stato:\nCompiti.\nFra i compiti del Dipartimento vi sono:\nIl dipartimento svolge, inoltre, i compiti di \"ricerca scientifica e tecnologica\", di documentazione, studio e statistica per l'espletamento dei quali possono essere conferiti incarichi anche ad estranei alla Pubblica Amministrazione.\nOrganizzazione.\nIl Dipartimento di pubblica sicurezza \u00e8 organizzato in direzioni centrali e in uffici di pari livello.\nLa Segreteria del dipartimento coordina le attivit\u00e0 amministrative e tecniche svolte dai vari uffici dipartimentali e l'attuazione dell'azione di direzione e di indirizzo del direttore generale.."}
{"id": "2925291", "revid": "824274", "url": "https://it.wikipedia.org/wiki?curid=2925291", "title": "Warsaw Open 2000", "text": "Il Warsaw Open 2000 \u00e8 stato un torneo di tennis che si \u00e8 giocato sulla terra rossa. \nIl torneo faceva parte del circuito Tier IV nell'ambito del WTA Tour 2000. \nSi \u00e8 giocato a Varsavia in Polonia, dall'8 al 14 maggio 2000.\nCampionesse.\nSingolare.\n Henrieta Nagyov\u00e1 ha battuto in finale Amanda Hopmans, 2-6, 6-4, 7-5\nDoppio.\n Tathiana Garbin / Janette Hus\u00e1rov\u00e1 hanno battuto in finale Iroda Tulyaganova / Anna Zaporo\u017eanova, 6-3, 6-1"}
{"id": "2925294", "revid": "729019", "url": "https://it.wikipedia.org/wiki?curid=2925294", "title": "Squadra statunitense di Coppa Davis", "text": "La squadra statunitense di Coppa Davis rappresenta gli USA in Coppa Davis dal 1900. Gli Stati Uniti sono la squadra che ha ottenuto pi\u00f9 successi nella competizione, avendo vinto la coppa in 32 occasioni, quattro in pi\u00f9 dell'Australia che vanta 28 successi. Attualmente milita nel World Group.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nStatistiche giocatori.\nDi seguito la classifica dei tennisti statunitensi con almeno una partecipazione in Coppa Davis, ordinati in base al numero di vittorie. In caso di parit\u00e0 si tiene conto del maggior numero di incontri disputati; in caso di ulteriore parit\u00e0 viene dato pi\u00f9 valore agli incontri in singolare; come quarto e ultimo criterio viene considerata la data d'esordio. Evidenziati quelli tuttora in attivit\u00e0.\nAggiornato al Round Robin della Coppa Davis 2019 (Italia-Stati Uniti 1-2).\nAndamento.\nLa seguente tabella riflette l'andamento della squadra dal 1990 ad oggi."}
{"id": "2925300", "revid": "486946", "url": "https://it.wikipedia.org/wiki?curid=2925300", "title": "Rugby Riviera 2005 ASD", "text": ""}
{"id": "2925301", "revid": "1543377", "url": "https://it.wikipedia.org/wiki?curid=2925301", "title": "WTA Tour Championships 2000", "text": "Il WTA Tour Championships 2000 \u00e8 stato un torneo di tennis che si \u00e8 giocato a New York negli USA dal 13 al 19 novembre su campi in sintetico indoor. \u00c8 stata la 30\u00aa edizione del torneo di fine anno di singolare, la 25a del torneo di doppio.\nCampionesse.\nSingolare.\n Martina Hingis ha battuto in finale Monica Seles, 6\u20137(5), 6\u20134, 6\u20134\nDoppio.\n Martina Hingis / Anna Kurnikova hanno battuto in finale Nicole Arendt / Manon Bollegraf, 6\u20132, 6\u20133"}
{"id": "2925304", "revid": "290948", "url": "https://it.wikipedia.org/wiki?curid=2925304", "title": "MovieMaker", "text": ""}
{"id": "2925307", "revid": "123633950", "url": "https://it.wikipedia.org/wiki?curid=2925307", "title": "Mar\u00eda Rosa Lida de Malkiel", "text": "Biografia.\nOriginaria dell'Argentina, Mar\u00eda Rosa Lida si diplom\u00f2 nel 1927 al \"Liceo de Se\u00f1oritas Figueroa Alcorta\", con medaglia d'oro, e si laure\u00f2 alla facolt\u00e0 di Lettere e Filosofia dell'Universit\u00e0 di Buenos Aires. Lavor\u00f2 fino al 1947, anno in cui consegu\u00ec il dottorato \"summa cum laude\" in Lettere e Filosofia all'istituto di Filologia, sotto la direzione di Amado Alonso, insieme a suo fratello maggiore Raimundo Lida e ad \u00c1ngel Rosenblat.\nTenne corsi di latino e greco all'Universit\u00e0 di Buenos Aires, ma quando l'autonomia universitaria fu calpestata dal governo di Juan Domingo Per\u00f3n, Mar\u00eda Rosa Lida and\u00f2 in esilio negli Stati Uniti, dove spos\u00f2, nel 1948, il filologo russo Y\u00e1kov Malkiel. Insieme a lui cur\u00f2 un'autorevole versione del \"Canto della schiera di Igor\" (Buenos Aires, 1967).\nHa insegnato presso l'Universit\u00e0 della California a Berkeley, all'Universit\u00e0 Harvard, a Stanford e all'Universit\u00e0 dell'Illinois.\nSi specializz\u00f2 in filologia romanza, e divenne membro corrispondente della Real Academia Espa\u00f1ola (1953), per raccomandazione diretta di don Ram\u00f3n Men\u00e9ndez Pidal, e dell'Accademia Argentina di Lettere (1959).\nHa ricevuto una laurea honoris causa dallo Smith College.\nTra le sue opere da ellenista vi sono la traduzione dei nove libri dell \"Storie\" di Erodoto (\"Los nueve libros de la historia de Her\u00f3doto\", 1949) e una introduzione al teatro di Sofocle (\"Introducci\u00f3n al teatro de S\u00f3focles\", Buenos Aires, 1944).\nDopo un breve ritorno in Argentina nel 1961, per rivedere le ultime bozze de \"La originalidad art\u00edstica de \u00abLa Celestina\u00bb\", Mar\u00eda Rosa Lida de Malkiel mor\u00ec di cancro a Oakland, in California, dove abitava.\nIl marito Y\u00e1kov pubblic\u00f2 in edizione postuma molti dei suoi lavori e appunti inediti."}
{"id": "2925312", "revid": "119159", "url": "https://it.wikipedia.org/wiki?curid=2925312", "title": "Patrick McEnroe", "text": "Fratello del pi\u00f9 celebre John, in passato \u00e8 stato capitano della squadra statunitense di Coppa Davis.\nCarriera tennistica.\nVincitore nel 1989 del torneo di doppio agli Open di Francia in coppia con Jim Grabb. e sempre nello stesso anno del Master di Londra, ha raggiunto in singolare, come massimo risultato, la 28\u00aa posizione nel ranking ATP. Vincitore di un solo torneo ATP di singolare, ha comunque raggiunto, nel 1991, la semifinale di un torneo del Grande Slam, gli Australian Open.\nMcEnroe \u00e8 sposato con l'attrice Melissa Errico dal 1998 e la coppia ha tre figlie."}
{"id": "2925316", "revid": "741067", "url": "https://it.wikipedia.org/wiki?curid=2925316", "title": "Linda Sini", "text": "Biografia.\nNata a Vercelli il 3 febbraio 1926, contessa di Venosa, dopo gli studi universitari in lettere e filosofia, si trasfer\u00ec a Roma per tentare la carriera come attrice cinematografica e teatrale.\nDebutt\u00f2 nel mondo del cinema nel 1950 diretta da Flavio Calzavara, nella pellicola \"Sigillo rosso\", alternando la sua attivit\u00e0 tra il teatro presso la Compagnia Stabile di Palermo, la rivista musicale con Renato Rascel, Garinei e Giovannini, e la prosa nella neonata televisione Rai, in commedie e sceneggiati, sino alla met\u00e0 degli anni ottanta. Ebbe un'intensa carriera cinematografica, anche se in ruoli secondari. Lavor\u00f2, tra l'altro, al fianco di Anna Magnani e Walter Chiari in \"Bellissima\" (1951) di Luchino Visconti, e in \"Tot\u00f2, Peppino e la... malafemmina\" (1956) di Camillo Mastrocinque, accanto a Dorian Gray. Continu\u00f2 a recitare in numerosi film di vario genere fino al 1985."}
{"id": "2925317", "revid": "1442080", "url": "https://it.wikipedia.org/wiki?curid=2925317", "title": "WTA Tour Championships 2000 - Singolare", "text": "Il singolare del WTA Tour Championships 2000 \u00e8 stato un torneo di tennis facente parte del WTA Tour 2000.\nLindsay Davenport era la detentrice del titolo, ma ha perso nel 1\u00ba turno contro Elena Dement'eva.\nMartina Hingis ha battuto in finale Monica Seles 6\u20137(5), 6\u20134, 6\u20134.\nTeste di serie.\n\"Notes:\""}
{"id": "2925318", "revid": "327094", "url": "https://it.wikipedia.org/wiki?curid=2925318", "title": "Presidenti delle Kiribati", "text": "I presidenti di Kiribati si sono succeduti a partire dal 1979. Il presidente (in gilbertese: \"te Beretitenti\") \u00e8 il capo di Stato e il capo di governo del Paese ed \u00e8 eletto a suffragio popolare diretto tra una serie di 3 o 4 candidati prescelti fra i deputati eletti dal parlamento (la \"Maneaba ni Maungatabu\").\nIl presidente sceglier\u00e0 appena entrato in carica, tra i ministri del governo, il proprio vicepresidente, che lo sostituisce in caso di malattia, assenza o incapacit\u00e0. Se il presidente decade per un voto di sfiducia del parlamento o per la mancata approvazione di una legge su cui ha posto la questione di fiducia, \u00e8 il capo del Consiglio di Stato ad assumerne i poteri fino all'elezione di un nuovo Presidente."}
{"id": "2925319", "revid": "1310927", "url": "https://it.wikipedia.org/wiki?curid=2925319", "title": "Baek Ji-hoon", "text": ""}
{"id": "2925321", "revid": "838137", "url": "https://it.wikipedia.org/wiki?curid=2925321", "title": "WTA Tour Championships 2000 - Doppio", "text": "Il doppio del WTA Tour Championships 2000 \u00e8 stato un torneo di tennis facente parte del WTA Tour 2000.\nMartina Hingis e Anna Kurnikova erano le detentrici del titolo e hanno battuto in finale Nicole Arendt e Manon Bollegraf 6\u20132, 6\u20133."}
{"id": "2925322", "revid": "200568", "url": "https://it.wikipedia.org/wiki?curid=2925322", "title": "Coppa Davis 2010 Zona Euro-Africana Gruppo I", "text": "Il Gruppo I della Zona Euro-Africana (\"Europe/Africa Zone\") \u00e8 il primo livello di competizione della Zona Euro-Africana, una delle tre divisioni zonali della Coppa Davis 2010. I quattro vincitori sono ammessi ai World Group Play-offs, i vincitori dei quali vengono poi promossi al Gruppo Mondiale, la massima categoria in assoluto della Coppa Davis.\nTeste di serie:\nAltre:"}
{"id": "2925323", "revid": "767487", "url": "https://it.wikipedia.org/wiki?curid=2925323", "title": "Marcel Pinel", "text": "Carriera.\nPinel inizi\u00f2 a giocare nel club della sua citt\u00e0 natale, CS Honfleur e dopo essere stato nel Paris universit\u00e9 club e nello Stade fran\u00e7ais, nel 1925, passa al Red Star dove rimarr\u00e0 per 10 anni.\nLa sua prima partita con la Nazionale francese fu nel 1930 contro la Cecoslovacchia a Colombes. Partecip\u00f2 anche al Mondiale 1930 in Uruguay.\nNel 1932, il campionato francese divent\u00f2 professionistico ma in quella stessa stagione il Red Star viene retrocesso in Ligue 2. All'et\u00e0 di 27 anni, nel 1935, Pinel si ritir\u00f2 dal calcio."}
{"id": "2925325", "revid": "767487", "url": "https://it.wikipedia.org/wiki?curid=2925325", "title": "Insularismo", "text": "L\u2019insularismo viene descritto nel lessico codificato dai geografi come la propensione degli isolani a coltivare la loro specificit\u00e0 culturale per affermare il loro carattere peculiare.\nDescrizione.\nPensiero politico.\nQuesta tendenza finisce per determinare una sorta di isolamento politico, economico e storico-culturale rispetto al continente. Questa definizione si avvicina a quella di regionalismo nella sua accezione di sopravalorizzazione della dimensione regionale. Le rivendicazioni degli isolani hanno una portata non solo regionale ma anche nazionale e internazionale poich\u00e9 impongono una riformulazione dei rapporti di potere in seno alle \u00e9lite e una ristrutturazione della politica nazionale del consenso popolare. Il sorgere di movimenti indipendentisti \u00e8 espressione della necessit\u00e0 di operare un cambiamento della classe dirigente per rispondere ai bisogni espressi dalla popolazione.\nEsempi.\nEcco alcuni esempi di stati e regioni insulari: Tokelau e Niue per l'Australia; Hawaii e Porto Rico per gli USA; Isole \u00c5land per la Finlandia; Sicilia e Sardegna per la Repubblica Italiana; Corsica per la Francia; Trinidad e Tobago per l'isola di Tobago; Saint Martin (Saint-Martin e Sint Maarten) per due paesi che condivide per una linea tra la Francia e i Paesi Bassi; S\u00e3o Tom\u00e9 e Pr\u00edncipe per l'isola di Annob\u00f3n; Madagascar per alcune isolette; Capo Verde; Azzorre e Madeira per il Portogallo; Hong Kong per la repubblica Popolare Cinese; Jeju per la Corea del Sud.\nPensiero naturalista.\nIn ambito naturalistico, soprattutto paleontologico l'insularismo \u00e8 la condizione di partenza per l'innescarsi di processi evolutivi di speciazione. L'insularismo pu\u00f2 portare a fenomeni di gigantismo o di nanismo di alcune specie."}
{"id": "2925338", "revid": "287204", "url": "https://it.wikipedia.org/wiki?curid=2925338", "title": "Coppa Davis 2010 Zona Euro-Africana Gruppo II", "text": "Il Gruppo II della Zona Euro-Africana (\"Europe/Africa Zone\") \u00e8 il secondo livello di competizione della Zona Euro-Africana, una delle tre divisioni zonali della Coppa Davis 2010. I due vincitori sono ammessi al Gruppo I.\nTeste di serie:\nAltre:"}
{"id": "2925350", "revid": "125011917", "url": "https://it.wikipedia.org/wiki?curid=2925350", "title": "Michael de Leeuw", "text": "Carriera.\nCresciuto nelle giovanili del Willem II, senza giungere alla prima squadra, nell'estate 2009 passa al Veendam, col quale, con 25 reti all'attivo su 36 incontri disputati, conquista il titolo di capocannoniere della Eerste Divisie 2009-2010.\nIl 30 settembre 2012 con la maglia del segna una tripletta in campionato nel 3-2 al Roda JC.\nIl 17 maggio 2016, la squadra americana dei Chicago Fire ha annunciato di aver ingaggiato il giocatore per un contratto di 3 anni fino al 2018 con un'opzione per il 2019.\nStatistiche.\nPresenze e reti nei club.\n\"Statistiche aggiornate al 15 novembre 2016.\""}
{"id": "2925354", "revid": "125374088", "url": "https://it.wikipedia.org/wiki?curid=2925354", "title": "Rivista del cinematografo", "text": "La Rivista del cinematografo \u00e8 un periodico italiano di informazione cinematografica fondato nel 1928. \u00c8 la pi\u00f9 antica pubblicazione italiana del settore ed \u00e8 stata definita dai \"\u00abCahiers du Cin\u00e9ma\u00bb\" miglior periodico italiano di cinema.\nStoria.\nNasce nel 1928, nel 1937 il mensile viene rilevato dal Centro cattolico cinematografico, che decide di ampliare il target dagli esercenti a un pubblico pi\u00f9 vasto. Sul finire del 1942, i continui cambiamenti di impostazione della rivista causano la sospensione della stampa, mentre nel 1943 alcuni numeri sono limitati a sole quattro pagine. L'attivit\u00e0 riprende nell'ottobre del 1945, dopo due anni di fermo a causa della guerra e dal 1946 sotto la direzione di Luigi Gedda.\nNegli anni cinquanta viene rinnovata e potenziata, aumentano le pagine e lo spessore culturale. Sono collaboratori abituali Mario Verdone, Gian Luigi Rondi, Paolo di Valmarana e Ugo Sciascia.\nNegli anni sessanta la rivista apre alle cinematografie provenienti dai paesi del comunismo e al cinema di rottura come quello di Pier Paolo Pasolini. Negli anni ottanta, sotto la direzione di Sergio Trasatti, la rivista muta l'impostazione di periodico strettamente legato al mondo cattolico, puntando alla vendita in edicola e dunque al raggiungimento di un pubblico pi\u00f9 vasto. Si rinnova anche la struttura della rivista, dedicando al cinema solo la prima parte ed estendendo l'attenzione anche a teatro, televisione, radio e danza.\nNegli anni novanta, la rivista torna a focalizzarsi su cinema e televisione, con un occhio all'informatica lanciando il sito www.cinematografo.it e una pi\u00f9 consistente presenza dell'home video. Fra i temi trattati, gli speciali TV e religione e Cinema e mafia; l'inchiesta su Cinema e politica e La violenza irrompe sullo schermo. Dal 1994 collabora con la Biennale di Venezia per i servizi internet dalla Mostra del cinema. \nDall'estate 1996, la \"Rivista del cinematografo\" si presenta con una rinnovata veste grafica e dall'ottobre 1997 \u00e8 completamente a colori. \nDal 2006, prima come evento realizzato all'interno del Tertio Millennio Film Fest e poi dal 2021 come evento autonomo, la Rivista del Cinematografo consegna gli RdC Awards, che si articolano nelle seguenti categorie: \nDal 2000 assegna ogni anno il Premio Robert Bresson al Festival di Venezia. Dal 2004 al settembre 2013 la Rivista \u00e8 diretta da Dario Edoardo Vigan\u00f2, anche presidente della Fondazione Ente dello Spettacolo. Dall'ottobre 2013 al novembre 2016 la direzione della Rivista \u00e8 affidata a Ivan Maffeis, anche presidente della Fondazione Ente dello Spettacolo. Dal dicembre 2016 la direzione della Rivista passa a Davide Milani, gi\u00e0 presidente della Fondazione Ente dello Spettacolo dal settembre 2015.\nI contenuti.\nLa Rivista contiene approfondimenti sui film in uscita, interviste ad attori, registi e scrittori, speciali monografici e di retrospettiva, focus dedicati a temi specifici del mondo del cinema, recensioni di film, serie televisive, libri e colonne sonore, con una panoramica aggiornata sulle ultime uscite in sala e in home video, oltre a curiosit\u00e0, anticipazioni e reportage da festival nazionali ed internazionali. Con la sua proposta editoriale, i contenuti originali, una veste grafica elegante e un punto di vista nuovo, la \u00abRivista del Cinematografo\u00bb rappresenta un riferimento per chi in Italia si occupa di cinema sia a livello professionale che amatoriale. Intorno alla Rivista si e sviluppato e consolidato negli anni un vero e proprio sistema di comunicazione ampio, che utilizza anche i canali digitali per una maggiore diffusione dei contenuti. \nIl sito.\nDal 1997 la Rivista cartacea e affiancata dal portale www.cinematografo.it, quotidianamente aggiornato con contenuti, novit\u00e0, photogallery, breaking news, approfondimenti tematici sul mondo del cinema e delle serie tv. Sono gli stessi giornalisti della redazione a raccontare i dietro le quinte dei festival e i set dei film in lavorazione, commentare i dati del boxoffice.\nI contenuti del sito Cinematografo.it vengono inoltre forniti ad alcuni tra i principali portali web nazionali (grazie a ItaliaOnline) e agenzie stampa come Adnkronos. Con una media di 2\u00a0000\u00a0000 di accessi al mese, il portale e punto di riferimento irrinunciabile per professionisti, studiosi e appassionati di cinema. Cinematografo.it \u00e8 anche un sistema coordinato di profili e pagine sui principali social media (Instagram, Youtube, Facebook, Twitter) per una comunicazione moderna e giovane, una diffusione in tempo reale delle informazioni di cinema, live da eventi e festival, interazione con il pubblico.\nCine Data Base.\nIl sito contiene il Cine Data Base, uno tra i pi\u00f9 completi archivi del cinema mondiale esistenti in Europa, consultabile gratuitamente. Il Cine Data Base, che in origine si chiamava \"Banca dati del cinema mondiale\", nasce nel 1934 in forma cartacea dalle pubblicazioni semestrali delle \u201cSegnalazioni cinematografiche\u201d del Centro cattolico cinematografico nelle quali venivano schedati tutti i film distribuiti nelle sale italiane. A partire dal 1987 si \u00e8 sviluppato elettronicamente, estendendosi alle filmografie di tutti i paesi, con particolare attenzione agli autori internazionali di maggiore rilevanza. Attualmente il Cine Data Base contiene circa 60\u00a0000 schede di film, girati dal 1895 a oggi, con cast artistico e tecnico, trame appositamente elaborate, critiche estratte da quotidiani e riviste specializzate; oltre 307\u00a0000 nomi di personaggi (registi, attori, tecnici, ecc.) con quasi 30\u00a0000 biografie redatte; pi\u00f9 di 29\u00a0000 locandine e numerosi trailer inseriti all'interno delle schede."}
{"id": "2925355", "revid": "287204", "url": "https://it.wikipedia.org/wiki?curid=2925355", "title": "Palazzo De Marco", "text": "Palazzo De Marco \u00e8 uno dei principali edifici storici di San Giovanni in Fiore. Ospita la sede del \"Sistema Bibliotecario Territoriale Silano\", organo culturale gestore delle attivit\u00e0 delle biblioteche di 7 comuni calabresi, ricadenti in territorio silano, e della biblioteca comunale della citt\u00e0.\nDescrizione.\nRestaurato nella seconda met\u00e0 degli anni 1990, Palazzo De Marco \u00e8 uno dei pi\u00f9 importanti palazzi storici di San Giovanni in Fiore. Realizzato in prossimit\u00e0 dell'abside della chiesa di Santa Maria delle Grazie, lungo una dei pi\u00f9 antichi tracciati stradali della cittadina florense, ha la particolarit\u00e0 dell'ingresso posto in posizione laterale ad una estremit\u00e0 dell'edificio, in una posizione sgombra da edifici frontali, e che rende architettonicamente, unico Palazzo De Marco, fra tutti i palazzi signorili della citt\u00e0. L'ingresso \u00e8 imponente, composto da tre archi a tutto sesto. Il palazzo \u00e8 composto da tre piani, completamente rifatti, dopo l'abbandono dello stesso negli anni '60, abbandono che ha provocato un rapido degrado dell'edificio, culminato con il crollo del tetto. \nIl Sistema Bibliotecario.\n\"Palazzo De Marco\", dal 7 agosto del 2003, ospita la \"Biblioteca comunale\" di San Giovanni in Fiore, che prima di allora era dislocata in altri edifici comunali. L'attuale biblioteca \u00e8 costituita da circa 20.000 volumi, spaziando lungo vari temi, con le sezioni specialistiche riguardanti la Sila e il territorio silano in generale. La biblioteca Comunale ospita anche l'archivio storico comunale. Palazzo De Marco \u00e8 inoltre sede del \"Sistema Bibliotecario Territoriale Silano\", comprendente le biblioteche di 7 comuni delle province di Cosenza e di Crotone: San Giovanni in Fiore, Castelsilano, Caccuri, Cerenzia, Santa Severina, Savelli e Spezzano Piccolo. Il sistema ha lo scopo di garantire ad un ampio territorio, silano e pre-silano, l'accesso all'informazione e documentazione degli archivi di 7 biblioteche."}
{"id": "2925360", "revid": "599013", "url": "https://it.wikipedia.org/wiki?curid=2925360", "title": "Lesonice", "text": "Lesonice pu\u00f2 riferirsi a diversi toponimi della Repubblica Ceca:"}
{"id": "2925363", "revid": "767487", "url": "https://it.wikipedia.org/wiki?curid=2925363", "title": "Alex Th\u00e9pot", "text": "Carriera.\nTh\u00e9pot gioc\u00f2 per il Brest, FEC Levallois, Red Star FC, e l'USL Dunkerque.\nFu il portiere titolare della Nazionale francese nei Mondiali del 1930 e in quelli del 1934 e alle Olimpiadi del 1928."}
{"id": "2925364", "revid": "422900", "url": "https://it.wikipedia.org/wiki?curid=2925364", "title": "Alexis Th\u00e9pot", "text": ""}
{"id": "2925365", "revid": "1788047", "url": "https://it.wikipedia.org/wiki?curid=2925365", "title": "Squadra australiana di Coppa Davis", "text": "La squadra australiana di Coppa Davis rappresenta l'Australia in Coppa Davis dal 1905. Dopo gli Stati Uniti \u00e8 la squadra che ha ottenuto pi\u00f9 successi nella competizione avendo vinto la coppa in 28 occasioni, quattro in meno della squadra statunitense che vanta 32 successi.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nStatistiche giocatori.\nDi seguito la classifica dei tennisti australiani con almeno una partecipazione in Coppa Davis, ordinati in base al numero di vittorie. In caso di parit\u00e0 si tiene conto del maggior numero di incontri disputati; in caso di ulteriore parit\u00e0 viene dato pi\u00f9 valore agli incontri in singolare; come quarto e ultimo criterio viene considerata la data d'esordio. In grassetto quelli tuttora in attivit\u00e0.\nAggiornato ai quarti di finale della Coppa Davis 2019 (Australia-Canada 1-2).\nAndamento.\nLa seguente tabella riflette l'andamento della squadra dal 1990 ad oggi."}
{"id": "2925370", "revid": "287204", "url": "https://it.wikipedia.org/wiki?curid=2925370", "title": "Horn\u00ed La\u017eany", "text": "Il toponimo Horn\u00ed La\u017eany pu\u00f2 riferirsi alle seguenti localit\u00e0 della Repubblica Ceca:"}
{"id": "2925374", "revid": "110157", "url": "https://it.wikipedia.org/wiki?curid=2925374", "title": "Parque Col\u00fambia", "text": "Parque Col\u00fambia \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nAmministrazione.\nParque Col\u00fambia fu istituito come \"bairro\" a s\u00e9 stante il 23 aprile 1999 come parte della Regione Amministrativa XXV - Pavuna del municipio di Rio de Janeiro da uno scorporo del territorio di Pavuna."}
{"id": "2925376", "revid": "1543377", "url": "https://it.wikipedia.org/wiki?curid=2925376", "title": "Coppa Intercontinentale 1979 (calcio)", "text": "La Coppa Intercontinentale 1979 \u00e8 stata la diciottesima edizione del trofeo riservato alle squadre vincitrici della Coppa dei Campioni e della Coppa Libertadores, dopo la mancata disputa dell'edizione 1978 a causa di un mancato accordo sulle date.\nAvvenimenti.\nL'ultima edizione del trofeo ad adottare il formato di gara andata-ritorno vide contendersi il titolo la squadra paraguayana dell'Olimpia Asunci\u00f3n e gli svedesi del : quest'ultima squadra partecip\u00f2 alla competizione in sostituzione dei campioni d'Europa del Nottingham Forest, che declinarono l'invito, motivandolo con un eccesso di impegni agonistici.\nLa partecipazione della compagine svedese, gi\u00e0 eliminata dalla Coppa UEFA 1979-1980, tolse interesse all'evento che fu pressoch\u00e9 snobbato dalla stampa internazionale. Il trofeo fu vinto dai paraguaiani dell'Olimpia Asunci\u00f3n, che ebbero la meglio in entrambi i poco spettacolari confronti vincendo 1-0 in Svezia (davanti ad uno stadio semi deserto) e 2-1 in casa, nella gara di ritorno giocata ben tre mesi dopo.\nNel 2017, la FIFA ha equiparato i titoli della Coppa del mondo per club e della Coppa Intercontinentale, riconoscendo a posteriori anche i vincitori dell'Intercontinentale come detentori del titolo ufficiale di \"campione del mondo FIFA\", inizialmente attribuito soltanto ai vincitori della Coppa del mondo per club."}
{"id": "2925378", "revid": "1573940", "url": "https://it.wikipedia.org/wiki?curid=2925378", "title": "Chuar", "text": "Ch\u016b\u0101r o Chavar (farsi \u0686\u0648\u0627\u0631) \u00e8 una citt\u00e0 dello shahrest\u0101n di Ilam, circoscrizione di Chuar, nella provincia di Ilam. Aveva, nel 2006, una popolazione di 5.574 abitanti."}
{"id": "2925384", "revid": "339392", "url": "https://it.wikipedia.org/wiki?curid=2925384", "title": "Sistema Bibliotecario Territoriale Silano", "text": ""}
{"id": "2925387", "revid": "287204", "url": "https://it.wikipedia.org/wiki?curid=2925387", "title": "Maria Rosa Lida de Malkiel", "text": ""}
{"id": "2925388", "revid": "466539", "url": "https://it.wikipedia.org/wiki?curid=2925388", "title": "Squadra spagnola di Coppa Davis", "text": "La squadra spagnola di Coppa Davis rappresenta la Spagna in Coppa Davis dal 1921. Il team iberico si \u00e8 aggiudicato la coppa in sei occasioni (2000, 2004, 2008, 2009, 2011 e 2019), ed altre quattro volte \u00e8 stato sconfitto in finale (1965, 1967, 2003, 2012).\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nStatistiche giocatori.\nDi seguito la classifica dei tennisti spagnoli con almeno una partecipazione in Coppa Davis, ordinati in base al numero di vittorie. In caso di parit\u00e0 si tiene conto del maggior numero di incontri disputati; in caso di ulteriore parit\u00e0 viene dato pi\u00f9 valore agli incontri in singolare; come quarto e ultimo criterio viene considerata la data d'esordio. In grassetto quelli tuttora in attivit\u00e0.\nAggiornato alla finale di Coppa Davis 2019 (Canada-Spagna 0-2).\nAndamento.\nLa seguente tabella riflette l'andamento della squadra dal 1990 ad oggi."}
{"id": "2925394", "revid": "1573940", "url": "https://it.wikipedia.org/wiki?curid=2925394", "title": "Arkvaz", "text": "Arkv\u0101z (farsi \u0627\u0631\u06a9\u0648\u0627\u0632) \u00e8 il capoluogo dello shahrest\u0101n di Malekshahi, circoscrizione Centrale, nella provincia di Ilam. Aveva, nel 2006, una popolazione di 14.225 abitanti."}
{"id": "2925406", "revid": "1573940", "url": "https://it.wikipedia.org/wiki?curid=2925406", "title": "Delgosha", "text": "Delgosh\u0101 (farsi \u062f\u0644\u06af\u0634\u0627) \u00e8 una citt\u00e0 dello shahrest\u0101n di Malekshahi, circoscrizione di Ghachi, nella provincia di Ilam. Aveva, nel 2006, una popolazione di 3.931 abitanti."}
{"id": "2925410", "revid": "1442080", "url": "https://it.wikipedia.org/wiki?curid=2925410", "title": "A Division 1950-1951 (Irlanda)", "text": "La stagione 1950-1951 \u00e8 stata la trentesima edizione della League of Ireland, massimo livello professionistico del calcio irlandese."}
{"id": "2925417", "revid": "767487", "url": "https://it.wikipedia.org/wiki?curid=2925417", "title": "Into Outer Space with Lucia Pamela", "text": "Into Outer Space with Lucia Pamela \u00e8 il primo e unico album studio della musicista statunitense Lucia Pamela, pubblicato nel 1969. Si tratta di un concept album che parla di un viaggio verso la luna."}
{"id": "2925419", "revid": "122227486", "url": "https://it.wikipedia.org/wiki?curid=2925419", "title": "Roberto Costa", "text": "Biografia.\nNipote di Mario Cavallari, autore ed editore di grandi artisti italiani degli anni cinquanta e sessanta come Giorgio Consolini, Nilla Pizzi, Milva, Luciano Tajoli ed altri, inizia a suonare pianoforte e chitarra all'et\u00e0 di 10 anni.\nA 18 anni inizia a suonare il basso per sostituire il bassista del gruppo Frogs, partito per il servizio militare; dal gruppo nasce poi il \"Collettivo Autonomo Musicisti Bologna\", che viene scoperto da Claudio Lolli: Costa partecipa cos\u00ec all'incisione di \"Ho visto anche degli zingari felici\" nel 1976, collaborando anche alla realizzazione degli arrangiamenti.\nIl gruppo cambia la denominazione in Orchestra Njervudarov, incidendo alla fine del 1976 un album, \"Con le orecchie di Eros\", che per alcune vicissitudini verr\u00e0 pubblicato solo nel 1979; diventano inoltre la backing band di Lolli, accompagnandolo sia dal vivo che nelle registrazioni in studio (per gli album \"Disoccupate le strade dai sogni\" ed \"Extranei\").\nPochi anni dopo comincia ad interessarsi anche al suono e a tutti i suoi aspetti tecnici, e impara ad usare i primi mixer e registratori.\nDa allora accumula esperienze in entrambi gli interessi, grazie alle quali diventer\u00e0 bassista turnista, fonico professionista e arrangiatore per tanti artisti nazionali come Lucio Dalla (per cui scrive la musica di \"Se io fossi un angelo\"), Ivan Graziani, Ron, Luca Carboni, Mina, Gianni Morandi, Luciano Pavarotti e altri, nonch\u00e9 autore e produttore di musiche per spettacoli teatrali e televisivi su circuito nazionale."}
{"id": "2925420", "revid": "599013", "url": "https://it.wikipedia.org/wiki?curid=2925420", "title": "Chung Kyung-ho (calciatore)", "text": ""}
{"id": "2925421", "revid": "425563", "url": "https://it.wikipedia.org/wiki?curid=2925421", "title": "Musica outsider", "text": ""}
{"id": "2925427", "revid": "110157", "url": "https://it.wikipedia.org/wiki?curid=2925427", "title": "Orla (Saale)", "text": "L'Orla \u00e8 un fiume tedesco lungo 35\u00a0km che scorre interamente nella Turingia Orientale.\nIl fiume nasce ad est della citt\u00e0 di Triptis, ove viene controllato da uno sbarramento (\"Talsperre Triptis\"). Il corso del fiume prosegue per circa 20\u00a0km verso est ed attraversa la citt\u00e0 di Neustadt an der Orla per poi piegare verso nord a P\u00f6\u00dfneck. Dopo altri 15\u00a0km circa l'Orla sfocia nel fiume Saale presso Orlam\u00fcnde.\nI due fiumi danno entrambi il nome al circondario Saale-Orla-Kreis.\nAffluenti.\nGli affluenti dell'Orla sono:"}
{"id": "2925430", "revid": "88740", "url": "https://it.wikipedia.org/wiki?curid=2925430", "title": "Il destino di un principe", "text": "Il destino di un principe (\"Kronprinz Rudolf/Kronprinz Rudolfs letzte Liebe\") \u00e8 un film per la televisione austro-tedesco-italiano del 2006 diretto da Robert Dornhelm.\nTrama.\nIl film racconta gli ultimi anni della vita del principe ereditario austriaco Rodolfo d'Asburgo fino alla sua tragica morte a Mayerling.\nVengono messi in risalto i difficili rapporti con il padre, l'Imperatore Francesco Giuseppe, nonch\u00e9 l'affettuoso legame con sua madre, l'Imperatrice Sissi; il fallimentare matrimonio con Stephanie del Belgio; nonch\u00e9 le sue relazioni sentimentali con la prostituta Mizzi Kaspar e con la giovanissima baronessa Mary Vetsera, assieme alla quale morir\u00e0 a Mayerling.\nIl film avalla la ricostruzione in base alla quale l'Arciduca si sarebbe suicidato, travolto non solo da un ruolo che gli pesava e lo imprigionava, ma anche dalla delusione dovuta alla scarsa stima che suo padre sarebbe stato solito esprimergli.\nProduzione.\nIl film \u00e8 stato coprodotto da EOS e MR Film per ARD Degeto, ORF e RAI.\nIl ruolo principale \u00e8 interpretato da Max von Thun; da segnalare la presenza di Klaus Maria Brandauer che interpreta il padre del principe, l'Imperatore Francesco Giuseppe, e di Omar Sharif - che interpret\u00f2 il principe Rodolfo nel film \"Mayerling\" del 1968 - nel ruolo del pittore Hans Canon.\nTrasmissione.\nIn Italia \u00e8 andato in onda luned\u00ec 17 dicembre 2007 alle 21.10 su Rai Uno."}
{"id": "2925432", "revid": "767487", "url": "https://it.wikipedia.org/wiki?curid=2925432", "title": "Mehran", "text": "Mehr\u0101n (farsi \u0645\u0647\u0631\u0627\u0646) \u00e8 il capoluogo dello shahrest\u0101n di Mehran, circoscrizione Centrale, nella provincia di Ilam. Aveva, nel 2006, una popolazione di 13.118 abitanti. Si trova nella parte pi\u00f9 occidentale della regione di Ilam, al confine con l'Iraq."}
{"id": "2925439", "revid": "4175", "url": "https://it.wikipedia.org/wiki?curid=2925439", "title": "Andrew David Skeen", "text": ""}
{"id": "2925443", "revid": "228587", "url": "https://it.wikipedia.org/wiki?curid=2925443", "title": "Epixenosoma", "text": "Gli Epixenosomi (gen. Epixenosoma) sono procarioti filogeneticamente correlati con il phylum \"Verrucomicrobia\".\nIl nome generico deriva dal greco antico: \u03b5\u03c0\u03b9 \u03be\u03b5\u03bd\u03bf\u03bd \u03c3\u03bf\u03bc\u03b1 (ep\u00ec xenon soma) cio\u00e8 corpo estraneo posto sopra. Infatti gli epixenosomi vivono sulla superficie dorsale di protozoi ciliati marini del genere \"Euplotidium\".\nBiologia.\nIl loro ciclo vitale si svolge in due distinte fasi correlate con il ciclo del loro ospite. Durante la prima fase sono sferici (0,5\u00a0\u00b5m di diametro), sono circondati da una doppia membrana e si dividono per scissione binaria. Nella seconda fase sono ovali (2,2\u00a0\u00b5m in lunghezza e 1\u00a0\u00b5m in larghezza) e presentano una complessa organizzazione (pi\u00f9 complessa della maggioranza dei procarioti) con diversi compartimenti citoplasmatici. Un apparato estrusivo \u00e8 immerso in una regione citoplasmatica la cui composizione proteica differisce dal resto del citoplasma, anche se non ne \u00e8 apparentemente separata da una membrana. A questa compartimentalizzazione strutturale ne corrisponde una funzionale. Il processo estrusivo conferisce una difesa all'ospite nei confronti di predatori. Segnali esterni di origine finora sconosciuta, vengono riconosciuti da recettori di membrana localizzati nella regione apicale dell'organismo e attivano il processo di estrusione: l'apparato estrusivo forma un tubo cavo, lungo 40\u00a0\u00b5m, che termina con una testa formata dalla regione apicale dell'epixenosoma (la regione che contiene il DNA). L'apparato estrusivo \u00e8 circondato da un cestello di tubuli.\nEsperimenti con inibitori della tubulina e immunoreazioni con anticorpi antitubulina sembrano dimostrare che questi tubuli siano formati da tubulina, cio\u00e8 da una proteina finora considerata esclusiva degli Eucarioti. \u00c8 interessante ricordare che geni di tubulina sono stati sequenziali in altri Verrucomicrobi nei quali non sono mai stati osservati tubuli."}
{"id": "2925444", "revid": "1714743", "url": "https://it.wikipedia.org/wiki?curid=2925444", "title": "Porta dei Leoni (Palermo)", "text": "Porta Leoni \u00e8 un'antica porta di Palermo.\nStoria.\nLa porta si trova all'interno dell'omonima piazza e venne edificata nel 1799 insieme al Parco della Favorita del quale divenne, e rimane tuttora, l'accesso principale. Attualmente i due varchi vengono utilizzati per l'accesso al parco per le auto.\nStruttura.\nLa porta \u00e8 costruita in pietra calcarea, lo stile \u00e8 tipicamente neoclassico, abbastanza austero senza troppe concessioni alle decorazioni. Il nome deriva dalle decorazioni a forma leonina che si trovano ai lati della porta."}
{"id": "2925451", "revid": "767487", "url": "https://it.wikipedia.org/wiki?curid=2925451", "title": "Salehabad (Ilam)", "text": "S\u0101leh\u0101b\u0101d (farsi \u0635\u0627\u0644\u062d\u200c\u0622\u0628\u0627\u062f) \u00e8 una citt\u00e0 dello shahrest\u0101n di Mehran, circoscrizione di Salehabad, nella provincia di Ilam. Aveva, nel 2006, una popolazione di 1.934 abitanti."}
{"id": "2925452", "revid": "767487", "url": "https://it.wikipedia.org/wiki?curid=2925452", "title": "Prendi il mio cuore", "text": "Prendi il mio cuore (\"Cross My Heart\") \u00e8 un film del 1987 diretto da Armyan Bernstein.\nTrama.\nDue quarantenni al loro primo appuntamento sembrano rovinare tutto a causa di ci\u00f2 che nascondono l'un l'altro. Lui teme di confessare d'aver perso il lavoro, lei di avere un figlio di sette anni."}
{"id": "2925461", "revid": "292162", "url": "https://it.wikipedia.org/wiki?curid=2925461", "title": "Coppa Intercontinentale 2004 (calcio)", "text": "La Coppa Intercontinentale 2004 (denominata anche Toyota Cup 2004) \u00e8 stata la quarantatreesima edizione del trofeo riservato alle squadre vincitrici della UEFA Champions League e della Coppa Libertadores. Fu vinta dal , al suo secondo titolo di campione del mondo.\nAvvenimenti.\nLa Coppa Intercontinentale 2004, vinta dal dopo aver prevalso sui colombiani dell'Once Caldas ai tiri di rigore, fu anche l'ultima edizione del trofeo organizzato dalla CONMEBOL e dalla UEFA: a partire dall'anno successivo la manifestazione fu infatti abolita per via dell'istitituzione, da parte della FIFA, della Coppa del Mondo per club, trofeo riservato alle squadre vincitrici delle massime competizioni continentali organizzate dalle sei confederazioni appartenenti alla FIFA.\nNel 2017, la FIFA ha equiparato i titoli della Coppa del mondo per club e della Coppa Intercontinentale, riconoscendo a posteriori anche i vincitori dell'Intercontinentale come detentori del titolo ufficiale di \"campione del mondo FIFA\", inizialmente attribuito soltanto ai vincitori della Coppa del mondo per club."}
{"id": "2925462", "revid": "37056", "url": "https://it.wikipedia.org/wiki?curid=2925462", "title": "Francis Lemuel Abbott", "text": ""}
{"id": "2925472", "revid": "124231097", "url": "https://it.wikipedia.org/wiki?curid=2925472", "title": "Piazza Verdi (Palermo)", "text": "Piazza Verdi, popolarmente nota come Piazza Massimo \u00e8 una storica piazza di Palermo.\nLa piazza si trova all'interno del centro storico cittadino nel quartiere chiamato Seralcadio (Mandamento Monte di Piet\u00e0). La piazza venne creata nel XIX secolo, per far posto al Teatro Massimo Vittorio Emanuele, grazie all'eliminazione del rione San Giuliano (con l'omonimo convento) e la chiesa delle Stimmate, della quale rimane la toponomastica della piazza. Per far posto alla piazza venne anche eliminata la Porta Maqueda ed il tratto rimasto di cinta muraria. Oltre al famoso teatro al centro della piazza sono presenti due chioschetti in ferro, contemporanei al teatro, di stile Liberty. La piazza \u00e8 delimitata su un fianco dalla via Maqueda. Prospettano sulla piazza numerosi edifici del XIX-inizi del XX secolo, come guardando il Teatro sul lato destro la villa dei marchesi De Gregorio, oggi ristorante, Palazzo Francavilla Pecoraro, ristrutturato da Ernesto Basile. Dietro al Teatro si sviluppa la piazza Massimo (nei fatti parte integrante della piazza stessa che circonda il monumento). Tra i palazzi che vi prospettano spiccano, Palazzo Dagnino e Palazzo Speciale, entrambi in stile Liberty, il secondo dei quali forse realizzato su progetti di Ernesto Basile dalla ditta Utveggio, autrice del famoso Castello Utveggio sul Monte Pellegrino di Palermo."}
{"id": "2925473", "revid": "1573940", "url": "https://it.wikipedia.org/wiki?curid=2925473", "title": "Pellegrino di Povo di Beseno di Manzano", "text": "Biografia.\nProveniente dalla nobile famiglia trentina dei signori di Povo, era figlio di Ulrico I di Carinzia e Giuditta, figlia del margravio Ermanno II di Baden. Fu elevato al rango di Patriarca di Aquileia nel 1130 e continu\u00f2 la tradizione ghibellina dei suoi predecessori. Con l'elezioni a Patriarca, la famiglia di Pellegrino si trasfer\u00ec in Friuli dove si radic\u00f2 assumendo l'eponimo di Manzano.\nEngelberto II, figlio di Mainaro I conte di Gorizia, dopo aver partecipato nel seguito di Corrado III di Svevia alla seconda crociata, accusato di abusi sui feudi in Friuli dalla corte patriarcale (1150), si reca all'incontro armato e imprigiona il patriarca, che sar\u00e0 per\u00f2 costretto a liberare subito per le pressioni dei feudatari.\nFu fedele sostenitore degli imperatori Corrado III e Federico Barbarossa e partecip\u00f2 al sinodo di Pavia del 1160, in cui fu riconfermato l'antipapa Vittore IV. Partecip\u00f2 inoltre al primo (1158) e secondo assedio di Milano (1161-1162), a seguito del quale la citt\u00e0 fu rasa al suolo, e all'assedio di Crema (1159-1160)\nPellegrino fond\u00f2 le abbazie di Viktring in Carinzia e di Sti\u010dna in Slovenia."}
{"id": "2925475", "revid": "83531", "url": "https://it.wikipedia.org/wiki?curid=2925475", "title": "Giro di Romandia 2010", "text": "Il Giro di Romandia 2010, sessantaquattresima edizione della corsa e valevole come tredicesima prova del calendario mondiale UCI 2010, si svolse in cinque tappe precedute da un cronoprologo iniziale dal 27 aprile al 2 maggio 2010, per un percorso totale di 654,8\u00a0km, con partenza da Porrentruy e arrivo nella citt\u00e0 di Sion. La vittoria fu attribuita allo slovacco Simon \u0160pilak, in seguito alla squalifica dello spagnolo Alejandro Valverde della Caisse d'Epargne.\nSquadre e corridori partecipanti.\nEssendo inserita tra le gare dell'UCI ProTour, tutte le squadre con licenza \"UCI ProTeam\" devono automaticamente parteciparvi. In aggiunta alle diciotto squadre iscritte d'ufficio per il loro status di \"ProTeams\" sono state iscritte altre due squadre appartenenti alla fascia degli \"UCI Professional Continental Team\", ovvero la statunitense BMC Racing Team e la squadra svizzera Cerv\u00e9lo TestTeam."}
{"id": "2925477", "revid": "1048993", "url": "https://it.wikipedia.org/wiki?curid=2925477", "title": "Charles Shyer", "text": "Biografia.\nHa esordito come produttore della serie televisiva \"La strana coppia\" di cui ha sceneggiato anche alcuni episodi, dirigendone uno. Dopo altri piccoli lavori televisivi ha prodotto e scritto la sceneggiatura di \"Soldato Julia agli ordini\" del 1980.\nSempre come sceneggiatore ha lavorato a \"Jumpin' Jack Flash\" del 1986 con lo pseudonimo di J.W. Melville.\nHa scritto e diretto \"Il padre della sposa\" del 1991 e il suo seguito quattro anni dopo.\nPi\u00f9 di recente ha sceneggiato, diretto e prodotto \"Alfie\", commedia del 2004, remake del film omonimo del 1966."}
{"id": "2925478", "revid": "1573940", "url": "https://it.wikipedia.org/wiki?curid=2925478", "title": "Sarableh", "text": "Sar\u0101bleh (farsi \u0633\u0631\u0627\u0628\u0644\u0647) \u00e8 il capoluogo dello shahrest\u0101n di Shirvan va Chardaval, circoscrizione Centrale, nella provincia di Ilam. Aveva, nel 2006, una popolazione di 9.703 abitanti. "}
{"id": "2925480", "revid": "483293", "url": "https://it.wikipedia.org/wiki?curid=2925480", "title": "Nazionale di tennis dell'Italia", "text": ""}
{"id": "2925481", "revid": "1543377", "url": "https://it.wikipedia.org/wiki?curid=2925481", "title": "Coppa Intercontinentale 1993 (calcio)", "text": "La Coppa Intercontinentale 1993 (denominata anche Toyota Cup 1993 per ragioni di sponsorizzazione) \u00e8 stata la trentaduesima edizione del trofeo riservato alle squadre vincitrici della Coppa dei Campioni e della Coppa Libertadores.\nAvvenimenti.\nL'edizione del trofeo - l'ultima a venire disputata a mezzogiorno (ora di Tokyo), quando in Italia erano le 4 del mattino - vide contendersi il titolo i campioni in carica del San Paolo e i vicecampioni d'Europa del Milan: quest'ultima squadra partecip\u00f2 alla competizione in sostituzione dei detentori della Champions League, i francesi dell'Olympique Marsiglia, i quali vennero esclusi dal torneo in base alle squalifiche derivanti dallo scandalo conosciuto come Affaire VA-OM.\nL'approdo alla finale degli italiani \u00e8 condizionato da un equivoco legislativo riguardante la posizione di Savi\u0107evi\u0107, che espulso nel match di due anni prima - quando militava nella Stella Rossa - viene ritenuto non schierabile da Capello a causa di una errata comunicazione da parte dell'UEFA. Nonostante l'organismo abbia in seguito rettificato la propria posizione, consentendo a Savi\u0107evi\u0107 di partecipare alla partita, l'allenatore dei rossoneri sceglie comunque di escluderlo dai convocati per la trasferta in terra giapponese, schierando solamente tre stranieri ed affidando proprio ad uno di questi, l'incontrista Desailly, il ruolo di regista.\nL'atteggiamento inizialmente attendista adottato dal tecnico brasiliano Tel\u00ea Santana vede prevalere nella parte iniziale dalla partita il Milan, che coglie una traversa dopo pochi minuti con Massaro. Dopo 19 minuti Palhinha raccoglie un cross di Cafu e regala di testa il vantaggio al team sudamericano, anticipando Alessandro Costacurta.\nL'inizio della ripresa vede la societ\u00e0 meneghina raggiungere subito il pareggio grazie a Massaro, su assist di Papin. 11 minuti pi\u00f9 tardi \u00e8 Albertini a farsi anticipare da Cerezo per il nuovo vantaggio paulista. Al minuto 81 Papin riporta il punteggio sul 2-2 e la gara sembra destinata a protrarsi ai supplementari, anche a causa delle numerose energie profuse dalle due formazioni. Quando mancano solo 3 minuti al termine dei tempi regolamentari per\u00f2 un passaggio filtrante di Cerezo causa una goffa uscita di Rossi, che ribatte la palla sui piedi dell'attaccante M\u00fcller, il quale mette cos\u00ec la firma sul definitivo vantaggio della propria squadra.\nIl trofeo fu perci\u00f2 vinto nuovamente dai brasiliani, che con questo successo divennero l'ultima compagine ad aggiudicarsi la competizione per due edizioni consecutive; considerando la Coppa del mondo per club FIFA, che dal 2005 ha preso il posto della Coppa Intercontinentale, questo risultato \u00e8 rimasto ineguagliato fino al 2017, quando venne realizzato anche dal Real Madrid. Cerezo, autore di una rete e di un assist, fu nominato miglior giocatore dell'incontro.\nNel 2017, la FIFA ha equiparato i titoli della Coppa del mondo per club e della Coppa Intercontinentale, riconoscendo a posteriori anche i vincitori dell'Intercontinentale come detentori del titolo ufficiale di \"campione del mondo FIFA\", inizialmente attribuito soltanto ai vincitori della Coppa del mondo per club."}
{"id": "2925484", "revid": "767487", "url": "https://it.wikipedia.org/wiki?curid=2925484", "title": "Guido Mazzetti", "text": "Carriera.\nGiocatore.\n\u00c8 stato un calciatore di discreto livello durante gli anni 1930 e 1940, militando fra l'altro nelle file di , , Borzacchini Terni, , Napoli, Savoia, Stabia, e .\nAllenatore.\nI maggiori successi della carriera li ha raggiunti come allenatore.\nHa guidato il Siracusa (1946-1947 e 1947-1948), l' (1949-1950) il (1958-1959 e 1959-1960), il in pi\u00f9 riprese e per parecchie stagioni (14 campionati: 4 in quarta serie, 5 in Serie C e 5 in Serie B, centrando nel 1966-1967, con Lino Spagnoli come presidente, una storica promozione in Serie B e sfiorando negli anni successivi anche la promozione in Serie A). La carriera segue sulla panchina di per 4 campionati (1962-1963, 1963-1964 con promozione in Serie B, 1964-1965 e 1976-1977), (1972-1973), per 6 campionati (1973-1974, 1975-1976, 1977-1978, 1980-1981, 1981-1982, 1985-1986), (1984-1985), per 2 campionati (1974-1975 e 1978-1979), per 2 campionati (1982-1983 e 1983-1984), Foligno per 2 campionati (1954-1955 e 1955-1956) e Citt\u00e0 di Castello (1979-1980).\nOltre che per la longevit\u00e0 professionale, si \u00e8 distinto anche per il fatto di non essere mai retrocesso in carriera e di annoverare vari salvataggi di squadre in lotta per la retrocessione. Detiene il record di panchine in Serie B tra gli allenatori italiani, 626. \u00c8 stato anche Presidente Nazionale dell'Associazione Allenatori.\n\u00c8 deceduto a Perugia il 14 febbraio 1997. Nella partita di Serie A - (1-0) \u00e8 stato dedicato un minuto di raccoglimento alla sua memoria, in virt\u00f9 delle quattro stagioni da calciatore e delle quattordici da allenatore dei \"Grifoni\".\nNell'aprile del 2011, la III Commissione Consiliare del Comune di Perugia ha approvato all'unanimit\u00e0 la mozione di intitolare una via o una piazza della citt\u00e0 con il nome di Guido Mazzetti; nell'agosto del 2013 la scelta \u00e8 caduta sul piazzale d'ingresso allo Stadio Renato Curi.\nSuo figlio, Guglielmo Mazzetti, \u00e8 uno dei pi\u00f9 valenti giornalisti sportivi di Perugia."}
{"id": "2925490", "revid": "110157", "url": "https://it.wikipedia.org/wiki?curid=2925490", "title": "Doln\u00ed La\u017eany", "text": "Doln\u00ed La\u017eany \u00e8 un comune della Repubblica Ceca facente parte del distretto di T\u0159eb\u00ed\u010d, nella regione di Vyso\u010dina.\nGeografia fisica.\nI comuni limitrofi sono Horn\u00ed La\u017eany, Jakubov e Babice ad ovest, Milatice, \u0160ebkovice, Loukovice, Horn\u00ed \u00dajezd, Bol\u00edkovice e \u010c\u00e1slavice a nord, Les\u016d\u0148ky, Bohu\u0161ice, Popovice e Vacenovice ad est e V\u00edcenice, Lukov, Moravsk\u00e9 Bud\u011bjovice, Blatnice, Litoho\u0159 e Kolovraty a sud.\nStoria.\nLa prima menzione scritta del paese risale al 1459."}
{"id": "2925492", "revid": "745179", "url": "https://it.wikipedia.org/wiki?curid=2925492", "title": "Nikolskaya", "text": ""}
{"id": "2925495", "revid": "31698851", "url": "https://it.wikipedia.org/wiki?curid=2925495", "title": "Nikol'skaja", "text": ""}
{"id": "2925497", "revid": "31698877", "url": "https://it.wikipedia.org/wiki?curid=2925497", "title": "Borovsky", "text": ""}
{"id": "2925499", "revid": "709565", "url": "https://it.wikipedia.org/wiki?curid=2925499", "title": "John Cheever", "text": "\u00c8 stato chiamato \"il \u010cechov dei sobborghi\". I suoi romanzi e racconti sono per massima parte ambientati nell'\"Upper East Side\" di Manhattan, i sobborghi della Contea di Westchester, i sei stati del New England (in vecchi villaggi del New Hampshire, del Massachusetts, del Vermont, del Connecticut, del Rhode Island e del Maine), intorno a Quincy, suo luogo natale, e in Italia, soprattutto a Roma.\n\u00c8 riconosciuto come uno degli scrittori pi\u00f9 importanti del Novecento statunitense, e ricordato soprattutto per i racconti brevi, misura in cui eccelle, ma \u00e8 stato anche autore di romanzi, tra cui il famoso \"Falconer\".\nHa vinto il National Book Award per la narrativa (la prima volta nel 1958 per il romanzo \"The Wapshot Chronicle\"), e ha vinto il Premio Pulitzer per la narrativa per la raccolta \"The Stories of John Cheever\" (1979), che \u00e8 stata premiata anche con il National Book Critics Circle Award per la narrativa nel 1978 e il National Book Award per la narrativa nel 1981, ex aequo con il romanzo \"Plains Song\" di Wright Morris.\nBiografia.\nFiglio di Frederick Lincoln Cheever, proprietario di un negozio di scarpe, e Mary Liley, la quale apr\u00ec anche lei un negozio dopo che il marito per qualche dissesto finanziario divenne etilista, John frequent\u00f2 sia una scuola privata sia una pubblica ma fu espulso (come racconter\u00e0 in \"Expelled\"). Suo fratello Fred, che frequentava il Dartmouth College, dovette tornare a casa prima della laurea. Quando i genitori si separarono, i due fratelli se ne andarono a Boston. L'estate per\u00f2 (cominciando dal 1934) John si faceva ospitare dalla comunit\u00e0 artistica di Yaddo, a Saratoga Springs.\nAnche quando i genitori si riconciliarono non torn\u00f2 a vivere con loro e stava spesso in movimento, a volte dormendo persino in automobile. Nel 1935 vendette il primo racconto (\"Buffalo\") alla rivista \"The New Yorker\", su cui scrisse poi con regolarit\u00e0 per un totale di 121 racconti.\nNel 1941 spos\u00f2 Maria Winternitz, sette anni pi\u00f9 giovane, figlia di Milton Winternitz, preside della facolt\u00e0 di medicina alla Universit\u00e0 di Yale.\nCheever si arruol\u00f2 poi nell'esercito il 7 maggio 1942, l'anno prima di quello in cui usc\u00ec la sua prima raccolta (\"The Way Some People Live\") che capit\u00f2 nelle mani di un suo superiore militare (il maggiore Leonard Spigelgass) che in tempo di pace lavorava per la MGM. Colpito dallo stile e dal senso di meraviglia che traspariva dai suoi racconti, il maggiore riusc\u00ec a farlo trasferire agli \"studios\" della Paramount Pictures di Astoria (Queens) salvandolo dalla tragedia che colpir\u00e0 la sua compagnia d'armi, praticamente distrutta durante lo Sbarco in Normandia.\nIntanto nel 1943\u00a0nasce la figlia Susan, che sposer\u00e0 lo storico Robert Cowley e diventer\u00e0 anche lei scrittrice.\nDopo la guerra, Cheever si trasferisce a Manhattan, in un condominio di 400East 59th Street, vicino a Sutton Place, Manhattan. Ogni giorno per 5 anni indosser\u00e0 il suo unico vestito e si recher\u00e0 a lavorare in ascensore fino a una specie di cantina dove si spoglier\u00e0 e si metter\u00e0 a scrivere vestito solo con i boxer fino all'ora di pranzo.\nCon un anticipo di 4.800$ della Random House e l'ammirazione di Harold Wallace Ross (1892-1951), editor alla rivista \"The New Yorker\" (nonch\u00e9 nel 1951 e nel 1960 con dei finanziamenti del \"Guggenheim Fellowship\") riprende a lavorare al suo racconto, \"The Holly Tree\", che aveva abbandonato durante la guerra, e si trasforma quindi in scrittore, fornendo racconti (che vengono comprati anche se non sempre subito pubblicati) a un suo pubblico in crescita di ammiratori.\nIntanto nel 1948 nasce il secondo figlio, Benjamin (che a sua volta diventer\u00e0 scrittore e sposer\u00e0 la giornalista e critica Janet Maslin).\nNel 1951 si trasferisce a Beechwood, in affitto in una tenuta di periferia dove aveva gi\u00e0 abitato lo scrittore Richard Yates. Nel 1953 esce la seconda raccolta, \"The Enormous Radio\". Nel 1956 il romanzo \"The Wapshot Chronicle\" (nel frattempo \u00e8 passato alla casa editrice \"Harper &amp; Brothers\" che pi\u00f9 tardi con una serie di fusioni diventer\u00e0 la HarperCollins).\nIl libro vende i diritti cinematografici e la famiglia pu\u00f2 permettersi un lungo viaggio in Italia (dove nasce nel 1957 il terzo figlio, Federico, che sar\u00e0 professore di diritto).\nNel 1961 si trasferisce in una grande casa colonica di Ossining, sulla riva est del fiume Hudson. Nel 1964 esce \"The Wapshot Scandal\" e \"The Swimmer\" (dal quale viene tratto il film di Frank Perry \"Un uomo a nudo\" con Burt Lancaster e dove anche Cheever recita un cameo durante una festa in piscina).\n\u00c8 in questo periodo che cominciano i problemi di alcolismo. Nonostante la consultazione con uno psichiatra (il dottor David C. Hays che cos\u00ec lo descrive nei propri appunti \"un uomo nevrotico, narcisista, egocentrico, senza amici, e cos\u00ec profondamente coinvolto dalle proprie illusioni difensive che ha inventato una moglie maniaco-depressiva\"), Cheever scivola sempre pi\u00f9 nella depressione alcolica.\nNel 1969 esce \"Bullet Park\". Cheever tenta di riprendersi provando a instaurare una relazione extra-coniugale con l'attrice Hope Lange (1931-2003) e accettando l'insegnamento presso l'Iowa Writers' Workshop (tra i suoi studenti T.C. Boyle, Allan Gurganus e Ron Hansen), poi trasferendosi a Boston (al 71 di Bay State Road) dove gli viene offerta una cattedra alla Universit\u00e0 di Boston. Ma continua a bere troppo. Nel 1975 il fratello Fred lo salva dopo che aveva bevuto fino quasi a suicidarsi e lo riporta dalla moglie. Con una cura presso la \"Smithers Alcoholic Rehabilitation Unit\" di New York riesce a smettere e, dal maggio 1977, non beve pi\u00f9.\nEsce \"Falconer\" (1977), di grande successo, poi vengono raccolti i racconti nel 1978 e esce ancora \"Oh What a Paradise It Seems\" (1982), ma un tumore ai reni si diffonde al femore, bacino e vescica fino a portarlo alla morte, avvenuta il 18 giugno 1982.\n\u00c8 sepolto al \"First Parish Cemetery\" di Norwell (Massachusetts).\nDopo la morte venne rivelata la sua bisessualit\u00e0 (in particolare dai ricordi della figlia Susan \"Home Before Dark. A Personal Memoir of John Cheever by His Daughter\" (1984), dai diari e dalle lettere).\nStile.\nI suoi temi ruotano attorno alla dualit\u00e0 della natura umana, a volte drammatica, come la disparit\u00e0 tra aspetto esterno e decoroso di un personaggio quale essere sociale e la corruzione interiore, segreta o esplosa in conflitti sociali e famigliari (spesso tra fratelli, dove i personaggi incarnano gli opposti: il chiaro e lo scuro, o la carne e lo spirito). Spesso si sofferma anche sul contrasto dato tra la sicurezza delle apparenze e della quotidianit\u00e0 e i timori, le insicurezze, \"i demoni\" che si annidano nell'animo di ognuno e che si manifestano drammaticamente all'improvviso.\nMolte delle sue opere esprimono anche nostalgia per la fuga dalla vita alienante delle periferie moderne verso il recupero della tradizione e dei rapporti pi\u00f9 diretti e complici di una comunit\u00e0 pi\u00f9 naturale.\nUn'altra caratteristica delle sue opere, e specialmente dei racconti, \u00e8 che spesso nonostante siano ricche di toni inquietanti, dona immancabilmente ai suoi personaggi un finale salvifico e benevolo.\nJohn Gardner lo consider\u00f2 \u00abuno dei pochi scrittori che si possono definire dei veri artisti. La sua opera spazia da competente a impressionante sotto tutti i punti di vista: padronanza formale e tecnica, educazione dell'intelligenza, quella che chiamo \"sincerit\u00e0 artistica\" [...] e, infine, \"valore\", o quel che Tolstoj chiamava, senza scuse, un rapporto morale corretto dell'artista con il proprio materiale\u00bb.\nOpere.\nRacconti.\nL'elenco dei racconti (secondo l'ed. di \"Collected Stories and Other Writings\") comprende:"}
{"id": "2925500", "revid": "844095", "url": "https://it.wikipedia.org/wiki?curid=2925500", "title": "Black Mafia", "text": "La Black Mafia fu un sindacato del crimine organizzato con base a Filadelfia, dedito inizialmente a piccole attivit\u00e0 illegali, in seguito divenne particolarmente attivo nel settore del traffico della droga e delle estorsioni, rendendosi protagonista di diversi crimini tutt'oggi irrisolti e di pi\u00f9 di 40 omicidi.\nTra i membri principali si ricordano: Samuel Christian, Ronald Harvey, Richard \"Pork Chops\" James, Donald \"Donnie\" Day, Robert \"Bop Daddy\" Fairbanks e Walter Hudgins.\nStoria.\nFondata nel settembre 1968 da Samuel Christian, che in seguito alla conversione all'Islam diverr\u00e0 Suleiman Bey, le operazioni della \"Black Mafia\" continuarono incessanti fino all'apice intorno al 1975.\nDeclino.\nIl potere iniziale della \"Black Mafia\" inizi\u00f2 a frammentarsi intorno alla met\u00e0 degli anni '70. Nel settembre 1974 in un'operazione della polizia coordinata da agenti federali dell'antidroga in collaborazione con il Dipartimento di Giustizia, furono arrestati 21 membri e affiliati del gruppo criminale e questo segn\u00f2 inesorabilmente un periodo fatto di alti e bassi. L'organizzazione si vide distruggersi dall'interno e frammentarsi in pi\u00f9 piccole cellule disomogenee tra loro che tentarono attraverso le nuove generazioni di proseguire i traffici illeciti.\nIl colpo fatale all'organizzazione fu dato dalla collaborazione di Charles Robinson, un attivista della comunit\u00e0 afroamericana, che temendo la cattiva influenza che avrebbe potuto avere la \"Black Mafia\" nella crescita della sua famiglia e soprattutto la possibile scoperta della provenienza dei suoi fondi datigli dalla BM per la sua campagna politica da parte delle autorit\u00e0. Robinson non era membro, n\u00e9 affiliato diretto alla organizzazione, ma essendo in parentela con James Fox, di cui era cognato, che ne era un membro a tutti gli effetti, riceveva alcuni favori. Tuttavia, nel tempo, Fox si rivel\u00f2 fare atti intimidatori contro la famiglia di Robinson, particolarmente contro sua madre, e questa fu anche una delle circostanze decisive che portarono l'uomo a offrire il proprio contributo alla giustizia.\nIn 21 giorni di indagini fatte di pedinamenti e intercettazioni ambientali, fu provata l'evidenza delle affermazioni di Robinson e ci\u00f2 apr\u00ec le porte al processo ai membri della \"Black Mafia\" per i crimini di: spaccio di cocaina ed eroina, stupro e omicidio. Nel 1975, quindi, l'organizzazione fu dichiarata sciolta e il \"regno del terrore\" nei sobborghi neri di Philadelphia arrestato.\nLa rinascita nella Junior Black Mafia.\nIntorno agli anni '80, le giovani generazioni delle famiglie una volta strette nella \"Black Mafia\" si misero d'accordo per la creazione della \"Junior Black Mafia\". Non si trattava pi\u00f9 di un'organizzazione criminale ma di una banda giovanile impegnata nella lotta ai malavitosi giamaicani che stavano prendendo il controllo del traffico di crack a Philadelphia.\nIn similiarit\u00e0 con la vecchia struttura, i giovani membri mostrarono ai rivali e alla giustizia un'inaudita ferocia sia per le intimidazioni che negli omicidi. Il capo della JBM fu trovato in Aaron Jones, oggi nel braccio della morte in un penitenziario della Pennsylvania, e dal suo arresto il gruppo si framment\u00f2 anch'esso.\nChi abbandon\u00f2 la banda si dedic\u00f2 ad altre attivit\u00e0, mentre altri preferirono mettersi sotto la tutela della famiglia di Filadelfia, una potente cosca mafiosa di Cosa nostra statunitense egemone in diversi settori nella metropoli.\nNel 2010, diverse fonti citarono la potenziale salita al potere di Russel Barnes come nuovo capo della banda, data la sua vicinanza al mondo della criminalit\u00e0 di Philadelphia e New York e per la capacit\u00e0 di rigenerazione e organizzazione dimostrata dal sindacato criminale nel corso del tempo.\nVittime.\nDi seguito una lista degli omicidi comprovati della quale furono protagonisti membri della \"Black Mafia\":"}
{"id": "2925501", "revid": "767487", "url": "https://it.wikipedia.org/wiki?curid=2925501", "title": "'Anbarabad", "text": "Anbar\u0101b\u0101d (farsi ) \u00e8 il capoluogo dello shahrest\u0101n di Anbarabad, circoscrizione Centrale, nella provincia di Kerman. Aveva, nel 2006, una popolazione di 18.590 abitanti."}
{"id": "2925508", "revid": "287204", "url": "https://it.wikipedia.org/wiki?curid=2925508", "title": "Albert Hackett", "text": "Ebbe fin dal 1909, un'intensa esperienza di attore bambino in teatro e nel cinema muto per dedicarsi quindi dal 1930 al lavoro di sceneggiatore. Sposato con Frances Goodrich, firm\u00f2 insieme alla moglie numerose sceneggiature, molte delle quali furono candidate al Premio Oscar.\nBiografia.\nAlbert Hackett nasce New York nel 1900. La madre, l'attrice Florence Hackett, lo avvia fin da giovanissimo alla carriera attoriale, assieme al fratello minore Raymond Hackett. Albert debutta a Broadway nel 1909 nella commedia \"The Happy Marriage\". Nel 1912 esordisce sullo schermo in \"A College Girl\", un film a un rullo della Lubin Manufacturing Company. Come attore bambino Albert gira una quindicina di film, tra il 1912 e il 1915, talora al fianco della madre o del fratello, tornando al teatro a Broadway nel 1916 in \"Just a Woman\".\nDopo una breve pausa con il passaggio dall'adolescenza, la sua carriera riprende vigore come giovane attore al cinema (dove tra il 1917 e il 1922 \u00e8 impegnato in un'altra decina di pellicole) e quindi di nuovo a Broadway negli anni Venti in una lunga serie di produzioni teatrali. Il suo ultimo film \u00e8 del 1930: Hackett riprende in \"Whoopee!\" il personaggio che aveva interpretato due anni prima sul palcoscenico. \"Whoopee!\" era una commedia musicale prodotta da Florenz Ziegfeld che aveva avuto a teatro un grandissimo successo. Successo replicato anche nella versione cinematografica.\nNel settembre 1930 esord\u00ec come scrittore e sceneggiatore in \"Up Pops the Devil\", una commedia a Broadway e quindi un film di A. Edward Sutherland alla cui sceneggiature collabor\u00f2 insieme a Frances Goodrich, Arthur Kober e Eve Unsell. Nel 1934, firm\u00f2 \"L'uomo ombra\", film per cui venne candidato agli Oscar insieme alla moglie Frances Goodrich, anch'ella sceneggiatrice. Il lavoro di scrittore e sceneggiatore diventa l'attivit\u00e0 principale della sua vita, tornando al ruolo di attore soltanto nel 1941 a Broadway per il ruolo di protagonista in \"Mr. and Mrs. North\".\nSempre con la moglie scrisse la sceneggiatura del film \"La vita \u00e8 meravigliosa\" nel 1946, l'originale de \"Il padre della sposa\" del 1950, film per cui ricevette un'altra candidatura agli Oscar e \"Sette spose per sette fratelli\", l'ultima per lui e la moglie.\nLavor\u00f2 anche ad alcune scritture teatrali, fra cui nel 1955 un adattamento del \"Diario di Anna Frank\"."}
{"id": "2925512", "revid": "599013", "url": "https://it.wikipedia.org/wiki?curid=2925512", "title": "Dan Murray", "text": "Attualmente \u00e8 il capitano dello Shamrock Rovers, dopo aver ricoperto questo ruolo nel Cork City per varie stagioni.\nCon la maglia del Cork City ha vinto tre trofei (tra cui un titolo nazionale) ed ha partecipato alle competizioni UEFA per club, in cui ha segnato 5 reti."}
{"id": "2925515", "revid": "119647073", "url": "https://it.wikipedia.org/wiki?curid=2925515", "title": "Frances Goodrich", "text": "Insieme al marito Albert Hackett ha lavorato alla sceneggiatura di commedie famosissime quali \"Sette spose per sette fratelli\", \"La vita \u00e8 meravigliosa\" e \"Il padre della sposa\". Per questo e per altri film ebbe quattro candidature all'Oscar insieme al marito. \n\u00c8 morta nel 1984 per un cancro ai polmoni."}
{"id": "2925516", "revid": "92920", "url": "https://it.wikipedia.org/wiki?curid=2925516", "title": "A.S. Ginnastica Fanfulla 1874", "text": ""}
{"id": "2925521", "revid": "483293", "url": "https://it.wikipedia.org/wiki?curid=2925521", "title": "Milano Indoor", "text": ""}
{"id": "2925523", "revid": "483293", "url": "https://it.wikipedia.org/wiki?curid=2925523", "title": "Torneo di Milano", "text": ""}
{"id": "2925524", "revid": "228587", "url": "https://it.wikipedia.org/wiki?curid=2925524", "title": "Celestina (disambigua)", "text": ""}
{"id": "2925529", "revid": "45927", "url": "https://it.wikipedia.org/wiki?curid=2925529", "title": "Maribonda", "text": ""}
{"id": "2925530", "revid": "123010438", "url": "https://it.wikipedia.org/wiki?curid=2925530", "title": "George Newbern", "text": "Biografia.\nNato a Little Rock, Arkansas, da Betty, insegnante di spagnolo, e David Newbern, un radiologo, George inizi\u00f2 la carriera d'attore all'Arkansas Arts Center di Little Rock. \u00c8 apparso in numerose serie tv quali \"Working Girl - Una donna in carriera\", \"Criminal Minds\", \"Friends\", \"Providence\" e pi\u00f9 recentemente \"Ghost Whisperer,\" \"Nip/Tuck \"e\" Scandal.\"\n\u00c8 sposato dal 1990 con l'attrice Marietta DePrima ed ha tre figli: Emma (1995), Mae (1998) e Ben (2003)."}
{"id": "2925533", "revid": "1442080", "url": "https://it.wikipedia.org/wiki?curid=2925533", "title": "Lee Priest", "text": "Biografia.\nIl bodybuilding.\nI primi anni.\nNei suoi primi anni Lee assiste al divorzio dei suoi genitori: sia lui che la sorella andarono a vivere con la madre. Gran parte della sua vita Lee la passa con i nonni, Owen e June Kelly, con i quali sviluppa uno stretto legame (essi sono indicati da Lee stesso come \"una delle sue pi\u00f9 forti ispirazioni nella vita\"). Lee comincia ad allenarsi alla tenera et\u00e0 di 12 anni con l'aiuto e il supporto del suo nonno. La sua prima esibizione ad una competizione risale all'et\u00e0 di 13 anni, competizione che poi vinse. Nelle sue primissime esibizioni compariva sul palco assieme alla madre, anch'essa bodybuilder. Lee si dimostra subito un vincente nell'ambito delle gare: oltre ad altre gare, vince il titolo IFBB di Mr. Australia all'et\u00e0 di 17, 18 e 19 anni. Ci\u00f2 nonostante non gli viene concesso di ottenere il riconoscimento di 'pro' a causa della sua giovane et\u00e0.\nL'entrata fra i pro.\nOttiene il riconoscimento di pro a 20 anni, il pi\u00f9 giovane ingresso di un bodybuilder fra i pro, ai Niagra Falls dove viene scoperto da Jim Manion. Rapidamente Priest guadagna popolarit\u00e0 nel mondo del body building per le sue forme muscolari e per essere uno dei pi\u00f9 bassi culturisti (\u00e8 alto 1,62\u00a0cm). Quando non \u00e8 sotto gara arriva a pesare oltre 128\u00a0kg, per poi definirsi e arrivare a peso gara di poco pi\u00f9 di 100\u00a0kg.\nNel 1994 viene sospeso dalla IFBB a causa del suo comportamento tumultuoso, anche se nella comunit\u00e0 del bodybuilding Lee viene visto come un non-bullo.\nL'esclusione della IFBB.\nNel settembre 2006 Lee venne sospeso dalla IFBB in quanto accusato di gareggiare in un'altra organizzazione (la PDI, organizzazione da poco nata e fondata da Wayne Dimilia). La sospensione dura pi\u00f9 del previsto in quanto diverse volte Priest stesso accusa la IFBB. Dopo essere stato minacciato di un'esclusione a vita dalla IFBB, Lee viene riammesso fra i pro nel giugno 2008. Subito gli viene concessa l'opportunit\u00e0 di gareggiare per qualificarsi al Mr. Olympia, ma a causa di uno strappo al bicipite non partecipa ad alcuna gara. L'infortunio si dimostra pi\u00f9 grave del previsto e Priest si sottopone alla chirurgia per riparare lo strappo. Rimane fermo per tre mesi.\nIl posticiparsi del suo ritorno.\nDurante il periodo di stop, Priest dichiara che il suo ritorno alle gare sarebbe avvenuto al Gran Prix dell'Australia del 2009, ma Priest si presenta solo come special guest.\nNel febbraio 2010 viene annunciato che Lee Priest avrebbe iniziato a lavorare con Neil Hill, esperto nutrizionista, per lanciare una linea di integratori. Sempre in quella occasione Priest annuncia la sua collaborazione con Hill stesso per la sua preparazione alla gara \"Sacramento Pro Show\" che si sarebbe dovuta tenere il 6 novembre 2010. Per questioni finanziarie Priest non riesce a competere e cos\u00ec il suo ritorno, tanto atteso dai fan, sul palco viene ancora rimandato.\nNel 2011 Priest decide di non rinnovare il suo rapporto con la IFBB e, con il pieno sostegno di Graeme Lancefield (presidente della NABBA stessa), Priest decide di competere all'interno della federazione di bodybuilding NABBA. Priest fiss\u00f2 cos\u00ec il suo ritorno alle gare nel Mr. Universo 2011 che si tenne a Southport, Regno Unito, ma anche in questa occasione, Priest non fu presente come concorrente.\nDal 2010 Priest ha una sua compagnia di integratori e supplementi chiamata \"Assassin Nutrition\", compagnia alla quale Priest \u00e8 il capo e da giugno 2010, su YouTube, Lee ha girato dei video promozionali per la SamsFitness.com australiana.\nDa qualche anno Priest \u00e8 maggiormente dedicato a lavori in TV e progetti di stampa, cercando sempre pi\u00f9 di andare oltre alla sua reputazione come bodybuilder.\nVita privata.\nPilota.\nOltre ad una prestigiosa carriera ed una buona fama nell'ambito del bodybuilding, Priest \u00e8 anche un pilota di auto da corsa. La sua carriera inizia nel 2002, con corse a circuiti ad anello. Nel 2004 Priest passa nelle corse drag, vincendo numerose corse e titoli. Proprio nelle corse drag Priest ottiene maggiori successi, vincendo il titolo \"Rookie of the Year\" (\"debuttante dell'anno\") nel 2005, per poi vincere il campionato stesso l'anno successivo.\nPersonaggio televisivo.\nPriest ha avuto anche momenti televisivi, apparendo in TV ed in alcuni programmi televisivi. Priest fu a capo del bodywork per il film Hulk e dell'omonimo videogioco. Priest apparve anche in una serie televisiva australiana, \"Rescue Special Ops\", in uno spot per il Grande Fratello australiano e avr\u00e0 anche un breve ruolo cinematografico per un prossimo film australiano.\nRelazioni.\nIl primo matrimonio di Priest fu nel 1997 ma, sfortunatamente, dur\u00f2 pochissimo. Nel luglio 2000 si sposa con Cathy LeFrancious, anch'essa bodybuilder, a Las Vegas. Nonostante i due fossero una delle coppie pi\u00f9 seguite nell'ambito del bodybuilding, Lee e Cathy divorziarono nel 2005. Ancora oggi sono buoni amici. Nel 2006 Priest ha una relazione con Adela Garcia ma, dopo poco tempo, i due si lasciano. Nel 2008 Lee torna in Australia e poco dopo lo segue anche la sua fidanzata Rhaine. Dopo averle chiesto di sposarsi telefonicamente, nell'ottobre 2008 Priest si sposa per la terza volta. I due, attualmente, vivono a Newcastle, Australia, con 3 cani e un gatto."}
{"id": "2925536", "revid": "767487", "url": "https://it.wikipedia.org/wiki?curid=2925536", "title": "Roberto Chiti (calciatore)", "text": "Caratteristiche tecniche.\nPoteva disimpegnarsi in pi\u00f9 ruoli della difesa: ha giocato come stopper, sia a zona che a uomo, terzino e libero.\nCarriera.\nGiocatore.\nHa iniziato nelle giovanili dell'Olimpia Spedaletto e della , con cui nel 1982 ha debuttato in Serie B, giocandovi per due stagioni. Nella seconda ha giocato da titolare con 29 presenze, ma ci\u00f2 non ha evitato la retrocessione dei toscani in Serie C1.\nNel 1984 si \u00e8 trasferito al , con cui ha conquistato immediatamente la promozione in Serie A. Ha esordito nella massima serie l'8 settembre del 1985 in -Pisa 3-1, collezionando in quella stagione 22 presenze. Al termine del campionato la formazione nerazzurra retrocesse in Serie B, anche se conquist\u00f2 il suo primo trofeo internazionale, la Mitropa Cup. Riconfermato per la stagione successiva, Chiti ottenne con il Pisa una nuova promozione in Serie A nel 1987 disputando 26 partite.\nNella sua quarta ed ultima stagione in maglia pisana \u00e8 stato impiegato solo 14 volte, quasi mai da titolare. Al termine del campionato si \u00e8 accasato al , anch'esso militante in Serie A. Con i romagnoli ha riconquistato il posto da titolare (30 presenze) e ha ottenuto la sua seconda salvezza consecutiva nella massima divisione.\nRientrato al Pisa, venne posto sul mercato e nel settembre di quell'anno accett\u00f2 un declassamento di due categorie, passando al , che militava in Serie C1. Con i biancorossi emiliani ha giocato per 5 stagioni, vincendo un campionato di Serie C1 nel 1991 ed ottenendo la sua terza promozione in Serie A (stagione 1992-1993), la prima in assoluto del Piacenza. Disput\u00f2 il suo ultimo campionato di Serie A collezionando 22 presenze, come principale alternativa in difesa a Cleto Polonia e Settimio Lucci. Lasci\u00f2 il Piacenza dopo la retrocessione del 1994, dopo aver collezionato complessivamente 142 presenze in campionato.\nChiuse la carriera professionistica nel 1995, dopo un anno nel in Serie C1. Dopo un grave infortunio, ha proseguito la carriera tra i dilettanti, con (con cui ha ottenuto la promozione nel Campionato Nazionale Dilettanti), Quarrata e, dopo una stagione di inattivit\u00e0, Cutiglianese, dove \u00e8 rimasto per tre stagioni.\nIn carriera ha totalizzato complessivamente 88 presenze in Serie A e 151 presenze ed una rete in Serie B.\nAllenatore.\nDopo il ritiro si \u00e8 dedicato all'attivit\u00e0 di allenatore, con le giovanili dell'Olimpia Quarrata e in seguito con le prime squadre di Cutiglianese e, dopo una breve comparsata da giocatore nel Quarrata, Bagni di Lucca.\nIn seguito ha allenato la formazione Berretti della Pistoiese nel finale di campionato 2005-2006 e poi gli Allievi del Quarrata, mentre nella stagione 2007-2008 \u00e8 stato alla guida degli Allievi regionali del Margine Coperta.\nNella stagione 2010-2011 ha allenato la formazione Juniores del Calenzano.\nNel 2012 \u00e8 passato sulla panchina degli Allievi del Tau, formazione di Altopascio.\nDal gennaio del 2014 fino a fine stagione \u00e8 stato il selezionatore della Rappresentativa Toscana Allievi. A partire dalla stagione seguente \u00e8 diventato il selezionatore della Rappresentativa Toscana Giovanissimi. Nell'aprile del 2017 ha vinto il Torneo delle Regioni 2017, categoria Giovanissimi.\nNella stagione 2019-2020 \u00e8 diventato il selezionatore della Rappresentativa Nazionale Under-15 della Lega Nazionale Dilettanti."}
{"id": "2925543", "revid": "339392", "url": "https://it.wikipedia.org/wiki?curid=2925543", "title": "B.D. Wong", "text": ""}
{"id": "2925547", "revid": "1428919", "url": "https://it.wikipedia.org/wiki?curid=2925547", "title": "Baft", "text": "B\u0101ft (farsi \u0628\u0627\u0641\u062a) \u00e8 il capoluogo dello shahrest\u0101n di Baft, circoscrizione Centrale, nella provincia di Kerman. Aveva, nel 2006, una popolazione di 35.008 abitanti. "}
{"id": "2925548", "revid": "1543377", "url": "https://it.wikipedia.org/wiki?curid=2925548", "title": "Coppa Intercontinentale 2003 (calcio)", "text": "La Coppa Intercontinentale 2003 (denominata anche Toyota Cup 2003) \u00e8 stata la quarantaduesima edizione del trofeo riservato alla squadra vincitrice della UEFA Champions League e alla squadra vincitrice della Coppa Libertadores. Fu vinta dal , al suo terzo titolo di campione del mondo.\nAvvenimenti.\nLa rappresentante del Sud America \u00e8 ancora il Boca Juniors, alla sua terza apparizione negli ultimi quattro anni. Questa volta di fronte ci sono gli italiani del Milan, che ritrovano cos\u00ec l'allenatore Carlos Bianchi, il quale sconfisse i rossoneri nove anni prima quando sedeva sulla panchina del V\u00e9lez Sarsfield. Dopo una prima fase di studio il Milan passa in vantaggio al primo tentativo: il lancio di Pirlo viene controllato da Tomasson che in velocit\u00e0 batte Abbondanzieri. Cinque minuti dopo Mat\u00edas Donnet, due anni prima giocatore del Venezia, mette in rete un cross di Iarley. La partita prosegue senza gol nonostante il Milan ci provi nuovamente: un tiro di Kak\u00e0 viene respito dal paolo, mentre un colpo di testa di Inzaghi, subentrato a Tomasson, si insacca alla spalle di Abbondanzieri, ma l'arbitro non convalida per fuorigioco. Si arriva fino ai calci di rigore, che vedono la vittoria del Boca. Il Milan perde cos\u00ec la sua quarta finale Intercontinentale; terzo titolo invece per il Boca Juniors e terzo personale anche per l'allenatore Bianchi.\nNel 2017, la FIFA ha equiparato i titoli della Coppa del mondo per club e della Coppa Intercontinentale, riconoscendo a posteriori anche i vincitori dell'Intercontinentale come detentori del titolo ufficiale di \"campione del mondo FIFA\", inizialmente attribuito soltanto ai vincitori della Coppa del mondo per club."}
{"id": "2925549", "revid": "88269368", "url": "https://it.wikipedia.org/wiki?curid=2925549", "title": "RAI - Radiotelevisione Italiana", "text": ""}
{"id": "2925557", "revid": "1654832", "url": "https://it.wikipedia.org/wiki?curid=2925557", "title": "Alleanza delle Civilt\u00e0", "text": "Alleanza delle Civilt\u00e0 (United Nations' Alliance of Civilizations), \u00e8 un'iniziativa proposta dal Primo Ministro spagnolo, Jos\u00e9 Luis Rodr\u00edguez Zapatero, alla 59\u00aa assemblea generale dell'ONU del 2005. \u00c8 stata co-sponsorizzata dal Primo Ministro turco, Recep Tayyip Erdo\u011fan. \nObiettivi.\nL'iniziativa si oppone all'estremismo attraverso il dialogo e la cooperazione internazionale, interculturale e interreligiosa, in particolare per le tensioni tra occidente e mondo islamico. La guida un \"Alto Rappresentante per l'Alleanza delle Civilizzazioni\", titolo assegnato, nell'aprile del 2007, dal segretario generale dell'ONU Ban Ki-moon, all'ex Presidente del Portogallo Jorge Sampaio. \nDal settembre 2012 l'Alto Rappresentante \u00e8 Nassir Al-Nasser."}
{"id": "2925558", "revid": "71433", "url": "https://it.wikipedia.org/wiki?curid=2925558", "title": "Radio killer 2 - Fine della corsa", "text": ""}
{"id": "2925570", "revid": "1442080", "url": "https://it.wikipedia.org/wiki?curid=2925570", "title": "Staatsliga 1962-1963", "text": "L'edizione 1962-63 della Staatsliga (A) vide la vittoria finale del FK Austria.\nCapocannoniere del torneo fu Erich Hof del Wiener Sport-Club con 21 reti."}
{"id": "2925572", "revid": "486946", "url": "https://it.wikipedia.org/wiki?curid=2925572", "title": "LOI Premier Division", "text": ""}
{"id": "2925574", "revid": "1428919", "url": "https://it.wikipedia.org/wiki?curid=2925574", "title": "Arzu'iyeh", "text": "Arz\u016b'iyeh (farsi \u0627\u0631\u0632\u0648\u0626\u06cc\u0647) \u00e8 una citt\u00e0 dello shahrest\u0101n di Arzuiyeh, circoscrizione Centrale, nella provincia di Kerman. Aveva, nel 2006, una popolazione di 5.668 abitanti."}
{"id": "2925577", "revid": "2043648", "url": "https://it.wikipedia.org/wiki?curid=2925577", "title": "Replicazione del DNA", "text": "La replicazione del DNA, nella biologia molecolare, \u00e8 il processo biologico di produzione di due repliche identiche di DNA da una molecola di DNA originale. Questo processo si verifica in tutti gli organismi viventi ed \u00e8 la base per l'ereditariet\u00e0 biologica. La cellula possiede la propriet\u00e0 distintiva della divisione, che rende essenziale la replicazione del DNA.\nIl DNA \u00e8 costituito da una doppia elica di due filamenti complementari. Durante la replicazione, questi ultimi sono separati. Ogni filamento della molecola di DNA originale funge quindi da modello per la produzione della sua controparte, un processo denominato replicazione semiconservativa. Come risultato della replicazione semi-conservativa, la nuova elica sar\u00e0 composta da un filamento di DNA originale e da un filo appena sintetizzato. Meccanismi di correzione di bozze e meccanismi di controllo degli errori garantiscono una fedelt\u00e0 quasi perfetta per la replicazione del DNA.\nIn una cellula, la replicazione del DNA ha inizio in punti specifici (o origini della replicazione) nel genoma. Lo srotolamento del DNA all'origine e la sintesi di nuovi filamenti, adattati da un enzima noto come elicasi, determinano la crescita delle forcelle di replicazione bi-direzionali dall'origine. Un numero di proteine \u00e8 associato alla forcella di replicazione per aiutare nell'iniziazione e la continuazione della sintesi del DNA. Il pi\u00f9 prominente, DNA polimerasi sintetizza i nuovi fili aggiungendo nucleotidi che completano ogni filo (modello). La replicazione del DNA si verifica durante lo stadio S dell'interfase.\nLa replicazione del DNA (amplificazione del DNA) pu\u00f2 anche essere eseguita in vitro (artificialmente, al di fuori di una cellula). Le DNA polimerasi isolate dalle cellule e i primer del DNA artificiale possono essere utilizzate per iniziare la sintesi del DNA in sequenze note in una molecola di DNA modello. Esempi di reazione a catena della polimerasi (PCR), reazione a catena della ligasi (LCR) e amplificazione mediata da trascrizione (TMA).\nStruttura del DNA.\nIl DNA esiste come una struttura a doppio filamento, con entrambi i filamenti arrotolati insieme per formare la caratteristica doppia elica. Ogni singolo filamento di DNA \u00e8 una catena di quattro tipi di nucleotidi. I nucleotidi nel DNA contengono uno zucchero (il desossiribosio), un fosfato e una base azotata. I quattro tipi di nucleotide corrispondono alle quattro basi azotate adenina, citosina, guanina e timina, comunemente abbreviate come A, C, G e T. Adenina e guanina sono basi purine, mentre citosina e timina sono pirimidine. Questi nucleotidi formano legami fosfodiestere, creando la spina dorsale fosfato-desossiribosio della doppia elica del DNA con le basi azotate rivolte verso l'interno (cio\u00e8 verso il filo opposto). Le basi azotate di un filamento sono accoppiate a quelle dell'altro attraverso legami a idrogeno. L'adenina si accoppia con la timina (due legami a idrogeno) e la guanina si accoppia con la citosina (tre legami a idrogeno).\nI filamenti di DNA hanno una direzionalit\u00e0 e le diverse estremit\u00e0 di un singolo filamento sono chiamate \"3\" (tre-primo) e \"5\" (cinque-primo). Per convenzione, se viene fornita la sequenza di base di un singolo filamento di DNA, l'estremit\u00e0 sinistra della sequenza \u00e8 l'estremit\u00e0 5 ', mentre l'estremit\u00e0 destra della sequenza \u00e8 l'estremit\u00e0 3'. I trefoli della doppia elica sono anti-paralleli con uno da 5 'a 3', e il filo opposto da 3 'a 5'. Questi termini si riferiscono all'atomo di carbonio del desossiribosio a cui si lega il prossimo fosfato nella catena. La direzionalit\u00e0 ha conseguenze nella sintesi del DNA, poich\u00e9 la DNA polimerasi pu\u00f2 sintetizzare il DNA in una sola direzione aggiungendo nucleotidi all'estremit\u00e0 3 di un filamento di DNA.\nL'accoppiamento di basi complementari nel DNA (attraverso il legame a idrogeno) significa che le informazioni contenute all'interno di ciascuna sezione sono ridondanti. I legami fosfodiesterici (all'interno di un filamento) sono pi\u00f9 forti dei legami di idrogeno (tra le basi azotate dei due filamenti). Ci\u00f2 consente ai fili di essere separati l'uno dall'altro. I nucleotidi di un singolo filamento possono quindi essere usati per sintetizzare univocamente un filamento complementare.\nDNA polimerasi.\nLe DNA polimerasi sono una famiglia di enzimi che svolgono tutte le forme di replicazione del DNA. Le DNA polimerasi in generale non possono incominciare la sintesi di nuovi filamenti, ma possono estendere solo un filamento di DNA o RNA esistente abbinato a un filo modello. Per iniziare la sintesi, un breve frammento di RNA, chiamato primer, deve essere creato e abbinato al filamento del DNA modello.\nLa DNA polimerasi aggiunge un nuovo filamento di DNA estendendo l'estremit\u00e0 di 3' di una catena nucleotidica esistente, aggiungendo nuovi nucleotidi abbinati al filamento del modello uno alla volta attraverso la creazione di legami fosfodiesterici. L'energia per questo processo di polimerizzazione del DNA deriva dall'idrolisi dei legami di fosfato ad alta energia (fosfoanidride) tra i tre fosfati attaccati a ogni base non incorporata. Basi libere con il loro fosfato attaccato a ogni base non incorporata. Le basi libere con i gruppi di fosfati collegati sono chiamate nucleotidi; in particolare, le basi con tre gruppi di fosfati collegati sono chiamate nucleosidi trifosfati. Quando un nucleotide viene aggiunto a un filamento di DNA in crescita, la formazione di un legame fosfodiestere tra il fosfato prossimale del nucleotide e la catena di crescita \u00e8 accompagnata dall'idrolisi di un legame fosfato ad alta energia con rilascio dei due fosfati distali come pirofosfato. L'idrolisi enzimatica del pirofosfato risultante in fosfato inorganico consuma un secondo legame fosfato ad alta energia e rende la reazione effettivamente irreversibile.\nIn generale, le DNA polimerasi sono altamente accurate, con un tasso di errore intrinseco inferiore a un errore ogni 107 nucleotidi aggiunti. Inoltre, alcune DNA polimerasi hanno anche la capacit\u00e0 di correzione; possono rimuovere i nucleotidi dall'estremit\u00e0 di un filamento in crescita per correggere le basi non corrispondenti. Infine, i meccanismi di riparazione post-replicazione mismatch monitorano il DNA alla ricerca di errori, essendo in grado di distinguere le discrepanze nel filamento di DNA appena sintetizzato dalla sequenza originale del filamento. Insieme, queste tre fasi di discriminazione consentono una fedelt\u00e0 di replicazione di meno di un errore per ogni 109 nucleotidi aggiunti.\nIl tasso di replicazione del DNA in una cellula vivente \u00e8 stato inizialmente misurato come il tasso di allungamento del DNA T4 del fago in E. coli infetto da fago. Durante il periodo di aumento esponenziale del DNA a 37 \u00b0C, il tasso era di 749 nucleotidi al secondo. Il tasso di mutazione per coppia di base per replicazione durante la sintesi del DNA di fago T4 \u00e8 di 1.7 per 108.\nIl processo di replicazione.\nLa replicazione del DNA, come tutti i processi di polimerizzazione biologica, avviene in tre fasi catalizzate enzimaticamente e coordinate: inizio, allungamento e fine.\nInizio.\nPerch\u00e9 una cellula possa dividersi, deve prima replicare il suo DNA. Questo processo viene avviato in particolari punti del DNA, noti come \"origini\", che vengono presi di mira dalle proteine iniziatrici. In E. coli questa proteina \u00e8 DNA; nel lievito, questo \u00e8 il complesso di riconoscimento dell'origine. Le sequenze utilizzate dalle proteine iniziatrici tendono a essere \"AT-ricche\" (ricche di basi adenina e timina), perch\u00e9 le coppie di basi A-T hanno due legami idrogeno (piuttosto che i tre formati in una coppia C-G) e sono quindi pi\u00f9 facili da separare. Una volta individuata l'origine, questi iniziatori reclutano altre proteine e formano il complesso pre-replicazione, che svolge il DNA a doppio filamento.\nAllungamento.\nLa DNA polimerasi ha un'attivit\u00e0 di 5\u2032-3\u2032. Tutti i sistemi noti di replicazione del DNA richiedono un gruppo ossidrilico libero da 3' prima che la sintesi possa essere avviata (nota: il modello di DNA viene letto in una direzione da 3\u2032 a 5\u2032, mentre un nuovo filamento viene sintetizzato nella direzione da 5\u2032 a 3\u2032 - questo \u00e8 spesso confuso). Sono riconosciuti quattro meccanismi distinti per la sintesi del DNA:\nTutte le forme di vita cellulari e molti virus del DNA, fagi e plasmidi usano una primase per sintetizzare un breve primer RNA con un gruppo libero 3\u2032 OH che viene successivamente allungato da una DNA polimerasi.\nI retroelementi (compresi i retrovirus) impiegano un RNA di trasferimento che primes DNA replicazione fornendo un 3\u2032 OH libero che viene utilizzato per l'allungamento da parte della trascrittasi inversa.\nNegli adenovirus e nella famiglia dei batteriofagi \u03c629, il gruppo 3' OH \u00e8 fornito dalla catena laterale di un aminoacido della proteina attaccata al genoma (la proteina terminale) a cui i nucleotidi sono aggiunti dalla DNA polimerasi per formare un nuovo filamento.\nNei virus del DNA a singolo filamento - un gruppo che comprende i circoviri, i geminivirus, i parvovirus e altri - e anche i molti fagi e plasmidi che utilizzano il meccanismo di replicazione del cerchio rotante (RCR), l'endonucleasi RCR crea un nick nel filamento del genoma (virus a singolo filamento) o uno dei filamenti del DNA (plasmidi). L'estremit\u00e0 5\u2032 del filamento scalfito viene trasferita a un residuo di tirosina sulla nucleasi e il gruppo libero 3\u2032 OH viene poi utilizzato dalla DNA polimerasi per sintetizzare il nuovo filamento.\nIl primo \u00e8 il pi\u00f9 noto di questi meccanismi \u00e8 utilizzato dagli organismi cellulari. In questo meccanismo, una volta che i due filamenti sono separati, la primase aggiunge primer RNA ai filamenti modello. Il filamento principale riceve un primer RNA mentre il filamento in ritardo ne riceve diversi. Il filamento principale \u00e8 continuamente esteso dal primer da una DNA polimerasi ad alta processivit\u00e0, mentre il filamento in ritardo \u00e8 esteso in modo discontinuo da ogni primer formando frammenti di Okazaki. RNase rimuove i frammenti di RNA del primer, e una DNA polimerasi a bassa processivit\u00e0 distinta dalla polimerasi replicativa entra per colmare le lacune. Quando questo \u00e8 completo, si possono trovare una singola intaccatura sul filamento principale e diverse intaccature sul filamento in ritardo. Ligase lavora per riempire queste tacche, completando cos\u00ec la nuova molecola di DNA replicata.\nLa primase utilizzata in questo processo differisce significativamente tra batteri e arcaea/leucarioti. I batteri utilizzano una primase appartenente alla superfamiglia della proteina DnaG che contiene un dominio catalitico del tipo di piega TOPRIM. La piega TOPRIM contiene un nucleo \u03b1/\u03b2 con quattro fili conservati in una topologia simile a quella di Rossmann. Questa struttura si trova anche nei domini catalitici della topoisomerasi Ia, della topoisomerasi II, delle nucleasi della famiglia OLD e delle proteine di riparazione del DNA legate alla proteina RecR.\nLa primase utilizzata da archaea eucarioti, al contrario, contiene una versione altamente derivata del motivo di riconoscimento dell'RNA (RRM). Questa primasi \u00e8 strutturalmente simile a molte polimerasi dell'RNA virale dipendente dall'RNA, trascrittasi inversa, ciclasi ciclasi cicliche che generano nucleotidi ciclici e polimerasi del DNA delle famiglie A/B/Y coinvolte nella replicazione e riparazione del DNA. Nella replicazione eucariotica, la primasi forma un complesso con Pol \u03b1.\nLe polimerasi multiple del DNA assumono ruoli diversi nel processo di replicazione del DNA. In E. coli, DNA Pol III \u00e8 l'enzima polimerasi principale responsabile della replicazione del DNA. Si assembla in un complesso di replicazione alla forchetta di replicazione che mostra una processivit\u00e0 estremamente elevata, rimanendo intatto per l'intero ciclo di replicazione. Al contrario, DNA Pol I \u00e8 l'enzima responsabile della sostituzione dei primer RNA con DNA. DNA Pol I ha un'attivit\u00e0 esonucleasica da 5\u2032 a 3\u2032 in aggiunta alla sua attivit\u00e0 polimerasi e utilizza la sua attivit\u00e0 esonucleasica per degradare i primer RNA che lo precedono mentre estende il filamento di DNA dietro di esso, in un processo chiamato traduzione nick. Il Pol I \u00e8 molto meno processivo del Pol III perch\u00e9 la sua funzione primaria nella replicazione del DNA \u00e8 quella di creare molte regioni di DNA brevi piuttosto che poche regioni molto lunghe.\nNegli eucarioti, l'enzima a bassa processivit\u00e0, Pol \u03b1, aiuta ad avviare la replicazione perch\u00e9 forma un complesso con la primase. Negli eucarioti, la sintesi del filamento principale si pensa che sia condotta da Pol \u03b5; tuttavia, questa visione \u00e8 stata recentemente messa in discussione, suggerendo un ruolo per Pol \u03b4. La rimozione del primer \u00e8 completata da Pol \u03b4 mentre la riparazione del DNA durante la replicazione \u00e8 completata da Pol \u03b5.\nMentre la sintesi del DNA continua, i filamenti originali del DNA continuano a srotolarsi su ogni lato della bolla, formando una forchetta di replicazione con due rebbi. Nei batteri, che hanno un'unica origine di replicazione sul loro cromosoma circolare, questo processo crea una \"struttura theta\" (simile alla lettera greca theta: \u03b8). Al contrario, gli eucarioti hanno cromosomi lineari pi\u00f9 lunghi e iniziano la replicazione a molteplici origini all'interno di questi.\nForcella di replicazione.\nLa forcella di replicazione \u00e8 una struttura che si forma all'interno del nucleo durante la replicazione del DNA. \u00c8 creata da elicasi, che rompono i legami di idrogeno che tengono insieme i due filamenti di DNA. La struttura risultante ha due \"rebbi\" ramificati, ciascuno costituito da un unico filamento di DNA. Questi due filamenti fungono da modello per i filamenti principali e in ritardo, che saranno creati come DNA polimerasi che abbina nucleotidi complementari ai modelli; i modelli possono essere opportunamente indicati come modello del filamento principale e del filamento lento.\nIl DNA \u00e8 sempre sintetizzato nella direzione da 5' a 3'. Poich\u00e9 i modelli del filamento principale e del filamento ritardante sono orientati in direzioni opposte alla forchetta di replicazione, una questione importante \u00e8 come ottenere la sintesi del nascente (nuovo) filamento di DNA ritardante, la cui direzione di sintesi \u00e8 opposta alla direzione della forchetta di replicazione crescente.\nDNA polimerasi.\nL'enzima basilare della replicazione \u00e8 la DNA polimerasi, che catalizza il legame tra i deossiribonucleotidi trifosfato (DNTP)\nPolimerasi nei procarioti.\nI procarioti possiedono cinque tipi di DNA polimerasi:\nPolimerasi negli eucarioti.\nLe polimerasi degli eucarioti sono invece:\nLa replicazione.\nLa replicazione del DNA inizia su specifiche sequenze dette origini di replicazione, in numero di circa 10.000 nel genoma umano e della lunghezza di migliaia di nucleotidi. Tali sequenze sono particolarmente ricche di A e T, dal momento che queste due basi si legano con soli due legami a idrogeno al posto dei tre tra G e C, e sono quindi pi\u00f9 facilmente scindibili. Nell'uomo vi \u00e8 un numero variabile di origini di replicazione su ciascuno dei cromosomi, distanziate da poche decine di migliaia sino a centinaia di migliaia di nucleotidi e durante il processo non si attiva una sola origine di replicazione per volta (occorrerebbero 800 ore per completare la replicazione), ma batterie di 20-80 origini di replicazione dette unit\u00e0 di replicazione.\nCiascuna unit\u00e0 di replicazione \u00e8 attivata in un momento diverso della fase S o il processo richiederebbe circa 1 ora a fronte di una media reale di 8 ore. Sembra che l'attivazione immediata o tardiva delle unit\u00e0 di replicazione dipenda dallo stato della cromatina in cui sono immerse e non dalla velocit\u00e0 della DNA polimerasi che \u00e8 pi\u00f9 o meno costante. L'eucromatina \u00e8 replicata all'inizio della fase S, perch\u00e9 pi\u00f9 prontamente raggiungibile e meno condensata, mentre l'eterocromatina \u00e8 replicata tardivamente perch\u00e9 pi\u00f9 condensata e inaccessibile. Complessi proteici chiamati ORC (\"origin recognition complex\") si legano alle origini di replicazione durante la fase G1 del ciclo cellulare, assieme ai caricatori Cdc6 e Cdt1 della DNA elicasi MCM. Tale aggregazione \u00e8 chiamata complesso prereplicativo. L'attivazione di specifiche proteine chinasi dipendenti da ciclina (CDK) nella fase S promuove il distacco di Cdc6 e Cdt1 da ORC e dalle origini di replicazione in seguito alla loro fosforilazione, che le inattiva, segnalando che la cellula sta per effettuare sintesi di DNA. Attivano inoltre MCM e il complesso ORC fosforilandolo. Nuovi complessi prereplicativi non vengono pi\u00f9 assemblati sino alla fase M che resetter\u00e0 le fluttuazioni di Cdk che cos\u00ec non potranno pi\u00f9 fosforilare le loro proteine bersaglio e quindi non potranno attivare nuove origini di replicazione.\nA livello di ciascuna origine di replicazione, la doppia elica si apre grazie a MCM e all'idrolisi di ATP in ADP+P alla velocit\u00e0 di circa 1.000 nucleotidi al secondo. Ciascuna MCM continua a dividere le due eliche di DNA, ma ciascun filamento singolo tenderebbe naturalmente a formare cappi che bloccherebbero la sintesi di DNA da parte della DNA polimerasi, per questo in attesa della nuova sintesi alcune proteine (come RPA) dette single-strand binding proteins (SSBP) vi si legano e contribuiscono a tenerlo in una conformazione \"tesa\", lasciando esposte alla DNA polimerasi le basi. Subito dietro l'elicasi MCM la proteina PCNA, dalla caratteristica forma ad anello (la cosiddetta \"pinza scorrevole\") e un suo caricatore con legato ATP sono caricati sul DNA. Quando la DNA polimerasi \u00e8 a sua volta caricata davanti alla pinza, l'ATP viene idrolizzato ad ADP+P e il caricatore si stacca, mentre PCNA rimane adesa alla DNA polimerasi. PCNA \u00e8 utile alla replicazione in quanto evita il distacco prematuro della DNA polimerasi senza per\u00f2 interferire con la sintesi di DNA grazie alla sua conformazione anulare. Sul filamento ritardato, a differenza del filamento leader, il complesso PCNA+DNA polimerasi si stacca dal DNA ogni qualvolta incontra l'estremit\u00e0 5' del frammento di Okazaki sintetizzato in precedenza, la DNA polimerasi infatti si stacca ogniqualvolta incontri DNA a doppio filamento.\nLa DNA polimerasi non pu\u00f2 iniziare a sintetizzare DNA immediatamente, perch\u00e9 ha bisogno di riconoscere un'estremit\u00e0 3'-OH integra e normalmente questa non esiste sul singolo filamento. Per cui, prima della sintesi da parte di questo enzima, negli eucarioti interviene la DNA polimerasi \u03b1/primasi (che \u00e8 un complesso proteico composto da 4 subunuit\u00e0 proteiche: 2 con attivit\u00e0 polimerasica e 2 con attivit\u00e0 primasica). La DNA polimerasi \u03b1/primasi procede in direzione 5'-3' sintetizzando brevi tratti di RNA di una decina di nucleotidi, in seguito le subunit\u00e0 con attivit\u00e0 DNA polimerasica sintetizzano un frammento di 50-100 bp di DNA formando quindi brevi tratti ibridi DNA\\RNA. Negli eucarioti i \"primer\" vengono sintetizzati ogni 100 - 400 nucleotidi. A questo punto la DNA polimerasi \u03b5 ha a disposizione estremit\u00e0 3'-OH a partire dalle quali sintetizzare il nuovo filamento. Sul filamento leader, in direzione 5'-3' il filamento \"figlio\" \u00e8 sintetizzato in modo continuo, ma sul filamento ritardato non pu\u00f2 esserlo, dal momento che le DNA polimerasi sintetizzano solo in direzione 5'-3'. Per questo motivo la sintesi \u00e8 spezzata e procede in direzione 5'-3' formando a partire dai \"primer\" tratti di 100-400 bp (1000-2000 bp nei batteri) detti frammenti di Okazaki, intervallati da nick. Il filamento ritardato \u00e8 piegato all'indietro nella forcella della replicazione. Quando una DNA polimerasi incontra il 5' del frammento di Okazaki sintetizzato precedentemente si stacca e ricomincia a sintetizzare pi\u00f9 a valle. Successivamente l'RNA primer viene degradato da diversi enzimi (endonucleasi FLAP, enzima FEN1) e sostituito da DNA da parte della DNA Pol \u03b4, i nick creatisi sul filamento ritardato sono uniti dalla DNA ligasi. Tali nick sono sfruttati nella correzione degli appaiamenti sbagliati diretta dal filamento. In realt\u00e0 quasi tutti i passaggi sono svolti da un unico enorme complesso proteico di pi\u00f9 di 1.000 kDa che si associa al DNA e lo fa scorrere sintetizzandolo, esso comprende le elicasi, le polimerasi e cos\u00ec via. Inoltre, siccome un giro di un'elica di DNA \u00e8 costituito da 10 coppie di nucleotidi \u00e8 pressoch\u00e9 impossibile immaginare che la forcella replicativa generata dalle elicasi giri altrettanto velocemente, per cui in realt\u00e0 la topoisomerasi I interviene attaccandosi al doppio filamento e creando un nick che usa come perno per far ruotare la doppia elica; tale processo non comporta l'utilizzo di ATP a differenza delle elicasi e della DNA ligasi.\nIl DNA umano si trova per\u00f2 normalmente avvolto a ottameri proteici (formati da istoni) detti nucleosomi per 1,7 giri e 147 coppie di nucleotidi. Ciascun nucleosoma \u00e8 diviso dal successivo da un tratto di DNA linker di lunghezza variabile tra 7-80 nucleotidi, per un totale di circa 200 nucleotidi tra DNA linker e DNA avvolto sul nucleosoma. Bisogna inoltre tener conto dell'istone H1 che aiuta nel superavvolgimento del DNA e di proteine non istoniche che nel complesso hanno un peso pari agli istoni stessi. Queste formazioni proteiche costituiscono un intralcio alla velocit\u00e0 di replicazione gi\u00e0 nell'eucromatina, ancor di pi\u00f9 nell'eterocromatina dove il DNA \u00e8 ulteriormente compattato. Per districare il DNA e renderlo disponibile alla sintesi agiscono dei complessi di rimodellamento della cromatina che idrolizzano ATP in ADP+P prima che intervenga l'elicasi. Tali complessi, costituite da proteine con carica negativa, distaccano il doppio filamento dal nucleosoma e lo mantengono distaccato per 10-50 millisecondi, per farlo si avvalgono dell'aiuto di chaperoni (NAP1 per H2A-H2B, CAF1 per H3-H4) anch'essi con carica negativa che rimuovono dall'ottamero i dimeri istonici H2A-H2B ripartendoli equamente, uno per ciascun nuovo nucleosoma in formazione una volta completata la sintesi di DNA; il tetramero H3-H4 invece non viene sostituito. Ci\u00f2 significa che nel filamento neosintetizzato le modificazioni degli istoni H3-H4 sono ereditate ma soltanto in met\u00e0 dei suoi nucleosomi. Il resto verr\u00e0 coerentemente completato da complessi lettore-scrittore che lo ristabiliranno qual era nel filamento originario. La disposizione dell'istone H1 ristabilisce la conformazione in fibra di 30\u00a0nm della cromatina che in seguito pu\u00f2 andare incontro a ulteriore condensazione."}
{"id": "2925582", "revid": "508654", "url": "https://it.wikipedia.org/wiki?curid=2925582", "title": "Alexandre Villaplane", "text": "Biografia.\nCarriera sportiva.\nClub.\nIn carriera, Villaplane gioc\u00f2 per il FC S\u00e8te, il N\u00eemes Olympique, il Racing Club de France, il FC Antibes e il Nizza ed infine con l'Hispano-Bastidienne, dove milit\u00f2 sino al suo arresto.\nNazionale.\nCon la Nazionale francese disput\u00f2 il Mondiale 1930.\nDopo il ritiro.\nLa sua carriera di calciatore si chiuse bruscamente nel 1935 quando giocava nel Hispano-Bastidienne, all'epoca squadra di seconda divisione francese. Infatti, fu rinchiuso in carcere per il suo coinvolgimento in uno scandalo riguardo corse di cavalli.\nIn seguito, trascorre vari periodi in carcere per le numerose attivit\u00e0 criminali.\nNell'agosto 1940, quando si trovava nella prigione di Fresnes, venne selezionato dal collaborazionista Henri Lafont per entrare nella sua Dienststelle, una delle tante \"agenzie di acquisti\" nate per sfruttare l'economia francese a favore della causa nazista, emanazione prima dell'Abwehr tedesca e successivamente della Gestapo.\nCon il proseguimento della seconda guerra mondiale e dell'occupazione tedesca della Francia, divenne uno dei leader delle Brigate Nord Africane, un'organizzazione criminale composta da immigrati nordafricani, che collaborava con i nazisti attraverso attivit\u00e0 di anti-resistenza. Il suo carattere fiero gli valse il soprannome di \"SS Maometto\".\nFu condannato a morte il 1\u00ba dicembre 1944 per il suo coinvolgimento diretto in almeno 10 omicidi. Fu fucilato il 26 dicembre dello stesso anno ad Arcueil."}
{"id": "2925584", "revid": "1428919", "url": "https://it.wikipedia.org/wiki?curid=2925584", "title": "Rabor", "text": "R\u0101bor (farsi \u0631\u0627\u0628\u0631) \u00e8 il capoluogo dello shahrest\u0101n di Rabor, circoscrizione Centrale, nella provincia di Kerman; era in precedenza una circoscrizione dello shahrest\u0101n di Baft. La citt\u00e0 aveva, nel 2006, una popolazione di 12.386 abitanti. "}
{"id": "2925586", "revid": "45927", "url": "https://it.wikipedia.org/wiki?curid=2925586", "title": "Caama", "text": ""}
{"id": "2925595", "revid": "45927", "url": "https://it.wikipedia.org/wiki?curid=2925595", "title": "Gerboa", "text": ""}
{"id": "2925597", "revid": "45927", "url": "https://it.wikipedia.org/wiki?curid=2925597", "title": "Marimonda", "text": ""}
{"id": "2925602", "revid": "45927", "url": "https://it.wikipedia.org/wiki?curid=2925602", "title": "Meminna", "text": ""}
{"id": "2925604", "revid": "599013", "url": "https://it.wikipedia.org/wiki?curid=2925604", "title": "Claudio Panatta", "text": "Fratello del pi\u00f9 noto Adriano, fu un buon giocatore a livello internazionale negli anni 1980. Dotato di talento e di un notevole fisico, riusc\u00ec ad aggiudicarsi un torneo del Grand Prix in singolare su quattro finali disputate e sei titoli in doppio su 13 finali. Fu componente della squadra italiana di Coppa Davis.\nCarriera.\nIl 22 febbraio del 1982, sul rosso del torneo del Cairo, giunse per la prima volta in finale in un torneo del circuito maggiore, dove fu sconfitto da Brad Drewett con un doppio 6-3. Il 20 settembre dello stesso anno, grazie alla posizione numero 70 nel ranking ATP, divent\u00f2 il nuovo numero uno italiano scavalcando Corrado Barazzutti.\nIl 18 giugno del 1984 stabil\u00ec la sua migliore classifica ATP in carriera issandosi al n\u00b0 46.\nIl 21 aprile del 1985 fu il giorno della conquista del suo unico titolo ATP, sulla terra rossa del torneo di Bari. Nella sua seconda finale in carriera super\u00f2 Lawson Duncan al tie-break del set decisivo, col punteggio di 6-2, 1-6, 7-6. Divent\u00f2 cos\u00ec il settimo giocatore italiano ad aggiudicarsi un trofeo del circuito maggiore.\nQuasi due mesi pi\u00f9 tardi, il 16 giugno del 1985, disput\u00f2 la sua terza finale ATP. Sul rosso del torneo di Bologna, dove era accreditato della testa di serie no 4, fu sconfitto nell'atto conclusivo della manifestazione da Thierry Tulasne, no 3 del tabellone, che gli concesse soltanto due giochi (6-2, 6-0). \nIl 22 maggio del 1988, sulla terra rossa di Firenze, disput\u00f2 la sua quarta e ultima finale ATP in carriera. A impedirgli di sollevare il suo secondo trofeo fu Massimiliano Narducci, che si impose in tre set con lo score di 3-6, 6-1, 6-4.\nSempre nel 1988, vinse il torneo Challenger sulla terra rossa di Messina. \nDal 1983 al 1987, indoss\u00f2 la maglia della squadra italiana di Coppa Davis, disputando 20 incontri. \nFu campione italiano assoluto in singolare nel 1985 e 4 volte campione assoluto italiano in doppio (1980-81-82 con il fratello Adriano e nel 1983 con Corrado Barazzutti). Vanta vittorie su ATP su Francesco Cancellotti (3), Johan Kriek (2), Jimmy Arias, Jos\u00e9 Luis Clerc, Kim Warwick, Jos\u00e9 Higueras, V\u00edctor Pecci, Emilio S\u00e1nchez e Corrado Barazzutti."}
{"id": "2925605", "revid": "45927", "url": "https://it.wikipedia.org/wiki?curid=2925605", "title": "Paviano nero", "text": ""}
{"id": "2925606", "revid": "45927", "url": "https://it.wikipedia.org/wiki?curid=2925606", "title": "Sciacma", "text": ""}
{"id": "2925614", "revid": "45927", "url": "https://it.wikipedia.org/wiki?curid=2925614", "title": "Zerda", "text": ""}
{"id": "2925619", "revid": "1458600", "url": "https://it.wikipedia.org/wiki?curid=2925619", "title": "'Ndrina Bonavota", "text": "I Bonavota sono una 'ndrina calabrese di Sant'Onofrio e Stefanaconi nel vibonese. Hanno esponenti anche a Torino, Carmagnola e Moncalieri in Piemonte e Roma e sono alleati degli Anello, dei Lo Bianco e dei Mancuso. Le loro attivit\u00e0 comprendono l'estorsione, l'usura, il traffico di droga e il riciclaggio.\nStoria.\nAnni '80 - I Bonavota a Carmagnola.\nAlmeno da questo periodo si fa risalire l'esistenza della 'ndrina dei Bonavota.\nUn omicidio avvenuto il 25 dicembre 1980 a Carmagnola avrebbe sancito il dominio sul territorio della cosca da l\u00ec fino ad oggi con a capo Salvatore Arone sulla citt\u00e0.\nAnni '90 - Faida di Sant'Onofrio.\nTra gli anni ottanta e primi anni novanta sono stati coinvolti in una sanguinaria faida contro le cosche Petrolo-Bartolotta di Sant'Onofrio e Stefanaconi, a causa del furto di bestiame e dell'omicidio del ventenne pastore Francesco Calfapietra il 27 gennaio 1990.\nIl 3 gennaio 1991 viene ucciso Domenico Moscato vicino ai Petroli; il 6 gennaio 1991 viene compiuta una strage (nota come \"strage dell'epifania\" o \"Massacro della befana\") da un commando della cosca Petrolo contro i Bonavota in piazza Umberto I a Sant'Onofrio lasciando 2 morti e nove feriti innocenti. Nella faida intervennero contro i Bonavota anche i Mancuso, i quali avrebbero fornito armi alla fazione opposta per affiliare esponenti dei Matina-Petrolo. Rosario Fiar\u00e9 dell'omonima 'ndrina di San Gregorio d'Ippona, tent\u00f2 di riappacificare i due fronti, come anche descrive una sentenza del 1996 del Tribunale di Vibo Valentia ci fu un incontro in sua presenza voluto dal clan Petrolo ma senza esito. I Bonavota replicarono con tre tentati omicidi nei confronti di Paolo Augurusa, Fedele Cugliari e Petrolo Rosario. Il 10 giugno 1992, a Zingonia (Bergamo) viene ucciso Fedele Cugliari, braccio destro del boss Vincenzo Petrolo.\nAnni 2000 - L'operazione Uova del drago, il commissariamento del comune di Sant'Onofrio e la nascita del locale di Sant'Onofrio.\nNel 2002 viene ucciso a Maierato Alfredo Cracolici e a Pizzo il 4 maggio 2004 Raffaele Cracolici, appartenenti ad una cosca rivale, i quali avrebbero chiesto aiuto ai Giamp\u00e0, che non si sono resi disponibili in quanto non avrebbero voluto fare \"sgarbo\" ai Bonavota, come chiarito nelle carte del processo\" Uova del drago, \"secondo il pentito Giuseppe Giamp\u00e0.\nIl 30 ottobre 2007, nell'operazione Uova del drago condotta dai Carabinieri del Nucleo Operativo e Radiomobile della Compagnia di Vibo Valentia, comandato dal Ten. Marco Montemagno, finiscono in manette alcuni esponenti dei Bonavota, accusati di omicidio, tentato omicidio, estorsione ed associazione di stampo mafioso; nel blitz viene coinvolto anche l'ex assessore allo sport del comune di Sant'Onofrio Filippo Trimboli, questi nel provvedimento di fermo della DDA di Catanzaro viene descritto come il compare di Pasquale Bonavota, eletto consigliere comunale di Sant'Onofrio per volont\u00e0 della cosca Bonavota; il politico il 20 ottobre 2010 \u00e8 stato assolto dalla Corte d'assise d'appello di Catanzaro per le accuse contestatigli nell'operazione di polizia dopo essere stato condannato a due anni in primo grado.\nNel luglio 2008 viene arrestato il latitante Francesco Fortuna (affiliato al clan dei Bonavota) sfuggito al blitz del 2007 nell'operazione \"Uova del drago\"; nel covo vengono rinvenute numerose armi da fuoco (un kalashnikov, un revolver calibro 357, una carabina Winchester, un fucile a pompa a canna corta, un fucile calibro 12 semiautomatico, un migliaio di munizioni e un lampeggiante in dotazione alla forze di polizia). Inoltre, il latitante viene trovato in compagnia della figlia dell'ex presidente della provincia di Vibo Valentia, attuale consigliere regionale calabrese dell'UDC Ottavio Bruni, anche se il politico ha sostenuto di non essere a conoscenza di questo rapporto tra la figlia e il latitante, lasciando comunque la carica di sottosegretario alla giunta regionale calabrese durante il governo di Agazio Loiero. Il 2 luglio 2010 la procura della repubblica di Vibo Valentia chiede l'archiviazione per le accuse contestate alla figlia del politico in quanto non avrebbe favorito il latitante Francesco Fortuna.\nIl 6 agosto 2008 viene arrestato il presunto capobastone Domenico Bonavota, sfuggito all'operazione \"Uova del drago\".\nIl 23 aprile 2009 il consiglio comunale di Sant'Onofrio viene sciolto per infiltrazioni mafiose; secondo la relazione del ministro dell'interno, la cosca Bonavota avrebbe svolto un ruolo determinante alle consultazioni elettorali del 2002 e 2007 (che poi si \u00e8 tradotto in pesanti condizionamenti nei confronti dell'ente locale); inoltre, dichiara ancora la relazione in merito all'operazione di polizia \"Uova del drago\" del 2007: \u00abDall'ordinanza di custodia cautelare emerge con chiarezza il clima di tensione e paura che pervadeva gli organi di governo dell'ente\".\nNel 2012 secondo il pentito Raffaele Moscato sarebbe stata autorizzata la creazione del Locale di Sant'Onofrio con a capo i Bonavota.\nStruttura.\nDall'operazione (fine 2017) e omonimo processo \"Conquista\" ancora in corso, l'organigramma della cosca risulterebbe: capo-societ\u00e0 Pasquale Bonavota, capo militare Domenico Bonavota mentre Domenico Bonavota, Domenico Febbraro, Giuseppe Lopreiato e Onofrio Barbieri sarebbero affiliati.\nIl locale di Carmagnola in Provincia di Torino, in precedenza solo 'ndrina distaccata \u00e8 controllato dalla 'ndrina come una 'ndrina creata a Roma da Pasquale Bonavota."}
{"id": "2925632", "revid": "364418", "url": "https://it.wikipedia.org/wiki?curid=2925632", "title": "Samsung Omnia i8000", "text": ""}
{"id": "2925634", "revid": "310175", "url": "https://it.wikipedia.org/wiki?curid=2925634", "title": "Science Museum", "text": ""}
{"id": "2925635", "revid": "1305772", "url": "https://it.wikipedia.org/wiki?curid=2925635", "title": "Bloomer", "text": ""}
{"id": "2925638", "revid": "228587", "url": "https://it.wikipedia.org/wiki?curid=2925638", "title": "Bloomfield", "text": ""}
{"id": "2925641", "revid": "287204", "url": "https://it.wikipedia.org/wiki?curid=2925641", "title": "Christoph Thomas Scheffler", "text": "Biografia.\nChristoph Thomas era uno dei tre figli del pittore Wolfgang Scheffler. Dopo una prima formazione artistica nella bottega del padre, lavor\u00f2, tra il 1719 e il 1722, come pittore e operaio per Cosmas Damian Asam, uno dei due fratelli Asam. Nel settembre 1722, entr\u00f2 come fratello laico nel collegio gesuitico di Landsberg am Lech, dove probabilmente ricevette le sue prime commissioni.\nNel 1729, assieme al fratello Felix Anton Scheffler ricevette dal vescovo di Worms, Francesco Luigi del Palatinato-Neuburg, la commissione per gli affreschi dello scalone e della sala principale della residenza vescovile di Worms. Su raccomandazione del principe vescovo, i due fratelli si recarono in Slesia, nel 1730, dove lavorarono nella chiesa dei Canonici regolari della Santa Croce di Nysa. Terminati i lavori, nel 1732, Christoph Thomas fece ritorno ad Augusta, dove fond\u00f2 un proprio laboratorio e nel 1738 si spos\u00f2 con Maria Regina Pelle, che gli diede cinque figli.\nFino a circa il 1740, oper\u00f2 in prevalenza come affrescatore in vari edifici di culto della Svevia: Abbazia di Unterliezheim (1733); chiesa di santa Margherita ad Augusta (1735); chiese ad Aulzhausen, Dillingen (1737), Todtenweis, Senden (1740), Augsburg-Haunstetten. Mor\u00ec, dopo lunga malattia, nel 1756.\nOpere.\nLo stile di Scheffler rimase influenzato dal suo apprendistato con Cosmas Damian Asam. Dipinse numerose pale d'altare e vedute di citt\u00e0. Nel campo dell'affresco, \u00e8 stato uno dei rappresentanti pi\u00f9 importanti della pittura barocca sveva della prima met\u00e0 del XVIII secolo. I suoi lavori sono firmati in gran parte con una \"T\" e una \"P\" maiuscole."}
{"id": "2925647", "revid": "767487", "url": "https://it.wikipedia.org/wiki?curid=2925647", "title": "Gamli s\u00e1ttm\u00e1li", "text": "Il Gamli s\u00e1ttm\u00e1li (che in islandese significa \"Vecchio Patto\") fu un patto del 1262-1264 che sanc\u00ec l'unione di Norvegia ed Islanda; esso \u00e8 anche noto come Gissurars\u00e1ttm\u00e1li (\"Patto di Gissur\"), cos\u00ec chiamato dal nome di Gissur \u00deorvaldsson, capo degli Haukd\u00e6lir e colui che promosse tale patto. Il nome \"Gamli s\u00e1ttm\u00e1li\" tuttavia \u00e8 probabilmente dovuto ad un errore storico: questo \u00e8 infatti pi\u00f9 propriamente il nome del trattato del 1302 (menzionato pi\u00f9 sotto), mentre quello del 1262 \u00e8 in realt\u00e0 il \"Gissurars\u00e1ttm\u00e1li\".\nIl trattato fu stipulato tra i maggiori capi dello Stato libero d'Islanda da una parte e il re Haakon IV di Norvegia ed il suo figlio e successore Magnus dall'altra. La firma del patto sanc\u00ec l'annessione dell'Islanda da parte della Norvegia, cosa che port\u00f2 in seguito all'assorbimento dell'isola nei possedimenti danesi nel 1380 con la costituzione dell'Unione di Kalmar.\nGli anni che precedettero la firma dell'accordo furono segnati da guerre civili in Islanda (la cosiddetta Epoca degli Sturlungar), scatenate dall'ingerenza del monarca norvegese sulle questioni interne dell'isola e sulla sua influenza sui vari clan, in particolare sugli Sturlungar; Gissur \u00deorvaldsson, vassallo del re, aveva avuto un ruolo importante in questo.\nSecondo le clausole del \"Gamli s\u00e1ttm\u00e1li\", gl'Islandesi dovevano pagare un tributo al re di Norvegia, ma in cambio avrebbero ottenuto un codice di leggi, sarebbe stata garantita la pace e si sarebbero mantenuti un affidabile sistema di trasporti sull'isola e regolari viaggi per mare tra Islanda e Norvegia. Norvegesi ed Islandesi ottennero la parit\u00e0 dei diritti nei due Paesi; le leggi dello Stato libero d'Islanda furono aggiornate ed un nuovo codice, chiamato \"J\u00f3nsb\u00f3k\", fu utilizzato a partire dal 1281.\nIl \"Gamli s\u00e1ttm\u00e1li\" fu rinnovato nel 1302 su richiesta del nuovo sovrano Haakon V. L'unione tra Islanda e Norvegia dur\u00f2 fino al 17 giugno 1944, durante la Seconda guerra mondiale, quando fu fondata la Repubblica d'Islanda.\nL'utilizzo delle saghe come fonti storiche attendibili \u00e8 stato messo in discussione dalla storica Patricia Pires Boulhosa, che afferma che il \"Gamli s\u00e1ttm\u00e1li\" \u00e8 un documento molto pi\u00f9 recente usato per negoziare con la corona norvegese a beneficio degl'Islandesi."}
{"id": "2925652", "revid": "287204", "url": "https://it.wikipedia.org/wiki?curid=2925652", "title": "Gamli sattmali", "text": ""}
{"id": "2925654", "revid": "114325", "url": "https://it.wikipedia.org/wiki?curid=2925654", "title": "Gissurars\u00e1ttm\u00e1li", "text": ""}
{"id": "2925656", "revid": "287204", "url": "https://it.wikipedia.org/wiki?curid=2925656", "title": "Gissurarsattmali", "text": ""}
{"id": "2925657", "revid": "114325", "url": "https://it.wikipedia.org/wiki?curid=2925657", "title": "Vecchio patto", "text": ""}
{"id": "2925659", "revid": "114325", "url": "https://it.wikipedia.org/wiki?curid=2925659", "title": "Patto di Gissur", "text": ""}
{"id": "2925660", "revid": "110157", "url": "https://it.wikipedia.org/wiki?curid=2925660", "title": "Bosoni W' e Z'", "text": "Nella fisica delle particelle, i bosoni W' e Z' (o bosoni W primo e Z primo) si riferiscono ai nuovi ipotetici bosoni di gauge che si accoppiano ai fermioni del Modello Standard tramite il loro isospin. Il loro nome deriva per analogia dai bosoni W e Z del Modello Standard.\nTipi.\nTipi di bosoni W'.\nI bosoni W' spesso sorgono in modelli con un gruppo di gauge SU(2) extra. SU(2) \u00d7 SU(2) \u00e8 spontaneamente rotto al sottogruppo diagonale SU(2)W che corrisponde all'SU(2) elettrodebole. In modo pi\u00f9 generale, possiamo avere \"n\" copie di SU(2), che sono dunque suddivise per una diagonale SU(2)W. Ci\u00f2 fa sorgere i bosoni \"n\"\u22121\u00a0W+', W\u2212' e Z'. Tali modelli possono sorgere, per esempio, dal diagramma attivo (\"quiver\"). Affinch\u00e9 i bosoni W' si accoppino all'isospin, devono mescolarsi al SU(2) extra e al SU(2) del Modello Standard; una copia di SU(2) deve rompersi intorno alla scala TeV (per ottenere bosoni W' con una massa TeV) lasciando un secondo SU(2) per il Modello Standard. Questo succede nei modelli di piccolo Higgs che contengono pi\u00f9 di una copia di SU(2). Perch\u00e9 il W' arrivi dalla rottura di un SU(2), generalmente viene accompagnato da un bosone Z' della (quasi) stessa massa e dagli accoppiamenti relativi agli accoppiamenti di W'.\nUn altro modello con i bosoni W' ma senza un fattore SU(2) aggiuntivo sono i cosiddetti modelli 331 con formula_1. La catena rompendo la simmetria formula_2 porta a una coppia di bosoni W'\u00b1 e tre bosoni Z'.\nI bosoni W' sorgono anche nelle teorie di Kaluza-Klein con SU(2) nella massa (\"bulk\").\nTipi di bosoni Z'.\nVari modelli di fisica oltre il modello standard prevedono diversi tipi di bosoni Z'.\nRicerche.\nRicerche dirette.\nUn bosone W' potrebbe essere rilevato al collisore adronico attraverso il suo decadimento in leptone pi\u00f9 neutrino o quark top pi\u00f9 quark bottom, dopo essere stati prodotti nell'annichilazione quark-antiquark. Con il grande collisore adronico (LHC, \"Large Hadron Collider\") la scoperta del W' si presume arrivi ad essere di pochi TeV.\nRicerche dirette per i bosoni Z' sono effettuate nei collisori adronici, poich\u00e9 questi consentono di accedere alle pi\u00f9 alte energie disponibili. La ricerca vaglia le risonanze di dileptoni ad alta massa: il bosone Z' sarebbe prodotto dall'annichilazione quark-antiquark decadendo in una coppia elettrone-positrone o a una coppia di muoni con carica opposta. I limiti pi\u00f9 rigorosi attuali provengono dal Tevatrone del Fermilab, e dipendono dagli accoppiamenti del bosone Z' (che controlla la sezione d'urto della produzione); a partire dal 2006, il Tevatron esclude i bosoni Z' fino a masse di circa 800 GeV per le sezioni d'urto \"tipiche\" previste in vari modelli. Dotato di energia pi\u00f9 alta di collisione e di maggiore luminosit\u00e0, il grande collisore adronico estender\u00e0 questa ricerca fino a masse di Z' grandi fino 5 TeV. \nLe dichiarazioni precedenti si applicano ai modelli di \"estesa larghezza\". Attualmente sono emerse classi di modelli che forniscono naturalmente tracce di sezione d'urto che cadono al limite, o leggermente al di sotto dei 95 limiti del livello di confidenza fissati dal Tevatron, e quindi in grado di produrre segnali rilevabili alla sezione d'urto per un bosone Z 'in un intervallo di massa molto pi\u00f9 vicino alla massa polare di Z che ai modelli di \"ampia larghezza\" discussi precedentemente.\nQuesti modelli di \"larghezza stretta\" che rientrano in questa categoria sono quelli che prevedono un Z' di Stueckelberg cos\u00ec come un Z' da una dimensione extra universale (vedi \"Z' Hunter's Guide\" per i link riferiti a questi documenti).\nRicerche indirette.\nI limiti pi\u00f9 ristretti riguardo ai nuovi bosoni W' vengono stabiliti tramite i loro effetti sui processi a bassa energia come il decadimento muonico, dove possono sostituire il bosone W del Modello Standard. \nRicerche indirette per i bosoni Z' sono effettuate nei collisori elettrone-positrone, dal momento che danno accesso a misurazioni ad alta precisione delle propriet\u00e0 del bosone Z del Modello Standard. I limiti provengono dalla miscelazione tra i Z' e i Z, e sono subordinati al modello perch\u00e9 dipendono non solo dalla massa di Z', ma anche dalla sua miscelazione con Z. I limiti pi\u00f9 ristretti attuali provengono dal collisore LEP del CERN, che costringe i bosoni Z' ad essere pi\u00f9 pesanti di alcune centinaia di GeV, per i comuni parametri del modello. L'ILC estender\u00e0 tale portata fino a 5-10 TeV a seconda del modello preso in esame, fornendo la complementarit\u00e0 con l'LHC perch\u00e9 offrir\u00e0 misurazioni delle propriet\u00e0 aggiuntive del bosone Z'. .\nMescolanze Z'-Y.\nPossiamo avere mescolanze cinetiche di gauge tra U(1)' di bosone Z' e U(1)Y di ipercarica. Questa mescolanza porta a una modificazione del livello ad albero dei parametri di Peskin-Takeuchi."}
{"id": "2925677", "revid": "84184", "url": "https://it.wikipedia.org/wiki?curid=2925677", "title": "Repubblica Islamica del Pakistan", "text": ""}
{"id": "2925680", "revid": "2043462", "url": "https://it.wikipedia.org/wiki?curid=2925680", "title": "Ludovico Ferdinando di Baviera", "text": "Famiglia.\nLudovico Ferdinando era il figlio maggiore del principe Adalberto di Baviera e dell'infanta Amalia Filippina di Borbone-Spagna; era un nipote del re Ludovico I di Baviera e della sua prima moglie, la principessa Teresa di Sassonia-Hildburghausen. Suoi nonni materni erano l'infante Francesco di Paola di Borbone-Spagna e la moglie Luisa Carlotta di Borbone-Due Sicilie.\nErano zii paterni di Ludovico Ferdinando i re Massimiliano II di Baviera e Ottone I di Grecia, nonch\u00e9 il principe reggente Luitpold di Baviera. Lo zio materno era il re consorte di Spagna, Francesco d'Assisi, e suo primo cugino era re Alfonso XII di Spagna, di due anni maggiore. Ludovico Ferdinando nacque a Madrid, mentre i suoi fratelli e sorelle minori in Baviera, dove la famiglia aveva fatto ritorno nel frattempo.\nLudovico II, Ottone I e Ludovico III, tutti re di Baviera, erano suoi primi cugini; Alfonso XIII di Spagna era figlio di un suo primo cugino.\nErano sorelle di Ludovico Ferdinando, Isabella, duchessa di Genova, Elvira, contessa Kaunitz, e Clara, badessa di Sant'Anna. Suo fratello minore era il principe Alfonso, marito di Luisa d'Orl\u00e9ans, figlia di Ferdinando d'Orl\u00e9ans, duca d'Alen\u00e7on, e di Sofia Carlotta di Baviera; il figlio di Alfonso, il principe Giuseppe Clemente, visse tra il 1902 ed il 1920, non generando eredi, mentre la figlia Elisabetta divenne Contessa Kageneck.\nMatrimonio e discendenza.\nLudovico Ferdinando spos\u00f2 nel 1883 la prima cugina Maria de la Paz di Borbone-Spagna, figlia dei suoi zii Francesco d'Assisi e Isabella II di Spagna, nonch\u00e9 845\u00aa Dama dell'Ordine Reale della Regina Maria Luisa. Il matrimonio venne celebrato a Madrid, durante il regno del fratello della sposa, Alfonso XII; nel 1885 la coppia fece ritorno in Baviera e prese residenza nel castello di Nymphenburg.\nEssi diedero cos\u00ec avvio al cosiddetto ramo spagnolo della Casa reale bavarese, iniziato con il matrimonio dei genitori di Ludovico Ferdinando, ma rafforzato dai successivi matrimoni con i Borbone di Spagna nel giro di tre generazioni.\nLa coppia ebbe tre figli:\nSia Ludovico Ferdinando che il figlio Ferdinando morirono durante il regime di Franco, il primo a Nymphenburg, il secondo a Madrid."}
{"id": "2925683", "revid": "729019", "url": "https://it.wikipedia.org/wiki?curid=2925683", "title": "Stazione di Orvieto", "text": "La stazione di Orvieto \u00e8 una stazione ferroviaria a servizio della citt\u00e0 di Orvieto in Umbria e si trova sulla linea lenta Firenze-Roma. In sua vicinanza ci sono le due interconnessioni \"Orvieto Nord\" e \"Orvieto Sud\" con la \"direttissima\".\nLa propriet\u00e0 e la gestione della stazione \u00e8 affidata a Rete Ferroviaria Italiana (RFI) controllata del gruppo Ferrovie dello Stato.\nStoria.\nCon l'apertura della breve linea ferroviaria (42 km) Orvieto-Orte, venne aperta il 10 marzo 1864 la stazione ferroviaria di Orvieto.\nIl 1\u00ba aprile 1865, con il termine dei lavori del tratto Corese-Roma, Orvieto aveva un collegamento diretto con Roma. Ancora oggi per raggiungere la Capitale, passando dalla linea lenta, il tracciato \u00e8 rimasto invariato.\nPer dieci anni i collegamenti verso Firenze venivano effettuati con un percorso lunghissimo: Orvieto infatti si trovava su quella che oggi \u00e8 la Ferrovia Centrale Toscana che oggi riveste un ruolo prettamente locale, non \u00e8 elettrificata e in parte \u00e8 ancora a binario unico. Il percorso per arrivare al capoluogo toscano passava per Chiusi, Siena, Empoli con un percorso di 225 chilometri.\nNel novembre del 1875 la distanza con Firenze diminu\u00ec sensibilmente grazie all'apertura del tratto Chiusi-Terontola che allacci\u00f2 la Ferrovia Centrale Toscana con il tratto Terontola-Firenze.\nStrutture e impianti.\nLa stazione dispone di tre binari adibiti al trasporto viaggiatori. I primi due binari sono di corsa mentre il terzo \u00e8 usato per eventuali precedenze e capolinea per il treno che arriva e riparte da Chiusi. Ci sono anche tre binari adibiti al traffico merci, infatti la stazione dispone anche di uno scalo merci.\nI binari destinati al trasporto viaggiatori sono collegati fra loro con un sottopassaggio ed un ascensore.\nLa stazione si trova molto vicina alle interconnessioni Orvieto Nord e Orvieto Sud con la linea Firenze-Roma direttissima; queste due interconnessioni venivano usate molto frequentemente dai treni a lunga percorrenza che fermavano ad Orvieto. Con l'aumento del numero di treni ad Alta Velocit\u00e0 che percorrono la Direttissima, gli Intercity sono stati relegati sulla linea storica per non intasare la linea veloce.\nMovimento.\nIl servizio viaggiatori \u00e8 operato esclusivamente da Trenitalia controllata del gruppo Ferrovie dello Stato. Fermano tutti i treni regionali, quasi tutti gli Intercity ed Euronight.\nServizi.\nLa stazione dispone di:\nInterscambi.\nNel piazzale antistante il fabbricato viaggiatori fermano i gli autobus delle societ\u00e0 Umbria Mobilit\u00e0 e COTRAL che effettuano collegamenti urbani ed extraurbani con il centro cittadino, l'alto Lazio e il resto dell'Umbria. \u00c8 presente anche una stazione taxi.\nDi fronte al fabbricato viaggiatori si trova il capolinea della Funicolare di Orvieto che collega velocemente Orvieto Scalo con il centro storico."}
{"id": "2925687", "revid": "1543377", "url": "https://it.wikipedia.org/wiki?curid=2925687", "title": "Convenzione sulle armi chimiche", "text": "La convenzione sulle armi chimiche (CAC) \u00e8 il primo trattato sul disarmo delle armi chimiche; inoltre, proibisce qualsiasi attivit\u00e0 rivolta a sviluppo, produzione, acquisizione, detenzione, conservazione, trasferimento e uso di armi chimiche e dei materiali ad esse collegati.\nAssieme al trattato di non proliferazione nucleare, al \"Comprehensive Test Ban Treaty\" ed alla convenzione per il bando delle armi biologiche, la convenzione sulla proibizione delle armi chimiche costituisce uno dei pilastri fondamentali su cui si fonda il sistema di disarmo e di non proliferazione delle armi di distruzione di massa.\nStoria.\nLa \"Convenzione sulla Proibizione delle Armi Chimiche\" di Parigi del 1993 \u00e8 entrata in vigore il 29 aprile 1997 e ha sancito definitivamente il bando completo di tali armi.\nL'Italia ha ratificato la convenzione con la legge 18 novembre 1995, n. 496, modificata ed integrata con legge 4 aprile 1997, n. 93. Le due norme di ratifica hanno identificato nel Ministero degli Affari Esteri l'Autorit\u00e0 Nazionale, tenuta a coordinare e sovrintendere alle complesse misure per l'applicazione della convenzione e del trattato sul territorio nazionale.\nPresso il Ministero dello Sviluppo Economico, ha sede la \"Sezione Armi Chimiche\", che cura attraverso il sito www.opac496.it la divulgazione delle notizie che hanno interesse per le Societ\u00e0 italiane che sono soggette agli adempimenti relativi alla Legge 496-95 e successive modifiche.\nIl sito dell'Organizzazione dell'Aia per la Proibizione delle Armi Chimiche fornisce una situazione aggiornata delle firme e delle ratifiche. Dal gennaio 2021, 193 stati fanno parte della (CAC).\nContenuto.\nPer raggiungere tale fine si adottano sistemi di verifiche internazionale che non solo si prefiggono la distruzione delle armi chimiche esistenti negli Stati parte del trattato, ma anche di tenere sotto controllo la produzione e l'impiego di determinate sostanze chimiche di largo consumo civile potenzialmente utilizzabili anche per fare armi chimiche. Chiunque commetta violazioni alla Convenzione sul territorio nazionale sar\u00e0 punito tramite sanzioni stabilite dai paesi membri.\nPer garantire il rispetto della convenzione il sistema di controllo internazionale usa due strumenti:\nIn determinati casi, sospetti o su specifica richiesta di uno Stato membro, l'OPAC pu\u00f2 svolgere accertamenti attraverso ispezioni sul posto per verificare le possibili violazioni riguardanti obblighi della Convenzione, situazioni non indicate nelle dichiarazioni periodiche o accertando l'uso presunto di armi chimiche.\nFasi previste.\nIl trattato prevede diverse fasi verso la completa distruzione delle armi chimiche, con possibilit\u00e0 di proroga. Nessun paese ha raggiunto la totale eliminazione entro la data del trattato originale.\nLa Russia, dopo aver spostato unilateralmente la data di finale adempimento al 2020, ha annunciato il 27 settembre 2017 di voler anticipare la scadenza di tre anni."}
{"id": "2925697", "revid": "287204", "url": "https://it.wikipedia.org/wiki?curid=2925697", "title": "Mario Martinoni", "text": "Biografia.\nEra figlio di Albino e di Maria Assuelli, secondogenito di dodici figli. Emigr\u00f2 diciottenne a Parigi dove conobbe la futura moglie Rose (Augustine Louise) Auzoux. Rientr\u00f2 in Svizzera in occasione della chiamata di leva, dove cerc\u00f2, senza riuscirci, di farsi scartare. Ciononostante si impegn\u00f2 nello svolgimento dei suoi compiti e nel 1922 venne promosso a tenente. Essendo in ristrettezze economiche e pensando che potesse essere una buona occasione per aiutare la famiglia nel mantenimento dei suoi numerosi fratelli, Martinoni prosegu\u00ec nella carriera militare e divenne ufficiale istruttore. Nel 1926 divenne primo tenente, nel 1930 capitano e nel 1937 maggiore.\nAllo scoppio della seconda guerra mondiale il suo battaglione venne inviato in Valle Morobbia. Nel 1940 divenne maggiore istruttore presso la \"scuola reclute\" di Bellinzona. Nel 1941 venne promosso tenente colonnello mentre nel 1944 diviene colonnello e gli viene assegnato il comando del reggimento Ticino Sud, di quasi 3.000 uomini, con lo scopo di difendere il Ticino dalle truppe nazional-socialiste tedesche in ritirata dall'Italia.\nI fatti di Chiasso.\nAll'inizio del 1945 ricevette un ordine segreto da parte del Consiglio Federale Svizzero. Il 28 aprile di quell'anno si rec\u00f2 a Como per trattare col maggiore Joseph McDivitt dell'esercito americano la resa di 450 militari tedeschi, appartenenti sia alla Wehrmacht che alla Kriegsmarine. Grazie alla sua mediazione vennero garantite sia l'inviolabilit\u00e0 del territorio elvetico che l'incolumit\u00e0 della popolazione di Chiasso. Essendo per\u00f2 la missione segreta e pressoch\u00e9 sconosciuta ai suoi immediati superiori, su proposta del colonnello Herbert Constam, Martinoni venne rimosso dal comando per aver abbandonato il posto di comando. Questo fatto segn\u00f2 la fine della sua carriera militare.\nMemoria.\nLa memoria di Martinoni fu riabilitata solo a partire dagli anni Dieci di questo secolo. Ci\u00f2 \u00e8 avvenuto in seguito a indagini giornalistiche, in particolare grazie a un documentario andato in onda sulla televisione della Svizzera italiana) e all'accoglimento di una mozione del Consiglio federale datata 28 agosto 2010.\nL'istituzione ha cos\u00ec reso onore al colonnello Mario Martinoni, accogliendo la mozione del Consigliere agli Stati Filippo Lombardi (PPD/TI), riconoscendo i meriti dell'ufficiale ticinese durante la Seconda guerra mondiale, ossia il fatto che effettivamente il 28 aprile 1945 si fosse recato a Como per parlamentare con gli statunitensi, ottenendo una rapida cessazione delle operazioni belliche nella zona di confine che coinvolgevano forze statunitensi e germaniche. A Chiasso in suo ricordo \u00e8 stato eretto un monumento.\n\u00c8 pertanto appurato che Martinoni abbia facilitato la resa delle forze tedesche ammassate al confine, riducendo nel suo settore la pressione di queste ultime per un internamento in Svizzera che, secondo gli ordini, non poteva accettare. Tenendo conto della fine prevedibile e imminente della guerra in Europa, le considerazioni umanitarie dovevano prevalere sulle preoccupazioni di politica di neutralit\u00e0. Si trattava di preservare vite umane e impedire distruzioni.\nA causa di modifiche dei dispositivi militari concomitanti con i problemi di salute di Martinoni si \u00e8 generata l\u2019impressione che il colonnello non avesse agito secondo scienza e coscienza. Il Consiglio federale \u00e8 pertanto grato alla popolazione di Chiasso per le commemorazioni in occasione del 65\u00ba anniversario degli eventi e per il monumento a ricordo di Mario Martinoni. Il Consiglio federale nella sua risposta alla mozione Lombardi concorda con il Cantone Ticino e con il Comune di Chiasso nell\u2019esprimere gratitudine nei confronti di un uomo che ha servito fedelmente la Svizzera come cittadino e come soldato."}
{"id": "2925702", "revid": "288338", "url": "https://it.wikipedia.org/wiki?curid=2925702", "title": "Carcharhinus brevipinna", "text": "Carcharhinus brevipinna ) \u00e8 una specie di squalo del genere \"Carcharhinus\" e della famiglia Carcharhinidae. Se ne trovano nelle acque tropicali e temperate calde di tutto il globo, fatta eccezione per la parte orientale dell'Oceano Pacifico. Abitano sia in acque sotto costa che al largo, sino a profondit\u00e0 di 100 metri, anche se preferiscono fondali poco profondi. Si potrebbe definire una versione pi\u00f9 grande dello squalo orlato (\"Carcharhinus limbatus\") per via del corpo snello del muso allungato e delle pinne segnate da macchie nere sulle punte. Lo distinguiamo tuttavia dallo squalo orlato per la prima pinna dorsale, dalla forma diversa e posta pi\u00f9 indietro, ed anche per la punta nera della pinna anale (negli adulti). Al massimo questo squalo raggiunge lunghezze di circa 3 metri.\nSi tratta di predatori rapidi e gregari, che si nutrono di una variet\u00e0 di pesci ossei e cefalopodi. Quando si nutrono in gruppo, passano velocemente attraverso il banco ruotando intorno al proprio asse ed escono parzialmente dall'acqua. A questa abitudine si deve il nome inglese di \"spinner shark\". Al pari degli altri Carcharhinidae la specie \u00e8 vivipara, e le femmine mettono al mondo da 3 a 20 squaletti ogni anno. I nuovi nati sono allevati in zone appositamente scelte dalla specie vicino alla coste e crescono in modo piuttosto veloce. In genere lo squalo tissitore non rappresenta un pericolo per l'uomo, ma se eccitato dalla presenza di cibo pu\u00f2 diventarlo. Il loro valore per la pesca commerciale \u00e8 piuttosto elevato, sia per la carne che per l'olio del fegato e la pelle. Diviene anche preda di pescatori sportivi in quanto \u00e8 un combattente eccezionale. La International Union for Conservation of Nature (IUCN) ha stabilito che la specie \u00e8 prossima alla minaccia in tutto il mondo e vulnerabile al largo degli Stati Uniti sudorientali.\nTassonomia.\nInizialmente il nome assegnato alla specie fu \"Carcharias (Aprion) brevipinna\", nome scelto da Johannes Peter M\u00fcller e Friedrich Gustav Jakob Henle nella loro opera del 1839 \"Systematische Beschreibung der Plagiostomen\". Il tipo nomenclaturale era un esemplare di 79\u00a0cm rinvenuto a Giava. La specie fu poi spostata all'interno dei generi \"Aprion\", \"Squalus\", e \"Aprionodon\" prima di essere collocata nell'attuale \"Carcharhinus\". La forma dei denti e la colorazione degli esemplari variano in modo significativo con l'et\u00e0 e la regione geografica, dando luogo a confusione nella classificazione Altri nomi comuni in inglese sono squalo puntanera, grande squalo puntanera, squalo coda ad inchiostro, squalo grigio nasolungo e squalo zannaliscia.\nFilogenetica.\nBasandosi su somiglianze morfologiche, sulla forma dei denti e sul comportamento, si \u00e8 stabilito che il parente pi\u00f9 prossimo allo squalo tissitore sia il \"Carcharhinus amblyrhynchoides\". Ad ogni modo questa interpretazione non ha trovato riscontro nel test agli allozimi portato avanti da Gavin Naylor nel 1992, che ha evidenziato come le somiglianze di cui sopra siano frutto di convergenza evolutiva e la specie pi\u00f9 vicina a quella in questione sia invece il \"Carcharhinus brachyurus\". Nel 2007 uno studio ribosomale sul DNA da parte di Mine Dosay-Akbulut, ha dimostrato come lo squalo tissitore sia il pi\u00f9 divergente dal punto di vista genetico all'interno della famiglia eccezion fatta per lo squalo tigre \"(Galeocerdo cuvier)\" e che la specie sia pi\u00f9 diversificata dagli altri Carcharhini rispetto ad esempio allo squalo limone (\"Negaprion brevirostris\") t.\nAreale.\nVa premesso che esistono delle incertezze sulla distribuzione della specie in quanto spesso essa viene confusa con il \"Carcharhinus limbatus\". Nell'Oceano Atlantico occidentale comunque ne sono stati avvistati dalla Carolina del Nord sino al Golfo del Messico, incluse le Bahamas e Cuba, e poi dal Brasile meridionale all'Argentina. Nell'Atlantico orientale invece occorre dall'Africa settentrionale alla Namibia. Nell'Oceano Indiano lo troviamo dal Sudafrica e dal Madagascar sino al Mar Rosso ed al Golfo di Aden, sino all'India e le isole circostanti, a Giava ed a Sumatra. Nell'Oceano Pacifico infineI \u00e8 stato scoperto in Giappone, Vietnam, Australia, e probabilmente anche alle Filippine. Evidenze parassitologiche hanno mostrato come gli esemplari dell'Oceano Indiano abbiano probabilmente attraversato il Canale di Suez sino al Mar Mediterraneo divenendo per questo migratori lessepsiani.\nHabitat.\nStudi dimostrano come questi squali vivano dalla superficie a profondit\u00e0 massime di 100 metri, anche se prediligono profondit\u00e0 massime di 30 e l\u00ec dentro occupano tutti gli strati marini. Potreste incontrarne uno dalla costa al mare aperto al di sopra di piattaforme continentali ed insulari. Alcuni giovani entrano nelle baie, ma in genere evitano l'acqua salmastra. La sottopopolazione statunitense \u00e8 migratrice: in primavera ed in estate li troviamo in acque calde vicino alla costa, mentre nelle altre stagioni si spingono pi\u00f9 in profondit\u00e0.\nAspetto.\nLa lunghezza media \u00e8 di 2 metri, la massa corporea di 56\u00a0kg. Il record per la specie appartiene ad un esemplare di 3 metri circa e 90\u00a0kg. In genere gli esemplari indopacifici sono pi\u00f9 grandi di quelli nordamericani. La specie ha un corpo allungato e snello con un caratteristico muso lungo ed appuntito. Gli occhi sono piccoli e circolari. Sono presenti dei particolari solchi rivolti in avanti agli angoli della bocca. Troviamo un numero variabile tra 15 e 18 file di denti su ciascun lato della mascella superiore e tra 14 e 17 su ciascun lato di quella inferiore. Sono inoltre presenti 2 (sopra) ed 1 (sotto) unico dente simfisiale al centro. Le cuspidi dei denti sono lunghe e strette, posizionate al centro del dente. Sono appuntite sui denti superiori, lisce su quelli inferiori. Sono infine presenti 5 paia di lunghe fessure branchiali.\nLa prima pinna dorsale \u00e8 relativamente piccola ed in genere parte subito dietro al margine delle pinne pettorali. Non vi sono creste tra le due pinne dorsali. Le pettorali sono piuttosto corte, strette e a forma di falce. il corpo \u00e8 densamente ricoperto da dentelli dermici a forma di diamante con 7 (pi\u00f9 raramente 5) creste orizzontali. Il colore \u00e8 grigio con sfumature bronzee sul dorso e bianco sul ventre, con una striatura bianco pallido sui due lati. I giovani non hanno segni sulle pine, mentre negli sdulti troviamo punte nere sulla seconda dorsale, sulle pettorali, sull'anale e sul lobo inferiore della caudale. Un'altra differenza rispetto allo squalo punta nera del reef \u00e8 il fatto che in quest'ultimo la prima dorsale \u00e8 meno triangolare e posizionata pi\u00f9 all'indietro. Gli adulti di questa specie inoltre non hanno la punta della pinna anale di colore nero.\nComportamento.\nSi tratta di un nuotatore veloce e attivo che a volte forma squadre numerose divise per et\u00e0 e sesso. I giovani prediligono acque pi\u00f9 fredde di quelle dove nuotano gli adulti. Al largo del Sudafrica le femmine vengono avvistate vicino a riva per tutto l'anno, i maschi solo durante l'estate. Gli esemplari pi\u00f9 piccoli diventano a volte preda di squali pi\u00f9 grandi. Parassiti noti della specie sono i copepodi \"Kroyeria deetsi\", \"Nemesis pilosus\" e \"Nemesis atlantica\", che infestano le branchie, \"Alebion carchariae\", che infesta la pelle, \"Nesippus orientalis\", che invade la bocca e gli archi branchiali e infine il \"Perissopus dentatus\", che attacca le narici e i margini posteriori delle pinne.\nDieta.\nLo squalo tissitore si nutre principalmente di piccoli pesci ossei come ad esempio elopidi, sardine, aringhe, alici, pesci gatto di mare, pesci lucertola, cefali, pesci serra, tonni, palamite, scienidi, carangidi, gerreidi e cinoglossidi. Si sa inoltre che mangiano pastinache, seppie, calamari e polpi. Sono stati inoltre avvistati in gruppo mentre inseguivano banchi di prede ad alta velocit\u00e0. Le prede quando sono sole vengono catturate ed ingoiate intere, perch\u00e9 la dentizione da taglio della specie \u00e8 piuttosto carente. Questa specie utilizza una tattica inusitata quando si nutre di piccoli pesci riuniti in banchi. Carica verso l'alto con le fauci spalancate ruotando intorno al proprio asse mordendo intorno a s\u00e9. Per inerzia succede spesso che l'animale esca all'aria aperta per qualche istante. Anche lo squalo punta nera del reef ha lo stesso comportamento, ma non cos\u00ec spesso. Al largo del Madagascar, gli squali tissitori inseguono banchi di sgombri, tonni e Carangidae. Come i \"C. melanopterus\" si riuniscono attorno alle navi da gambero per nutrirsi delle prede indesiderate gettate a mare e possono mettere in atto scene di frenesia alimentare.\nRiproduzione.\nCome tutti i Carcharhinidae, anche questo squalo \u00e8 viviparo. Le femmine adulte sono dotate di un solo ovario funzionale, ma di due uteri. Ciascuno di questi \u00e8 suddiviso in compartimenti, uno per ciascun embrione. All'inizio i cuccioli sono sostentati da una specie di tuorlo, ma quando lo esauriscono e sono lunghi all'incirca 19\u00a0cm la sacca vuota si trasforma in placenta permettendo alla madre di continuare a nutrirli fino al termine della gestazione. Questa specie presenta il pi\u00f9 evidente scarto tra le dimensioni dell'ovulo e quelle del nuovo nato all'interno di tutti gli squali vivipari conosciuti. Le femmine partoriscono da 3 a 20 (in genere da 7 ad 11) squaletti ogni anno dopo una gestazione che dura da 11 a 15 mesi. L'accoppiamento avviene in primavera o in estate ed il parto in agosto nei pressi del Nordafrica, da aprile a maggio vicino al Sudafrica e da marzo ad aprile nell'Atlantico nordoccidentale. Il parto avviene in zone vivaio costiere come baie, spiagge e estuari fluviali ad alta salinit\u00e0, ma sempre al di sotto dei 5 metri di profondit\u00e0.\nLa lunghezza degli squaletti al parto \u00e8 tra i 66 ed i 77\u00a0cm nell'Atlantico nordoccidentale, tra i 61 ed i 69 al largo della Tunisia, e 60 in Sudafrica. La crescita \u00e8 relativamente veloce: 30\u00a0cm all'anno tra i nuovi nati, 25 per chi ha gi\u00e0 compiuto un anno, 10 per gli adolescenti a 5\u00a0cm all'anno per gli adulti. Nell'Atlantico nordoccidentale il maschio \u00e8 maturo alla lunghezza di 1.3 metri, la femmina alla lunghezza di 1.5 o 1.6 metri. Queste lunghezze corrispondono ad un'et\u00e0 di 4-5 e 7-8 anni rispettivamente. In Sudafrica invece, alla maturit\u00e0 si stimano lunghezze di 1.8 e 2.1 metri rispettivamente per i maschi e le femmine. In genere la riproduzione pu\u00f2 avvenire solamente al compimento del dodicesimo o del quattordicesimo anno d'et\u00e0 e la morte sopraggiunge dopo il quindicesimo o al massimo il ventesimo o poco pi\u00f9.\nInterazioni con l'uomo.\nIn linea di principio, questi squali non sono pericolosi per l'uomo. Essi stessi non percepiscono i grandi mammiferi come prede in quanto i loro denti sottili sono pi\u00f9 adatti ad afferrare che a tagliare. Possono tuttavia entrare in uno stato di eccitazione in presenza di cibo, pertanto \u00e8 sempre consigliata cautela durante la pesca subacquea . Sino al 2008, l'International Shark Attack File ha preso nota di 16 attacchi non provocati ed uno provocato attribuibili alla specie in questione. Nessuno degli attacchi \u00e8 risultato fatale.\nLa carne di questo squalo \u00e8 considerata di alta qualit\u00e0 e viene venduta fresca o essiccata e sotto sale. In pi\u00f9, le sue pinne possono essere l'ingrediente principale della zuppa di pinne di squalo in Estremo Oriente, l'olio del fegato viene sfruttato per ricavarne vitamine e la pelle viene utilizzata per preparare un particolare cuoio. La pesca di questo animale nell'Atlantico nordoccidentale e nel Golfo del Messico da parte di pescherecci americani \u00e8 molto consistente. La carne viene venduta con il nome di \"blacktip shark\" (in italiano squalo orlato o \"Carcharhinus limbatus\") negli Stati Uniti, visto che i consumatori associano questo nome ad una pi\u00f9 alta qualit\u00e0, ma la carne \u00e8 assai simile. Alquanto probabile \u00e8 anche l'ipotesi che questo squalo venga catturato inavvertitamente da altri pescherecci non specializzati, e che il fatto non venga riportato in quanto spesso l'animale \u00e8 confuso con lo squalo orlato citato pi\u00f9 sopra. Questo squalo \u00e8 inoltre considerato un formidabile lottatore dai pescatori sportivi, che lo hanno spesso osservato saltare oltre la superficie del mare.\nL'Unione Internazionale per la Conservazione della Natura (IUCN) ha classificato questo animale come prossimo alla minaccia in tutto il mondo e vulnerabile nell'Atlantico nordoccidentale. La specie \u00e8 inoltre indifesa rispetto allo sfruttamento umano ed al danneggiamento dell'habitat in quanto tende a vivere vicino alle coste. La pesca negli Stati Uniti \u00e8 regolata dal Fishery Management Plan (FMP) for Atlantic Tunas, Swordfish and Sharks (Piano di Gestione della Pesca per Tonni, Pesci Spada e Squali dell'Atlantico) emesso da parte del National Marine Fisheries Service (NMFS) degli USA nel 1999. Ai fini delle decisioni inerenti alle quote commerciali e le massime quantit\u00e0 pescabili questa specie \u00e8 classificata come \"Large Coastal Shark\" (LCS)."}
{"id": "2925711", "revid": "125893823", "url": "https://it.wikipedia.org/wiki?curid=2925711", "title": "Gianni Cavalieri", "text": "Biografia.\nFratello minore di Gino Cavalieri, fa il suo esordio diciannovenne, nel 1927, nella Compagnia Veneta di Gianfranco Giachetti. Resta con Giachetti sino al 1934 e passa poi nella compagnia di un altro grande attore del teatro veneziano: Carlo Micheluzzi.\nNel 1937 forma, con il fratello, una compagnia propria e porta in giro per l'Italia il repertorio goldoniano sino a quando, nel 1940, entra nella compagnia di Cesco Baseggio. Nel 1945 \u00e8 con Memo Benassi per tornare poco dopo accanto al fratello e nel 1949 i due si riuniscono di nuovo con Baseggio.\nNel 1951 affianca Wanda Osiris e nel 1952 entra nella compagnia del Teatro d'arte italiano.\nGrassottello e poco prestante ma accattivante, dotato di una spontanea comicit\u00e0 e di una voce squillante, esordisce nel cinema nel 1937 nel film \"Nina, non far la stupida\" di Nunzio Malasomma accanto al fratello, Baseggio e Nino Besozzi. Da quel momento e sino alla morte incarnando spesso personaggi veneti (\u00e8 l'investigatore improvvisato del noir \"Ombre sul Canal Grande\" di Glauco Pellegrini del 1951, ma anche il parroco in \"Tot\u00f2 e Carolina\" di Mario Monicelli del 1955) come pure figure non legate alla sua regione (\u00e8 accanto a Tot\u00f2 nei panni di don Gaetano in \"Miseria e nobilt\u00e0\" di Mario Mattoli del 1954 ma anche a Carlo Dapporto in \"Ci troviamo in galleria\" di Mauro Bolognini del 1953).\nMuore a 47 anni il 5 luglio 1955."}
{"id": "2925712", "revid": "1342360", "url": "https://it.wikipedia.org/wiki?curid=2925712", "title": "Staatsliga 1961-1962", "text": "L'edizione 1961-62 della Staatsliga (A) vide la vittoria finale del FK Austria.\nCapocannoniere del torneo fu Horst Nemec del FK Austria con 24 reti."}
{"id": "2925716", "revid": "28592", "url": "https://it.wikipedia.org/wiki?curid=2925716", "title": "Galic'", "text": ""}
{"id": "2925717", "revid": "15756", "url": "https://it.wikipedia.org/wiki?curid=2925717", "title": "Francesco Saverio Grazioli", "text": "Biografia.\nNato in una famiglia di ricchi agrari di tradizione papalina, nel 1883 entr\u00f2 nel Collegio militare della sua citt\u00e0 natale e tre anni dopo fu ammesso all'Accademia Militare di Modena, dove milit\u00f2 due anni prima di passare alla Scuola di Applicazione di Artiglieria e Genio a Torino, dove conobbe Giulio Douhet. Dal 1896 al 1898 fu di stanza in Eritrea; dopo il rimpatrio, nel 1899 Grazioli entr\u00f2 alla Scuola di Guerra di Civitavecchia, dove termin\u00f2 i suoi studi militari.\nNell\u2019ottobre del 1900 si spos\u00f2 con Anna Agnese Bianco e da questa unione nacque l'anno successivo la primogenita Andreina. Trasferito nel gennaio 1901 allo Stato maggiore della 16\u00aa divisione militare territoriale di Livorno, nel luglio seguente venne destinato a Sulmona al 18\u00ba artiglieria da campagna per il periodo di comando di batteria. Nel luglio del 1903 fu assegnato all\u2019ufficio particolare del capo di Stato maggiore dell\u2019esercito, dipendendo prima da Tancredi Saletta e poi dal successore Alberto Pollio.\nNel marzo 1910 venne promosso maggiore per meriti eccezionali e nominato comandante del III battaglione del 2\u00ba granatieri a Roma. In quel periodo perse il figlio Mario, scomparso per una malattia inguaribile a 7 anni; quasi contemporaneamente, divenne padre della seconda figlia femmina, Graziella. Partecip\u00f2 alla guerra italo-turca dall'ottobre del 1911 all'ottobre del 1912 e successivamente alla prima guerra mondiale, durante la quale comand\u00f2 l'VIII Corpo d'armata durante la battaglia di Caporetto e gli Arditi. A questo punto \u00e8 necessario ricordare che Grazioli con i suoi due corpi d'armata e la Brigata Lambro (tra i quali il suo corpo d'armata d'assalto) ebbe l'incarico di sfondamento dello schieramento austro-tedesco, sul Piave. operazione che, con le sue meravigliose truppe, gli riusci pienamente entrando per primo a Vittorio Veneto e ponendo cosi fine alla Prima Guerra Mondiale. Ebbe la Cittadinanza onoraria della citt\u00e0 e il suo nome alla piazza principale della medesima. Durante la Grande Guerra nacque la sua terza figlia femmina, che chiam\u00f2 Vittoria in onore della Vittoria e di Vittorio Veneto.\nDurante l'impresa di Fiume di Gabriele D'Annunzio e i suoi seguaci il generale Francesco Grazioli fu a capo del corpo alleato di stanza nella citt\u00e0 ma all'intervento di D'Annunzio non intervenne per ostacolarne l'occupazione, per cui i contingenti francesi, inglesi e statunitensi si ritirarono in alcune caserme del centro. Nell'immediato dopoguerra Grazioli si iscrisse alla Societ\u00e0 Geografica Italiana (1920) e nel frattempo arriv\u00f2 la nomina a Direttore superiore delle scuole militari, che mantenne fino all'8 marzo 1923, mentre nel 1921 venne accolto nel Consiglio dell'Esercito.\nGrazioli era fautore di un esercito ridotto come numero di uomini ma bene armato, guidato da una dottrina strategica offensiva e ispirato a una tattica che consentisse rapidit\u00e0 e facilit\u00e0 di manovra; inoltre, propose di sciogliere il corpo di Stato maggiore e sostituirlo con un percorso alternativo, aperto e accessibile a chiunque ne fosse stato meritevole. Considerato per queste idee un \"progressista\", fu anche promosso generale di corpo d'armata il 25 gennaio 1923, quindi dal 4 maggio 1925 al 6 febbraio 1927 rivest\u00ec la carica di sottocapo di Stato Maggiore dell'Esercito.\nFavorevole al fascismo, non partecip\u00f2 alla marcia su Roma solo per lealt\u00e0 verso la monarchia. Nel dicembre del 1928 venne nominato senatore del Regno d'Italia e il 10 maggio successivo fece il giuramento di rito; nella Camera Alta fece parte della Commissione Finanze e dal 1933 al 1937 fu relatore delle previsioni di spesa del ministero della Guerra. Grazioli termin\u00f2 la carriera militare con il grado di generale d'armata, ricevuto il 21 ottobre 1937, lo stesso anno in cui divent\u00f2 Presidente del Circolo degli ufficiali delle Forze armate, incarico che tenne fino al 1939.\nDal novembre 1938 al marzo 1940, su designazione del ministro Attilio Teruzzi, fu nominato anche vicepresidente della Compagnia italiana trasporti Africa orientale, un ente creato per lo sviluppo economico dell\u2019Impero. Collocato in riserva nel gennaio del 1940, nella primavera del 1941 riusc\u00ec a divenire - per intercessione di Alfredo Guzzoni - direttore della rivista \"Nazione Militare\". Nel dicembre del 1942, dopo che Benito Mussolini aveva citato un suo rapporto sull'esercito sovietico in un discorso, propose al Duce l'idea di una pace separata con l'URSS.\nNei giorni immediatamente precedenti l'ultima seduta del Gran Consiglio del fascismo si fece (formalmente) promotore di una richiesta di convocazione di seduta plenaria del Senato, firmata tra il 22 e il 24 luglio 1943 da 63 colleghi senatori. Nell'ordine del giorno era manifesta la volont\u00e0 di unire il Paese attorno alla persona del Sovrano per resistere agli avvenimenti bellici. Le ragioni della richiesta, espresse da Grazioli in un promemoria al presidente del Senato Giacomo Suardo, evidenziavano la gravit\u00e0 della situazione e anche la consapevolezza del ruolo delle residue istituzioni statutarie tradizionali (Forze armate e Senato) attorno al Sovrano per affrontare la crisi\".\nEssendo ostile al nuovo Capo del Governo Pietro Badoglio, il 19 settembre 1943 fu avvicinato da Guido Buffarini Guidi che gli propose di diventare Ministro della Difesa nazionale e della Produzione bellica nel nuovo governo della Repubblica Sociale Italiana: in cambio avrebbe ottenuto la promozione a maresciallo d'Italia e la designazione a facente funzioni di vice presidente del Consiglio, ma Grazioli rifiut\u00f2, suggerendo all'avvocato pisano il nome di Rodolfo Graziani. Dopo l'avanzata degli Alleati, fu espulso dal Senato il 7 agosto 1944 dall'Alta Corte di Giustizia per le sanzioni contro il Fascismo per essere stato uno dei \"presidenti di uffici e commissioni legislative dopo il 3 gennaio 1925\", ma non gli fu mossa nessun'altra accusa.\nDopo la conclusione della seconda guerra mondiale fu ancora molto polemico nei confronti di Badoglio, con cui fu protagonista di un vivace scambio d'accuse (Grazioli accus\u00f2 il collega monferrino di correit\u00e0 con Mussolini, ma i due militari si sarebbero successivamente riappacificati). Molto attivo in campo storiografico, pubblic\u00f2 inoltre le opere \"Le operazioni militari nel 1848\" e \"Luci ed ombre nella campagna del 1848 in Italia\". Con lo storico Gioacchino Volpe fu autore di una collana sui classici del pensiero militare italiano, in questa veste per\u00f2 volle un tono encomiastico e agiografico, scevro da ogni critica o giudizio, come voleva il regime in quegli anni, questo provoc\u00f2 abbastanza presto l'allontanamento dell'unico vero storico militare accademico di quel periodo, Piero Pieri, che (anche come personaggio estraneo al regime) non voleva rinunciare alla sua libert\u00e0 di giudizio.\nCollocato infine in congedo assoluto nel dicembre 1947 per limiti d\u2019et\u00e0, mor\u00ec per emorragia cerebrale a Firenze il 20 febbraio 1951."}
{"id": "2925720", "revid": "149727", "url": "https://it.wikipedia.org/wiki?curid=2925720", "title": "Brienz-Rothorn-Bahn", "text": ""}
{"id": "2925721", "revid": "149727", "url": "https://it.wikipedia.org/wiki?curid=2925721", "title": "Ferrovia Brienz-Rothorn Kulm", "text": ""}
{"id": "2925730", "revid": "1543377", "url": "https://it.wikipedia.org/wiki?curid=2925730", "title": "Coppa Intercontinentale 1991 (calcio)", "text": "La Coppa Intercontinentale 1991 (denominata anche Toyota Cup 1991 per ragioni di sponsorizzazione) \u00e8 stata la trentesima edizione del trofeo riservato alle squadre vincitrici della Coppa dei Campioni e della Coppa Libertadores.\nAvvenimenti.\nL'edizione 1991 della Coppa Intercontinentale vide affrontarsi due debuttanti nella manifestazione, gli jugoslavi della Stella Rossa, club vincitore della Coppa dei Campioni e i cileni del Colo Colo, detentori della Coppa Libertadores. Ambedue le squadre furono le prime rappresentanti dei rispettivi paesi a contendersi il titolo.\nLa partita si rivel\u00f2 ben presto a senso unico, con la compagine di Belgrado capace di portarsi in vantaggio dopo solo 19 minuti grazie ad una marcatura di Vladimir Jugovi\u0107. Sul finale di primo tempo uno dei giocatori pi\u00f9 attesi, Dejan Savi\u0107evi\u0107, fu espulso per aver colpito con una testata e poi un pugno il cileno Ramirez dopo uno scontro di gioco. L'episodio non fu per\u00f2 in grado di cambiare l'andamento del match e gli sforzi del Colo-Colo (curiosamente guidato da un allenatore di nazionalit\u00e0 jugoslava, Mirko Jozi\u0107) portarono unicamente all'apertura di maggiori spazi per la Stella Rossa, che nel secondo tempo legittim\u00f2 la propria supremazia grazie ad un altro gol siglato da Jugovi\u0107 e alla segnatura di Pan\u010dev.\nLa Coppa fu cos\u00ec assegnata per la prima volta ad un club di una nazione appartenente all'Europa orientale. Jugovi\u0107, autore di una doppietta, fu premiato al termine della gara come miglior giocatore della partita.\nNel 2017, la FIFA ha equiparato i titoli della Coppa del mondo per club e della Coppa Intercontinentale, riconoscendo a posteriori anche i vincitori dell'Intercontinentale come detentori del titolo ufficiale di \"campione del mondo FIFA\", inizialmente attribuito soltanto ai vincitori della Coppa del mondo per club."}
{"id": "2925732", "revid": "125739301", "url": "https://it.wikipedia.org/wiki?curid=2925732", "title": "'Ndrina Sia", "text": "La 'ndrina Sia \u00e8 una 'ndrina della 'ndrangheta calabrese di Soverato che estende il suo dominio anche nei vicini comuni di Satriano, Montauro, Montepaone e Gagliato e fa capo al Locale di Serra San Bruno.\n\u00c8 alleata dei Vallelunga di Serra San Bruno, i Costa di Siderno, i Procopio-Lentini di Satriano e Davoli e i Gallace di Guardavalle.\nHanno collegamenti con narcotrafficanti a Roma, Milano e Torino.\nTra il 2008 e il 2010 \u00e8 scoppiata una cruenta faida tra i Sia-Procopio-Novella-Vallelunga e i Gallace-Ruga-Metastasio che ha provocato in due anni una ventina di vittime."}
{"id": "2925754", "revid": "1543377", "url": "https://it.wikipedia.org/wiki?curid=2925754", "title": "Frederick Samuel Fish", "text": " \nAll'inizio della sua carriera era un avvocato di successo, ma in seguito entr\u00f2 in Studebaker grazie al matrimonio con Grace, figlia di John Studebaker. Ne divent\u00f2 presidente nel 1909 e presidente del consiglio di amministrazione dal 1915 al 1935. Fu decisivo nell'introduzione della fabbricazione di automobili, accanto ai carri Studebaker. Il suo primo modello era un'auto elettrica, la Studebaker Electric. Successivamente la produzione si diversific\u00f2 anche per vetture a benzina.\nLa prima parte della sua vita.\nI suoi genitori erano il reverendo Henry Clay Fish e Clarissa Jones. Frequent\u00f2 la Newark Academy ed entr\u00f2 nella University of Rochester dove consegu\u00ec il Bachelor in giurisprudenza nel 1873. Fece pratica poi da avvocato e fu ammesso al New Jersey Bar nel 1876, dove esercit\u00f2 questa pratica a Newark ed a New York dal 1876 al 1890 .\nLa carriera politica.\nPrima di entrare in Studebaker Frederick Fish fu un politico . \u00c8 stato city attorney (cio\u00e8 l'avvocato che rappresenta la citt\u00e0) di Newark (1880-1884), membro della New Jersey General Assembly e componente del senato del New Jersey eletto nel collegio della Contea di Essex (1885-1887). In quest'ultimo, fu eletto presidente nell'ultimo anno di permanenza.\nLa carriera in Studebaker.\nNel 1891 Frederick Fish spos\u00f2 Grace, la figlia di John Studebaker, ed entr\u00f2 in azienda come direttore e avvocato . Nel 1897 divenne dirigente .. Era un entusiasta del volo, ben prima dei fratelli Wright. \nGi\u00e0 nel 1895 aveva in mente di far produrre alla Studebaker dei carri senza cavalli, e di conseguenza nel 1897 l'azienda aveva un ingegnere che lavorava su veicoli a motore . Frederick Fish pu\u00f2 essere considerato come la prima persona che inizi\u00f2 la produzione di veicoli a motore in un'azienda che nel XIX secolo era la pi\u00f9 grande costruttrice del mondo di carri e carrozze. Nel 1919 lui e suo figlio Frederick Studebaker Fish furono menzionati nel libro scritto da Albert Russel Erskine sulla storia della Studebaker "}
{"id": "2925759", "revid": "281779", "url": "https://it.wikipedia.org/wiki?curid=2925759", "title": "Laser ad elettroni liberi", "text": ""}
{"id": "2925760", "revid": "125421750", "url": "https://it.wikipedia.org/wiki?curid=2925760", "title": "Primal Fear (album)", "text": "Primal Fear \u00e8 il primo album dell'omonima Heavy/Power metal band tedesca."}
{"id": "2925763", "revid": "126257", "url": "https://it.wikipedia.org/wiki?curid=2925763", "title": "Frederick S. Fish", "text": ""}
{"id": "2925768", "revid": "126257", "url": "https://it.wikipedia.org/wiki?curid=2925768", "title": "Frederick Fish", "text": ""}
{"id": "2925769", "revid": "174925", "url": "https://it.wikipedia.org/wiki?curid=2925769", "title": "Vaticano", "text": ""}
{"id": "2925770", "revid": "84184", "url": "https://it.wikipedia.org/wiki?curid=2925770", "title": "Philip Mountbatten", "text": ""}
{"id": "2925776", "revid": "339392", "url": "https://it.wikipedia.org/wiki?curid=2925776", "title": "UniCredit group", "text": ""}
{"id": "2925778", "revid": "115616140", "url": "https://it.wikipedia.org/wiki?curid=2925778", "title": "Episodi di Tutti pazzi per amore (seconda stagione)", "text": "La seconda stagione di \"Tutti pazzi per amore\" \u00e8 andata in onda in prima visione dal 21 marzo al 24 maggio 2010. La serie \u00e8 stata trasmessa due episodi per volta ogni domenica, ad eccezione del terzo e quarto episodio (luned\u00ec 22 marzo 2010), del ventunesimo e ventiduesimo (marted\u00ec 18 maggio 2010) e del venticinquesimo e ventiseiesimo (luned\u00ec 24 maggio 2010).\nDomani \u00e8 un altro giorno.\nTrama.\nMonica e Michele e Laura e Paolo sono in procinto di sposarsi.\nPaolo, nella serie precedente, aveva lasciato Laura sull'altare perch\u00e9 non riusciva a superare il fatto che la sua quasi moglie fosse tornata fra le braccia dell'ex marito, Riccardo Balestrieri, di cui Paolo \u00e8 gelosissimo, pur sapendo della sua omosessualit\u00e0. Le due coppie, che programmano un romantico matrimonio a quattro, sono prese dall'ansia e dall'agitazione: Laura spera che questa seconda occasione, in compagnia della sua migliore amica Monica, andr\u00e0 meglio.\nCristina ed Emanuele intanto riprendono la scuola, con l'anno della maturit\u00e0 e una nuova, affascinantissima new entry: Viola, di cui Emanuele si scoprir\u00e0 follemente innamorato solo dopo la loro sfida a colpi d'intelligenza.\nIn redazione iniziano i provini per assumere il nuovo grafico: tra i candidati si presenta Ermanno, amico di Michele ed ex di Monica, che la donna non ricorda certo con molto piacere...\nMaya si innamora di Tommaso, uomo sposato e con figli, mentre Rosa viene lasciata dal marito; Lea si scopre pi\u00f9 umana di quello che pensava essere e si innamora di nuovo.\nEntra in scena anche Adriano, fratello di Michele, un bizzarro ornitologo che arriva nell'appartamento dei futuri sposi il giorno prima delle nozze.\nMonica scopre di essere incinta, ma decide di dirlo a Michele soltanto dopo le nozze, temendo che questa notizia possa fargli cambiare idea.\nCommentatori a bordo campo delle vicende dei protagonisti sono la signorina e il Dott. Freiss, tra i quali si intreccer\u00e0 una storia d'amore appassionante che continuer\u00e0 in tutte le puntate a seguire.\nEternit\u00e0.\nTrama.\nIl grande giorno \u00e8 arrivato: Monica e Laura si preparano per il matrimonio, ignare del fatto che i loro futuri mariti stanno ancora dormendo. Sar\u00e0 una telefonata delle due spose a svegliarli e questi, presi dal panico, cercheranno di arrivare in tempo al matrimonio.\nAnche Giulio e Stefania, testimoni di nozze, si stanno preparando, ma qualcosa sconvolger\u00e0 i loro piani: infatti, la donna ha le contrazioni, e corre in ospedale con il compagno.\nIn chiesa \u00e8 tutto pronto e gli invitati aspettano l'arrivo degli sposi: ma questi comunicano a tutti che i loro testimoni arriveranno in ritardo e quindi ci sar\u00e0 da aspettare. Monica decide di occupare la chiesa, dato che successivamente al matrimonio erano previsti cinque battesimi, e Laura e Paolo si recano in ospedale da Giulio e Stefania. Fortunatamente era un falso allarme: \u00e8 ancora presto per la nascita delle gemelle, e i due arrivano in chiesa pronti a dare inizio alle nozze. \nQuesta volta sembra che le cose stiano andando per il verso giusto, ma poco prima di pronunciare il fatidico s\u00ec, Michele muore colpito da un infarto.\nBye bye baby.\nTrama.\nMonica non accetta la morte di Michele, e viene a sapere che anche lui avrebbe voluto avere un figlio da lei. Paolo, invece, per non pensare alla perdita del suo migliore amico si d\u00e0 da fare, con l'aiuto di Adriano, per organizzare un funerale perfetto. Nel frattempo, Stefania ha partorito le due gemelle, Rebecca e Rachele. \nIn redazione torna Ermanno per consolare Monica, che per\u00f2 lo odia ancora per tutto quello che le ha fatto.\nIntanto viene ritrovato un diario di Michele, nel quale lui stesso immaginava il suo funerale ed esprimeva i suoi desideri: preferiva che non ci fosse un'aria luttuosa, ma musica e felicit\u00e0 per dargli l'ultimo saluto. \nCosa rester\u00e0 (di questi anni '80).\nTrama.\nLea ed Ermanno passano una notte insieme e, per Lea, deve rimanere un segreto. \nNel frattempo, Cristina si iscrive ad un corso di kick boxing dove incontra un ragazzo bellissimo: poco dopo scoprir\u00e0 che si tratta di Raoul, il suo insegnante.\nInoltre, a scuola la ragazza ottiene un voto pi\u00f9 alto di Emanuele ad un tema e quest'ultimo non riesce a farsene una ragione. \nLaura cerca di far reagire Paolo, facendogli leggere il tema di Cristina, nel quale la figlia ha parlato di Michele. \nMonica confessa a tutti di essere incinta di Michele e Paolo le dice che anche lui avrebbe voluto avere un figlio da lei: le preoccupazioni della donna, che aveva deciso di non dire niente al futuro marito, erano dunque infondate. Nel frattempo, Michele, dall'alto, festeggia per la notizia. Monica si addolcisce e invita Adriano a stare a casa sua, ma non vuole piet\u00e0 dall'ornitologo. Maya \u00e8 felice con Tommaso, un uomo sposato, e decide di confessare alle amiche la notizia. Loro, per\u00f2, non amano il tradimento, soprattutto Rosa, che ne sa qualcosa...\nGloria.\nTrama.\nIl successo del libro di Laura si diffonde largamente, ma le ragazze della redazione non sono altrettanto entusiaste del libro dell'amica. Maya, Rosa e Lea infatti si riconoscono nei ritratti di donne che Laura ha fatto nel suo libro e non hanno intenzione di perdonare l'amica per essere state messe sulla pubblica piazza. Adriano, nel frattempo, cerca di trovare il modo di stare vicino a Monica, ma l'impresa non \u00e8 facile! E cos\u00ec, l'uomo, finisce per affidarsi ai consigli di Paolo che si spaccia per profondo conoscitore dell'animo femminile. Paolo, intanto, sempre pi\u00f9 insoddisfatto del suo lavoro, inizia a valutare l'ipotesi di prendersi un periodo di pausa e dedicarsi alla casa.\nCiao amore, ciao.\nTrama.\nLaura prova a chiarirsi con le sue amiche, ma non riesce ad ottenere alcun risultato. Il rapporto tra Monica e Adriano procede a gonfie vele: l'impacciato ornitologo riesce a soddisfare ogni minimo desiderio della futura mamma. Dal paradiso Michele \u00e8 disperato per le scelte dei suoi cari: Adriano ha venduto il suo ristorante per acquistare la cima di una montagna e Paolo ha deciso di fare il casalingo per permettere a Laura di proseguire la sua carriera di scrittrice. Maya decide di incontrare la moglie di Tommaso, il suo amante, ma l'incontro mette ko l'autostima della bizzarra giornalista: la sua rivale in amore \u00e8 una bellissima donna in carriera che fa la chirurga plastica. La relazione tra Lea ed Ermanno viene allo scoperto quando Rosa li sorprende insieme, dopo una notte d'amore, nella redazione di \"Tu donna\". \nNel frattempo, in casa Pierantoni, Giulio teme che Stefania soffra di comportamenti ambivalenti. Quando la neomamma si rende conto che forse suo marito non ha tutti i torti si sente in colpa nei confronti delle sue figlie, tanto che Laura e Clelia si adoperano per darle una mano, senza per\u00f2 ottenere risultati concreti. Emanuele vuole stupire Viola a tutti i costi, ma l'impresa \u00e8 davvero ardua. Allo stesso modo Cristina \u00e8 decisa a rintracciare Raoul perch\u00e9 si scopre follemente innamorata del bell'istruttore.\nLaura chiede a Monica di organizzare, all'insaputa delle ragazze, la presentazione ufficiale del suo libro nella redazione. Con la scusa di non riuscire a parlare in pubblico, Laura chiede all'amica di essere lei la moderatrice dell'incontro. Questa richiesta terrorizza Monica che incontra Michele in sogno per chiedergli aiuto. La presentazione del libro sar\u00e0 per Laura l'occasione per spiegarsi e riconciliarsi con le sue amiche. Paolo va a trovare Valeria e le spiega le motivazioni per cui non ha ricevuto il finanziamento. La ragazza amareggiata gli rivela che dovr\u00e0 vendere la propriet\u00e0 se non riuscir\u00e0 a trovare un socio. Solo dopo un'accurata riflessione, Paolo comprende che il socio di Valeria potrebbe essere lui.\nAscolta il tuo cuore.\nTrama.\nLaura prende bene la notizia che Paolo intende licenziarsi per concretizzare i suoi sogni e mettersi realmente in gioco con l'avventura del vivaio. Valeria \u00e8 entusiasta della proposta di Paolo e accantona subito la prospettiva di vendere la sua propriet\u00e0.\nGiulio \u00e8 disperato. Dopo la fuga di Stefania si ritrova da solo a prendersi cura delle gemelle anche se il sostegno di Clelia, di Mario e delle zie non tarda ad arrivare. Laura, preoccupata per la sorella, prova a rintracciarla, ma \u00e8 la stessa fuggitiva a farsi viva per spiegare che non intende tornare a casa perch\u00e9 non crede di essere portata a fare la mamma.\nMonica ha le prime nausee mattutine, ma ci\u00f2 che la preoccupa realmente \u00e8 lo strano comportamento di Adriano. L'ornitologo confessa a Paolo il suo timore di essere impazzito: le visioni di Monica nuda lo tormentano impedendogli di concentrarsi sul lavoro e sulla missione di prendersi cura della futura mamma. \nIn redazione bisogna scegliere il servizio di copertina. Maya, Lea e Rosa, prese dalle loro avventure sentimentali, propongono alla direttrice storie legate doppio filo alla propria vita, ma Monica vede nella fuga di Stefania l'opzione giusta. Rosa \u00e8 scoraggiata dopo l'appuntamento con l'uomo conosciuto al supermercato e Maya decide di regalarle la sua preziosa agendina su cui sono appuntati i recapiti degli uomini che con cui ha avuto una relazione. Ermanno, profondamente innamorato di Lea, vuole presentarla ai suoi amici.\nDopo aver supposto una relazione tra Viola e Raoul, Emanuele e Cristina scoprono che i due ragazzi sono fratelli. Questa notizia alimenta le speranze di riuscire a conquistarli. Cristina prova a fare amicizia con la sorella del suo amato che le propone ripetizioni di greco. Il pomeriggio di studio \u00e8 l'occasione per avere pi\u00f9 informazioni su Raoul e riuscire a capire quanto Viola possa essere interessata ad Emanuele.\nPaolo incontra Michele in sogno; l'amico appoggia in pieno la sua decisione di licenziarsi e affiancare Valeria nella realizzazione del vivaio.\nMonica vuole capire qual \u00e8 il motivo che sta portando il mancato cognato ad allontanarsi da lei e organizza una cena per stare sola con lui. Adriano rifiuta l'invito e si accorge di essere ossessionato dalla figura di Monica. Una mattina, rincasando, Adriano trova Monica svenuta sul pavimento. Nel momento in cui la soccorre si accorge che le sue visioni sono svanite.\nPaolo e Valeria iniziano a lavorare al vivaio. I neo colleghi entrano subito in confidenza e si confrontano sui rispettivi compagni a cui non vedono l'ora di mostrare il proprio lavoro. Laura, nonostante gli impegni da scrittrice, trova il tempo di raggiungere Paolo che, entusiasta, le mostra il suo progetto.\nUna carezza in un pugno.\nTrama.\nStefania torna a casa di nascosto per vedere le gemelle; quando si accorge della sua presenza, Giulio mette in atto una fuga per lasciare la moglie sola con le sue creature. L'uomo crede che questa strategia sia utile per far ravvedere Stefania e farle capire che fare la mamma \u00e8 un compito faticoso, ma allo stesso tempo emozionante. Proprio durante la sua permanenza fuori casa, Giulio riceve la telefonata dell'agenzia per le adozioni che annuncia l'arrivo del piccolo Yang.\nPaolo organizza una colazione speciale per Laura con l'obiettivo di ritagliare un po' di tempo per loro, ma \u00e8 proprio in questa situazione che scopre i guadagni della sua compagna. La carriera di Laura \u00e8 lanciatissima tant'\u00e8 vero che il suo editore le propone un viaggio di lavoro. La neo scrittrice teme che i troppi impegni lavorativi la possano allontanare dalla famiglia e in particolare dall'uomo che ama. Paolo, nonostante sia molto turbato da questa situazione, finge di non temere il successo della sua compagna e la incoraggia a partire.\nMonica inizia a raccogliere informazioni sulla gravidanza e i pericoli che possono correre sia lei che il bambino; terrorizzata confida le sue paure ad Adriano, l'unico che riesce con la sua presenza a donarle un po' di serenit\u00e0. Sono questi momenti d'intimit\u00e0 che portano l'ornitologo ad accorgersi che dentro di lui sta nascendo un sentimento per Monica che va al di l\u00e0 del semplice affetto tra cognati.\nDopo le ripetute disavventure sentimentali, Rosa decide che il web sar\u00e0 il mezzo che la porter\u00e0 a trovare l'uomo della sua vita e s'iscrive a tutti i social network. Maya, nonostante provi un forte sentimento per Tommaso, riesce a vivere la sua storia solo attraverso incontri fugaci. Lea, accecata dall'amore per Ermanno, accetta ogni sua proposta per compiacerlo.\nEmanuele e Cristina sono alle prese con i problemi di cuore. Alla notizia del ritorno in palestra di Raoul, la ragazza riprende le lezioni di kick boxing e diventa protagonista di uno spiacevole incidente che le far\u00e0 perdere ogni speranza di conquistare il bell'istruttore. Emanuele ha il suo primo appuntamento con Viola che viene interrotto dalla notizia dell'incidente di Raoul. Destini diversi per le storie dei due fratellastri: Raoul dichiara i suoi sentimenti a un'incredula Cristina, mentre Emanuele scopre che Viola ha gi\u00e0 un fidanzato.\nSe davanti agli amici e alla famiglia Paolo fa l'uomo moderno che non teme il successo della sua fidanzata, in sogno confessa a Michele tutte le sue preoccupazioni.\nMonica, ignara dei sentimenti che Adriano prova per lei, continua a richiedere costanti attenzioni. Adriano, che non ha il coraggio di confessare il suo amore e si sente in colpa nei confronti del fratello, chiede aiuto a Paolo.\nDimmi quando.\nTrama.\nQuando Laura torna dal suo viaggio di lavoro non trova nessuno a casa ad accoglierla. La neoscrittrice si rende conto che forse sta trascurando la famiglia e decide di mettere da parte la carriera per dedicare pi\u00f9 tempo ai suoi figli e a Paolo, ma Clelia la mette in guardia, avvertendola che certe occasioni capitano una sola volta nella vita. Intanto Paolo, al fianco di Valeria, si getta a capofitto nella realizzazione del vivaio. \nAdriano confida a Paolo i suoi sentimenti per Monica, ma lui lo dissuade convincendolo che non \u00e8 realmente innamorato della quasi cognata e lo invita a starle il pi\u00f9 lontano possibile. Cristina si trova a gestire una complicata relazione con Raoul: il ragazzo non l'ha ancora invitata a uscire, ma si limita a incontrarla di giorno davanti alla scuola. Emanuele, scoraggiato dalle informazioni che la sorellastra gli riferisce sul conto di Sandrino, vuole trovare a tutti i costi un modo per dimenticare Viola.\nGiulio aiuta Stefania a gestire l'ansia per l'arrivo del piccolo Yang che non tarda a dimostrare alla neomamma il suo affetto. Maya \u00e8 distrutta dalla sua relazione clandestina; le ragazze le consigliano di chiarire la sua situazione con Tommaso che continua a farla sperare. Dopo il fallimento delle conquiste online, Rosa si iscrive in palestra, dove \u00e8 sicura che trover\u00e0 l'uomo giusto per lei. Lea deve fare i conti con l'arrivo in redazione della stravagante madre di Ermanno.\nAdriano, tormentato dall'amore che nutre per Monica, incontra in sogno Michele che lo rassicura e lo incoraggia a intraprendere una relazione lei. Purtroppo Adriano non ricorda i sogni e una volta sveglio continua a sentirsi in colpa nei confronti del fratello. Intanto arriva il giorno della prima ecografia e Monica, accompagnata da Adriano e Laura, si emoziona davanti all'immagine del suo bambino. Michele segue l'evento dal Paradiso.\nLaura vuole festeggiare il suo ritorno con una cena di famiglia, ma tutti si dileguano. Finalmente Cristina esce per la prima volta con Raoul: tutto sembra andare nel migliore dei modi fino a quando l'istruttore assume uno strano atteggiamento che manda in crisi la ragazza. Emanuele accetta di partecipare a una partita di calcetto organizzata da Sandrino per compiacere l'amata Viola. Nina va a una festa a casa di Ciro Capone. Marco comunica a Laura che una casa editrice francese vuole pubblicare il suo libro e le prospetta un nuovo viaggio di lavoro.\nSe stasera sono qui.\nTrama.\nIl libro di Laura \"Innamorate pazze\" sar\u00e0 pubblicato anche in francese: lei dovr\u00e0 incontrare l'editore insieme a Marco a Sorrento, il che significa partire di nuovo per 3 giorni e non sa come dirlo a Paolo. Lui e Valeria del vivaio hanno un problema con tantissimi fiori arrivati in anticipo, non hanno pi\u00f9 soldi e quindi Laura regala loro la serra, un po' per i sensi di colpa, un po' per supportarlo in questo suo nuovo lavoro. \nMichele appare in sogno a Monica, e le rivela che sta per entrare nella sua vita un uomo con il nome di un imperatore: la donna quindi chiede sempre il nome agli uomini che le si avvicinano durante la puntata, rimanendo sempre delusa.\nCristina decide di affrontare Raul, che non risponde ai suoi sms e ha cambiato turno di allenamento, facendosi mettere la mattina, quando la ragazza \u00e8 a lezione. Va sotto casa sua, e Raul la evita, dicendole di far finta di non averlo mai conosciuto.\nStefania si prepara per l'arrivo di Yang e cucina specialit\u00e0 coreane, ma il bambino, cresciuto in Italia, preferir\u00e0 un hamburger con le patatine fritte preparato da Laura.\nEmanuele aiuta Viola a ripassare Romeo e Giulietta, ma sono interrotti dall'arrivo di Sandrino. Viola andr\u00e0 a scusarsi a casa di Emanuele, dicendogli che certe volte la perfezione di Sandrino la infastidisce, e preferirebbe una persona \"normale\", riferendosi a Emanuele, che non si \u00e8 mai sentito \"normale\" rispetto agli altri ragazzi. Viola bacia per la prima volta Emanuele.\nLea riceve un'offerta di lavoro a Londra, decide di accettarla e chiede ad Ermanno di seguirla.\nArriva il giorno dell'inaugurazione del vivaio di Paolo e Valeria: partecipano tutti, anche la piccola Nina che si innamora del cuginetto Yang, lasciano il \"suo\" Ciro Capone; Yang vede per la prima volta \"nonna Clelia\", che immagina vestita da fata madrina. Adriano beve un Negroni al posto dell'aranciata ed, essendo astemio, si ubriaca: avvicina Monica e le dichiara il suo amore in modo molto duro e irruente, spaventandola e quasi aggredendola; le confessa di aver avuto il \"benestare\" da Michele durante un sogno. Monica va via dalla festa e riflettendo, capisce, arrabbiandosi, che l'imperatore a cui si riferiva Michele \u00e8 Adriano.\nPaolo \u00e8 geloso di Marco e confessa a Laura la sua gelosia, dicendole di non partire. Ma Laura sente di realizzarsi finalmente con la sua carriera, quindi vuole partire.\nLa lontananza.\nTrama.\nLaura parte per Sorrento senza chiarirsi con Paolo che \u00e8 sempre pi\u00f9 geloso del rapporto che l'editore ha con la sua compagna. Entrambi, sperando nella telefonata dell'altro, aspettano che la situazione si blocchi. Nonostante il momento magico della sua carriera, Laura \u00e8 triste e pensa sempre a Paolo da cui si aspettava maggiore sostegno in un momento cos\u00ec delicato della sua vita. \nDopo la dichiarazione all'inaugurazione del vivaio, Adriano lascia casa di Monica che, se in un primo momento si sente finalmente libera, dopo aver parlato con Paolo, presa dai sensi di colpa, inizia ad avere delle visioni in cui il mancato cognato prova a togliersi la vita. Michele raggiunge Monica in sogno per indicarle il luogo in cui Adriano si \u00e8 rifugiato per guarire dalla delusione amorosa che gli ha procurato e la invita a raggiungerlo per riportarlo a casa. Cristina prova a dimenticare Raoul, ma i suoi tentativi non vanno a buon fine. Viola cerca di spiegarle che suo fratello ha un carattere particolare e prova a dissuaderla dal mettere da parte i suoi sentimenti. Emanuele \u00e8 al settimo cielo dopo la dichiarazione d'amore di Viola, che ha lasciato Sandrino. Il ragazzo confida ad Emanuele le sue pene, ignaro che \u00e8 proprio lui il motivo della rottura. Quando Sandrino lo scopre lo aggredisce sotto casa di Viola. \nGiulio e Stefania sono emozionati per il primo giorno di scuola del piccolo Yang che \u00e8 sempre pi\u00f9 affascinato da nonna Clelia che invece rifiuta di vederlo. In redazione Ermanno e Lea preparano la partenza per Londra nonostante le difficolt\u00e0 che il grafico trova nell'approccio con la nuova lingua. Ermanno, che propone una rubrica dedicata al pubblico maschile su \u201cTu donna\u201d, torna sui suoi passi e comunica a Lea la sua decisione di restare in Italia perch\u00e9 si sente appagato dal suo nuovo lavoro. Maya, che promette alle amiche di porre fine alla sua relazione clandestina, fa credere a Tommaso di frequentare un altro uomo. Rosa \u00e8 entusiasta per la sua nuova storia: l'uomo che frequenta la ricopre di regali per spingerla indirettamente a cambiare look. \nQuando finalmente Laura e Paolo riescono a parlarsi al telefono, lui le fa una scenata di gelosia. I due innamorati non riescono ad essere sinceri sui loro reali sentimenti e continuano a raccontarsi bugie.\nInnocenti evasioni.\nTrama.\nPaolo sogna Laura e Marco presi dalla passione, ma poi si ritrova \u201cnell'ufficio\u201d di Michele che lo rassicura sul comportamento della sua compagna. Laura, per telefono, non trova il coraggio di parlare a Paolo della serata trascorsa con il suo editore. Entrambi temono di essere attratti dai loro collaboratori. Giulio prova a conquistarsi l'affetto di Yang facendogli dei regali, ma quando la situazione gli sfugge di mano ci pensa Clelia a riportare l'ordine nelle abitudini del bambino che ha un debole per la nonna acquisita.\nMonica, in seguito alle indicazioni ricevute da Michele, si mobilit\u00e0 per raggiungere Adriano sulla cima della montagna. Nel suo viaggio si imbatte in un gruppo di ornitologhe alla ricerca di uccelli rari. Dopo essersi persa pi\u00f9 volte tra i sentieri di montagna riesce a ritrovare Adriano. I due si chiariscono, ma il mancato cognato mente sui suoi sentimenti, dicendole che le ha confessato il suo amore solo perch\u00e9 era ubriaco. \nMaya, ricongiuntasi con Tommaso che ha finalmente lasciato la moglie, si trova alle prese con l'insolito ruolo di casalinga. Lea, cosciente del fatto che una storia a distanza non potrebbe mai funzionare, comunica alle sue amiche di aver lasciato Ermanno, ma al momento della partenza, su suggerimento delle ragazze, lui la raggiunge in aeroporto. Dopo i ripetuti tentativi di Giannetto di cambiare il look di Rosa, la donna si rende conto che il suo spasimante aveva l'intenzione di trasformarla in una copia della sua ex moglie. \nCristina decide di non frequentare pi\u00f9 le lezioni di kick boxing per non essere costretta ad incontrare Raoul, ma prima di lasciare la palestra ha l'occasione di fare una scenata di gelosia al bell'istruttore. Per tirarsi un po' su organizza una festa a casa e in cuor suo spera nell'arrivo del suo amato. Solo a fine serata Raoul la raggiunge e prova a spiegarle quali sono le ragioni che gli impediscono di continuare a frequentarla.\nPrima di incontrare gli editori francesi Laura chiama Paolo che si arrabbia alla notizia della serata che la sua compagna ha trascorso con Marco. Nonostante la richiesta di comprensione da parte della scrittrice, Paolo non sente ragioni. Laura e Paolo sono sempre pi\u00f9 vicini a Marco e Valeria.\nBianco Natale.\nTrama.\nPaolo non sa se confessare o no a Laura di averla tradita e spesso viene chiamato da Michele.\nCristina scopre che il ragazzo che le piace tanto, Raul, ricambia ma che ha paura di stare con lei perch\u00e9 \u00e8 sieropositivo. Questa notizia la sconvolge.\nSenza paura.\nTrama.\nLaura organizza un viaggio a sorpresa per Paolo durante il quale gli avrebbe voluto chiedere di sposarla. Egli intanto rifila un pugno in faccia a Gianluca, il quale era venuto a sapere che Valeria (sua compagna e collega di Paolo) l'aveva tradito con Paolo appunto. Paolo \u00e8 terrorizzato perch\u00e9 teme che Gianluca per vendetta racconti tutto a Laura, ma alla fine sar\u00e0 proprio Paolo a confessare il suo tradimento sulla spiaggia mentre Laura gli chiedeva di sposarla.\nUn attimo di pace.\nTrama.\nIl rapporto tra Paolo e Laura sembra andare a gonfie vele dopo la ritrovata intimit\u00e0, ma Laura sente che Paolo le sta nascondendo qualcosa. Su consiglio di Michele, Paolo ha deciso di non essere sincero con la sua compagna e, alla notizia che Valeria ha lasciato Gianluca, teme che il suo tradimento possa venire allo scoperto. Dopo il bacio alla festa di Capodanno, Adriano chiede a Monica di scaricare Bea per conto suo, ma dopo aver ascoltato i consigli di Paolo, l'ornitologo sceglie di proseguire la sua relazione. Monica cerca di nascondere la gelosia che prova nei confronti del quasi cognato. \nIn redazione si lavora al prossimo numero della rivista: la direttrice sceglie di dedicarla agli inganni d'amore. Le ragazze propongono articoli legati alle proprie esperienze personali. Maya \u00e8 entusiasta di conoscere il fratello di Tommaso, ma questo incontro le riserva una brutta sorpresa perch\u00e9 scopre di avere avuto una relazione con lui. Elio, con la scusa di testare un quiz per le lettrici di \u201cTu donna\u201d, cerca di capire se i sentimenti di Maya per Tommaso sono cos\u00ec forti come lei vuole fargli credere. Quando le ragazze scoprono l'amore che il giornalista prova per la collega non perdono occasione per dargli dei consigli. Clelia non \u00e8 per niente abbattuta dopo l'abbandono del marito e si dedica alla cura dei suoi nipoti. Mario spiega a Laura che ha lasciato casa perch\u00e9 non riesce a superare il flirt che sua madre ha avuto in passato nonostante fossero gi\u00e0 sposati. \nEmanuele e Viola sono sempre pi\u00f9 innamorati e la loro relazione porta il genio di famiglia a distrarsi dai doveri scolastici, tanto da essere ripreso dalla professoressa Mancuso. Cristina, sorpresa sotto casa da Paolo e Laura, non pu\u00f2 fare a meno di presentare il suo nuovo fidanzato. Durante la cena, a cui prendono parte anche le zie, Viola e Raoul non possono sottrarsi alle pressanti domande di tutta la famiglia. Stefania, per salvare il suo matrimonio, porta Giulio alla scuola di ballo spiegandogli che sar\u00e0 la cura alla loro crisi di coppia. La reticenza iniziale scompare e Giulio si fa trascinare dalla moglie in questa nuova avventura. \nAdriano fa un regalo a Bea e rimane piacevolmente sorpreso quando scopre che l'eccentrica parrucchiera si sta documentando sul mondo degli uccelli solo per amore suo. Durante il primo appuntamento l'ornitologo ha le visioni di Monica, ma Bea gli dimostra tutta la sua passione. Gianluca, intento a scoprire il motivo della rottura con la sua promessa sposa, legge un messaggio di Paolo sul telefonino di Valeria.\nIn ginocchio da te.\nTrama.\nPaolo, perseguitato dai rimorsi di coscienza, sogna che tutti hanno scoperto il suo tradimento, ma al suo risveglio Laura lo rassicura sul loro rapporto, promettendogli che non lo lascer\u00e0 mai. Monica scopre che Adriano ha passato la notte da Bea. La futura mamma \u00e8 talmente gelosa che non riesce nemmeno a pronunciare il nome della vicina di casa. Clelia attende il ritorno del marito, ma quando Mario le spiega che non ha nessuna intenzione di tornare sui suoi passi, la cinica donna va su tutte le furie.\nMichele vorrebbe intervenire per aiutare Paolo e Adriano, ma gli viene impedita qualsiasi interazione con la terra e deve assistere impotente alle vicende dei suoi cari. Paolo condivide con Valeria le sue preoccupazioni per l'imprevedibile reazione di Gianluca che si reca al vivaio e lo aggredisce fisicamente. Paolo va in crisi al pensiero che possa raccontare tutto a Laura. Maya \u00e8 disperata: Tommaso l'ha lasciata dopo aver scoperto le sue performance sessuali con il fratello. Laura vuole organizzare un matrimonio a sorpresa e chiede a Monica di farle da testimone. Monica viene colta da improvvisi malori. Laura comprende che gli attacchi d'asma dell'amica dipendono dalla relazione tra Bea e Adriano e, preoccupata, chiede all'ornitologo di starle vicino.\nLa professoressa Mancuso sviene quando scopre Emanuele e Viola in atteggiamenti intimi nella biblioteca della scuola. Solo l'intercessione di Cristina evita ai due innamorati una pesante sospensione. Cristina non riesce a vivere con serenit\u00e0 il suo rapporto con Raoul perch\u00e9 teme di ferirlo, ma sar\u00e0 lo stesso Raoul a tranquillizzarla sul fatto che non hanno ancora fatto l'amore. La relazione tra Adriano e Bea continua e l'ornitologo propone a Monica un incontro con la sua fidanzata. Monica, convinta di poter superare i suoi malori, accetta, ma quando rincasa si chiude in camera senza dare una spiegazione precisa al cognato. \nPaolo incontra Gianluca e lo implora di mantenere il segreto con Laura che intanto non riesce a spiegarsi lo strano comportamento del compagno e cerca di capire che cosa nasconde. Stefania e Giulio continuano a frequentare in gran segreto la scuola di ballo che si rivela un toccasana per la loro crisi matrimoniale. \u00c8 tutto pronto per la romantica cena che Laura ha organizzato per il suo futuro marito. Quando lei le chiede di sposarlo, Paolo le confessa il suo tradimento.\nIl mare d'inverno.\nTrama.\nLaura ripensa alla confessione di Paolo e non riesce a darsi pace per il tradimento del suo compagno. Paolo prova a rimediare, ma la scrittrice non sente ragioni e lo obbliga a mantenere il segreto con i figli. Adriano continua a frequentare casa di Bea e Monica \u00e8 molto gelosa della loro relazione. Per creare scompiglio nella vita del cognato, mette in atto un piano per sabotare le sue abitudini. Intanto Michele osserva il comportamento della sua amata dal Paradiso.\nPer Emanuele e Cristina arrivano i tanto attesi 18 anni e per festeggiare nel migliore dei modi hanno il permesso di organizzare una festa a casa.\nStefania e Giulio, che hanno ormai ravvivato il loro matrimonio, spiegano a Yang qual \u00e8 il segreto della loro felicit\u00e0. Il bambino si vergogna dei suoi genitori in versione ballerina e rivela tutto a Clelia in cambio di un intero pomeriggio in sua compagnia. La cinica nonna accusa figlia e genero di essere patetici e li informa che non si occuper\u00e0 pi\u00f9 delle gemelle.\nPaolo dice a Valeria che \u00e8 stato lui a rivelare il tradimento a Laura e si dichiara pronto a fare di tutto per rimediare al suo errore, proponendo alla collega di non incontrarsi pi\u00f9 al vivaio. Laura non pu\u00f2 fare a meno di confidarsi con le sue amiche e ammette di essere in crisi perch\u00e9 non sa davvero come comportarsi. L'intera redazione si trasferisce in un centro di bellezza. Qui ognuno fa il punto sulla sua vita. Maya \u00e8 entusiasta del suo rapporto con Tommaso che procede a gonfie vele. Rosa si dispera perch\u00e9 la sua condizione economica le impedisce di permettersi una baby sitter che si occupi dei gemelli quando deve uscire con un uomo. Elio finge di avere una relazione per suscitare la gelosia di Maya che non perde l'occasione di proporgli un'uscita a quattro con il suo Tommaso.\nI ragazzi della squadra di pallanuoto se la prendono con Paolo quando vengono informati che il bel Raoul si allener\u00e0 con loro.\nLaura chiede a Marco di tornare a lavorare insieme; non riesce proprio a perdonare Paolo ed evita qualsiasi contatto con lui. \nMonica ha preparato uno scherzo per Adriano, ma quando rincasa va su tutte le furie perch\u00e9 l'ornitologo si sta intrattenendo nella sua stanza con Bea. Scappa e si rifugia in redazione dove viene raggiunta da Laura a cui ha finalmente il coraggio di confessare il suo amore per Adriano.\nTutto \u00e8 pronto per la festa. Emanuele e Cristina ricevono i loro amici, ma sono del tutto presi dai rispettivi fidanzati. Cristina mette da parte ogni dubbio e decide di fare l'amore con Raoul. Viola lascia la festa con una scusa, ma allo scoccare della mezzanotte Emanuele la raggiunge a casa sua per festeggiare i suoi 18 anni. La sorpresa fallisce quando scopre la fidanzata in compagnia di Sandrino, il suo ex ragazzo.\nVia.\nTrama.\nLaura non riesce ad accettare il fatto che Paolo l'abbia tradita con Valeria e fa di tutto per evitarlo e per rendergli la vita difficile. Intanto, alla festa di compleanno di Emanuele, Cristina e Raoul decidono di fare l'amore dopo aver rimandato a lungo a causa della malattia di lui. Anche la storia tra Emanuele e Viola sembra andare a gonfie vele, fin quando quest'ultimo non scopre che la sua ragazza lo tradisce con Sandrino, il suo ex. Alla festa anche l'amica di Cristina, Martina, s'innamora di un alunno di pallanuoto di Paolo. \nMonica, per\u00f2, non sta passando un bel periodo. \u00c8 gelosa di Bea, la nuova fidanzata di Adriano, ma non vuole ammetterlo n\u00e9 a se stessa n\u00e9 alle sue amiche.\nSenza piet\u00e0.\nTrama.\nLaura vuole mettere dei paletti tra lei e Paolo ed etichetta ogni cosa presente in casa per sottolineare la loro separazione. Anche le sue amiche incoraggiano la strategia di tensione che la scrittrice sta portando avanti, mentre Paolo si arrabbia perch\u00e9 non la aiutano a riflettere sul loro rapporto che sembra ormai irrecuperabile. Adriano vive una vera e propria metamorfosi dopo la dichiarazione d'amore di Monica, spogliandosi dei panni dell'ornitologo impacciato e mettendo in mostra delle doti fisiche che le ragazze della redazione non possono fare a meno di notare con entusiasmo. Ma la relazione tra il rinato Adriano e la quasi cognata non \u00e8 tutta rose e fiori; entrambi confidano ai propri amici la loro preoccupazione sul fatto che non hanno ancora fatto l'amore. Monica si sente bloccata perch\u00e9 vive l'intimit\u00e0 con Adriano come un tradimento nei confronti di Michele, tant'\u00e8 vero che inizia ad avere delle visioni. Emanuele, accecato dall'amore per Viola, accetta la proposta di portare avanti un rapporto a tre con delle rigide regole da rispettare. Mario continua ad assistere Clelia che finge di stare ancora male per trattenerlo a casa accanto a s\u00e9. Elio vuole approfittare dell'assenza di Tommaso per una settimana per conquistare Maya e la invita a cena a casa sua, ma la ragazza rifiuta la proposta per stare con i figli del suo compagno. L'eccentrica redattrice finisce in ospedale per colpa dei figliastri che cercano di farla fuori facendole ingerire una massiccia dose di tranquillanti. Qui Elio prova a farla ragionare, ma Tommaso arriva preoccupato al suo capezzale. Durante una cena a casa tra Laura e Marco, Paolo ascolta di nascosto una conversazione e interpreta male le loro parole, credendo che il discorso sia riferito a una relazione segreta. Paolo \u00e8 tormentato, vorrebbe rimediare ai suoi errori, ma nessuno gli d\u00e0 la possibilit\u00e0 di farlo. Cristina lo tratta male e lo avverte che non riconosce pi\u00f9 la sua autorit\u00e0, Laura evita ogni contatto e anche le zie non gli concedono un'altra chance. Stefania e Giulio sono emozionati per la prima gara di ballo e si esibiscono sotto gli occhi stupiti dei loro familiari. Ma a fine gara, quando il giudice proclama il loro quarto posto, Clelia ingaggia una polemica contro la giuria accusandola di non essere competente. \nMonica incontra in sogno Michele. L'ex rubacuori le spiega che si porta dietro residui di impulsi umani e per questo prova ancora gelosia nei suoi confronti. Per entrambi \u00e8 difficile dirsi addio, ma un ultimo bacio segna la fine della loro storia d'amore. Michele saluta Monica che adesso \u00e8 pronta per la sua nuova vita con Adriano. Paolo trova il manuale di Cristina sulla sieropositivit\u00e0. La ragazza non pu\u00f2 pi\u00f9 tacere la malattia del suo fidanzato. Sconvolto dalle rivelazioni di Cristina, Paolo non reagisce pi\u00f9 alle provocazioni di Laura.\nAlmeno tu nell'universo.\nTrama.\nCristina va su tutte le furie quando Paolo le chiede di troncare la sua relazione con Raoul. Laura \u00e8 preoccupata e cerca di capire con le sue amiche quale sia la natura del malessere del suo compagno. Elio vuole licenziarsi, lavorare a stretto contatto con Maya gli procura una sofferenza ormai divenuta intollerabile. Stefania e Giulio prendono la varicella e contagiano il resto della famiglia. Stefania propone al marito di continuare comunque le lezioni di ballo per infettare gli altri concorrenti e metterli fuori gioco dalla gara. Ma la tattica messa in piedi da Giulio non ha gli effetti sperati. Paolo si rifiuta di parlare con Raoul che abbandona gli allenamenti di pallanuoto per la gioia di Capone che torna a essere al centro delle attenzioni del suo allenatore. Laura va a trovare Valeria. La vivaista le confessa di provare dei sentimenti per Paolo, ma che non ha pi\u00f9 rivisto il suo collega perch\u00e9 \u00e8 stato proprio lui a decidere di occuparsi separatamente della loro attivit\u00e0. Credendo che il marito sia uscito di casa, Clelia prenota un massaggio. All'uscita del centro benessere, Mario le rivela di aver scoperto il suo inganno e solo se accetter\u00e0 di sposarlo un'altra volta rester\u00e0 per sempre al suo fianco. \nRosa \u00e8 entusiasta delle capacit\u00e0 di Teo con i bambini e non manca di notare anche la sua prestanza fisica. Maya \u00e8 commossa dalle attenzioni che i figli di Tommaso le riservano per farsi perdonare della marachella che l'ha fatta finire in ospedale. \nPaolo raggiunge Raoul e gli fa una scenata, accusandolo di approfittarsi di sua figlia. Non riuscendo a far ragionare n\u00e9 Raoul, n\u00e9 Cristina, si rivolge alla professoressa Mancuso che per\u00f2 gli nega il suo aiuto prendendo le difese del nipote. \nAdriano accompagna Monica al corso pre-parto, ma presi dai discorsi su Paolo e Laura non riescono a seguire la lezione. Dopo un acceso litigio con l'insegnante, Monica decide di abbandonare il corso. Se in un primo momento il rapporto a tre non crea problemi, sia Emanuele che Sandrino iniziano a chiedere di pi\u00f9 a Viola. Emanuele capisce che la relazione a tre non fa per lui e lascia il \"gioco\". Marco approva l'introduzione del libro di Laura. La scrittrice, presa da un attimo di panico, bacia il suo editore, ma si pente subito dopo e viene presa da una crisi di pianto. Paolo chiarisce la situazione con Raoul e Cristina e promette che gli star\u00e0 vicino. Laura ascolta la conversazione e Paolo la mette al corrente della situazione di sua figlia. Monica, rovistando nei cassetti di Adriano, trova il suo certificato di matrimonio.\nMi fido di te.\nTrama.\nMonica soffre di incubi dopo aver scoperto che Adriano ha una moglie. Intanto dal Paradiso Michele si accerta della veridicit\u00e0 del matrimonio segreto di suo fratello. Ormai al corrente della malattia di Raoul, Laura supera l'imbarazzo e offre il suo sostegno a Cristina. Per la ragazza si avvicinano gli ultimi compiti in classe prima della maturit\u00e0 e insieme a Martina escogita un piano per superarli, ma purtroppo le cose non vanno nel verso giusto. A questo punto interviene Raoul che la invita a studiare seriamente per poter recuperare il tempo perso. Laura propone una tregua a Paolo e lo invita a uscire a cena, ma lo prega di non illudersi perch\u00e9 non si tratta di una riconciliazione, ma solo il concedergli un'altra possibilit\u00e0. Viola, divisa tra l'amore per due ragazzi, viene messa alle strette da Emanuele. Quando la ragazza gli comunica di preferire Sandrino, il genio di famiglia piomba in un pessimismo cosmico dal quale neanche Cristina riesce a farlo uscire.\nElio si lamenta con le ragazze che non tengono in considerazione la sofferenza che gli procura continuare a lavorare al fianco di Maya che \u00e8 decisa ad avere un figlio da Tommaso. Le amiche la mettono subito in guardia, invitandola a valutare pregi e difetti del suo compagno. Monica pedina la presunta moglie di Adriano che, accorgendosi di lei, la denuncia alla polizia. Quando Adriano si presenta in commissariato, Monica gli fa una scenata. L'ornitologo le spiega che il matrimonio \u00e8 solo una formalit\u00e0 per aiutare la compagna straniera di un amico a restare in Italia. Paolo \u00e8 entusiasta di uscire con Laura e accetta consigli sul ristorante da prenotare per la cena della riconciliazione. Prima del grande evento incontra Michele in sogno perch\u00e9 ha bisogno dei suoi preziosi consigli su come comportarsi. Anche le zie danno una tregua al nipote prediletto e lo aiutano a prepararsi per la cena. Nina prova a conquistare il cuore del piccolo Yang ed \u00e8 pazzamente gelosa di nonna Clelia che invece chiede l'aiuto di Stefania per far rinsavire Mario, reo di averle chiesto di sposarlo di nuovo. Laura riceve i fiori di Paolo, ma continua ad avere dei dubbi sulla possibilit\u00e0 di dargli di nuovo fiducia. Per questo Rosa le consiglia di leggere un articolo scritto proprio da lei su \"Tu donna\". Nonostante i programmi di Paolo non vengano rispettati, la cena sembra essere un successo. Ma \u00e8 qui che Laura capisce di non fidarsi pi\u00f9 del suo compagno, ma non ha il coraggio di confessarlo.\nNon gioco pi\u00f9.\nTrama.\nClelia torna dall'ospedale. Quando a casa si accorge dell'assenza di Mario smette di recitare la parte dell'ammalata. Monica crede che Adriano non la ami realmente, ma veda in lei un caso umano da salvare. Michele si commuove quando ascolta Adriano confidare a Paolo la decisione di riconoscere suo figlio. Emanuele ha perso la ragione, non riesce a darsi pace per l'abbandono di Viola e questo lo porta a trascurare persino lo studio. Laura si confida con le sue amiche e mente anche a se stessa quando dice di non avere nessuna preoccupazione per il suo rapporto con Paolo. Le ragazze accusano Rosa di opportunismo perch\u00e9 accetta i regali dell'uomo con cui sta uscendo senza avere una relazione seria con lui. Quando Tommaso scopre la lista dei difetti che Maya sta stilando per rendersi conto delle sue qualit\u00e0, si arrabbia senza sentire ragioni. Cristina propone a Martina un piano per superare gli esami di maturit\u00e0: devono racimolare \u20ac 1.000 per comprare in anticipo le tracce dei compiti offerte online. Al momento della transazione la ragazza ci ripensa, presa dai rimorsi di coscienza nei confronti di Raoul. Clelia vorrebbe accettare la proposta di matrimonio di Mario, ma non riesce a riconoscerlo. Solo quando Yang scappa di casa per raggiungerla, riesce a chiarirsi le idee. Laura, accecata dalla gelosia, osserva l'incontro tra Paolo e Valeria, senza sapere che il suo compagno ha intenzione di lasciare il vivaio per fugare ogni dubbio sulla sua condotta. Rosa, dopo aver lasciato l'uomo facoltoso che la riempiva di regali non riesce a resistere al fascino di Teo e si lascia prendere dalla passione. Paolo incontra Michele in sogno. Il suo migliore amico ha preparato una cena per lui e Laura affinch\u00e9 possano riconciliarsi sul serio, ma sul pi\u00f9 bello la scrittrice si sveglia e svanisce dal sogno. Elio prega Monica di trovare un sostituto, ma la direttrice e Rosa lo invitano a notare la profonda crisi di Maya che potrebbe portarla a lasciare Tommaso. Quando Elio trova finalmente il coraggio di confessare il suo amore, Maya resta senza parole. Arriva la finale della gara di ballo di Giulio e Stefania. Mentre la coppia si esibisce, Clelia accetta la proposta di matrimonio di Mario. Quando Monica spiega ad Adriano che secondo lei non \u00e8 realmente innamorato, lui si infuria e scappa via di casa. Per la futura mamma questa \u00e8 la prova dei suoi sentimenti e gli corre dietro per riconquistarlo. Paolo e Laura si rendono conto che il loro rapporto \u00e8 ormai giunto al capolinea.\nTra te e il mare.\nTrama.\nPaolo va via di casa e si trasferisce in un nuovo appartamento nell'attesa che le cose si sistemino. La separazione per\u00f2 non giova alla coppia e entrambi pensano ai momenti passati insieme.\nEmanuele \u00e8 in crisi profonda. Viola si sincera delle sue condizioni e lui le spiega che non trover\u00e0 mai un ragazzo che la ama come l'ha amata lui. Cristina e Martina esultano per l'ammissione agli esami di stato e accolgono la professoressa Mancuso con uno striscione di ringraziamento, ma l'insegnante le mette in guardia perch\u00e9 gli esami non saranno una passeggiata. Il presidente di commissione \u00e8 un certo Ugo Di Magistris, detto \u201cUgolino\u201d, un professore molto temuto fin dai tempi dell'universit\u00e0. Cristina si consola quando viene a conoscenza di un'amicizia delle zie al Ministero per avere in anticipo le tracce del tema.\nLaura pensa al suo ex marito e lo chiama per spiegargli la situazione con Paolo. Riccardo le propone di trasferirsi per un periodo a Denver. \nMonica e Adriano continuano gli esercizi pre-parto e pensano a un piano per aiutare i loro amici a rimettersi insieme.\nMario spiega con delicatezza a Yang che sposer\u00e0 Clelia e si prender\u00e0 cura di lei. Clelia cerca di convincersi che ce la far\u00e0 ad affrontare il matrimonio.\nSulla scia degli avvenimenti l'argomento per il prossimo numero di \u201cTu donna\u201d \u00e8 amore e tradimento, quando quest'ultimo rafforza il rapporto di coppia. La scelta non \u00e8 casuale, l'obiettivo \u00e8 aiutare Paolo e Laura a tornare sui loro passi.\nMaya ignora Elio perch\u00e9 turbata dai sentimenti che il grafico prova nei suoi confronti. Rosa continua la relazione clandestina con Teo, l'et\u00e0 del suo amante le impedisce di dire la verit\u00e0 alle sue amiche. La discussione con il giovane baby sitter la mette in crisi, ma Monica e Maya la incoraggiano a continuare la sua relazione. Valeria propone a Paolo di rilevare il vivaio, ha intenzione di partire e andare lontano da lui. La ragazza, che ha a cuore la felicit\u00e0 del suo collega, lo invita a riconquistare Laura, l'unica donna che ama veramente. Clelia e Stefania arrivano in soccorso di Laura con una scorta di alcolici per farla ragionare. Per questa missione si fanno avanti anche le zie. Ma Laura lascia tutti senza parole quando annuncia la sua partenza per gli Stati Uniti. La scrittrice, ubriaca, incontra Michele in sogno. \nAdriano usa le teorie sugli uccelli per spiegare a Paolo la soluzione ai suoi problemi: come le rondini, deve emigrare per rinascere insieme alla sua famiglia.\nAdriano riceve la comunicazione per un viaggio al Polo Nord che gli permetter\u00e0 di assistere al passaggio dell'oca delle nevi, il suo sogno fin da bambino. \nStefania, sotto l'effetto dell'alcol, ha una visione e chiama suo padre e Giulio per organizzare un piano che consenta di recuperare il rapporto tra Laura a e Paolo. \nViola, perseguitata dalle visioni di Emanuele, spiega a Sandrino che non pu\u00f2 fare a meno del suo ex. Paolo ha prenotato un viaggio in Sud America per tutta la famiglia, ma le sue speranze vengono deluse quando scopre la decisione di Laura di raggiungere Riccardo a Denver.\nI migliori anni della nostra vita.\nTrama.\nArriva il giorno della prima prova dell'esame di maturit\u00e0. Cristina e Martina usano tutte le tecniche di copiatura esistenti, mentre per Emanuele \u00e8 preso da tutt'altri pensieri. Viola decide di confessare il suo ritrovato amore per Emanuele, ma l'intervento di Cristina la dissuade a rimandare tutto a quando gli esami saranno finiti. La lettura delle tracce \u00e8 un fulmine a ciel sereno, le anticipazioni delle zie non coincidono con i temi ministeriali. Cristina e il resto della classe vanno nel panico, ma l'aiuto della professoressa Mancuso si riveler\u00e0 provvidenziale.\nGiulio e Stefania incoraggiano Paolo e lo aiutano a preparare un numero di danza per riconquistare Laura.\nMonica, nonostante la preoccupazione per l'imminente nascita del bambino, sprona Adriano a non rinunciare al viaggio in Artide e lo inganna quando fa dire al ginecologo che non c'\u00e8 il rischio di un parto anticipato. \nClelia, preoccupata dalle strane telefonate di Mario, lo avverte che non gradisce alcuna sorpresa per il giorno delle nozze.\nNonostante la brutta reazione di Tommaso al desiderio di maternit\u00e0 di Maya, la ragazza spera ancora di avere un figlio dal compagno, ma le amiche le spiegano di non illudersi. Intanto Elio ha lasciato in redazione una lettera con le sue dimissioni, ma Rosa lo invita a partire dopo il matrimonio di Clelia e Mario.\nMonica incontra Michele in sogno. Il quasi marito non \u00e8 d'accordo sulla partenza di Adriano, ma Monica \u00e8 irremovibile. Michele mette in atto un piano per scongiurare il viaggio del fratello coinvolgendo il cuoco del ristorante. \nAl ricevimento per le nozze di Mario e Clelia ognuno pensa ai suoi problemi. Le zie, ricordando la premonizione della maga, fanno la conoscenza di due uomini. Cristina mette alla prova Raoul con il trucco del messaggio consigliato da Rosa e Monica.\nPaolo \u00e8 in ansia per la sua performance, ma Stefania e Giulio lo rassicurano. Infatti l'idea del ballo si rivela vincente e Laura si riconcilia con Paolo. Emanuele ritrova il sorriso grazie al sostegno della sorella e quando Viola si presenta per comunicargli la fine della storia con Sandrino, il genio la liquida in malo modo. La dichiarazione d'amore di Elio convince Maya a mettere fine alla relazione con Tommaso e a tuffarsi tra le sue braccia. Quando tutto sembra essersi risolto, Laura spiega a Paolo che non ha nessuna intenzione di annullare il viaggio per gli Stati Uniti.\nQuando due si lasciano.\nTrama.\nArriva il giorno degli esami orali. Dopo avere escluso Viola dai suoi pensieri, Emanuele si \u00e8 buttato a capofitto nello studio e ha preparato una tesina da 1.400 pagine con l'obiettivo di stupire Ugolino. \nPaolo sente di aver fallito e comunica a Cristina che troveranno presto una nuova casa in cui traslocare. Stefania non vuole che sua sorella lasci l'Italia e si accorda con Nina per scongiurare la partenza.\nMonica teme di restare sola ora che Adriano \u00e8 al Polo Nord e mette alla prova i suoi amici sull'assistenza che le possono offrire. Mario non riesce ad abituarsi ai cambiamenti di Clelia che si \u00e8 trasformata in una mogliettina premurosa.\nLe zie non sono pronte a gestire la situazione con Guido e Gerardo, i vedovi conosciuti al matrimonio. Non sapendo come comportarsi chiamano Clelia che prova ad aiutarle. Laura e Paolo accompagnano i figli a scuola. L'incontro si trasforma in una lite furiosa in cui la scrittrice fa presente all'ormai ex compagno che non fa pi\u00f9 parte della sua vita ed \u00e8 pronta a partire per gli Stati Uniti. Cristina e Emanuele affrontano l'esame orale sotto gli occhi dei loro genitori, ma le loro performance sono del tutto opposte. Alle fine degli esami, Viola confessa i suoi sentimenti a Emanuele che, dopo qualche tentennamento, non pu\u00f2 fare a meno di cedere alle parole della sua amata. La promozione di Martina e Cristina \u00e8 in bilico, ma l'intervento della professoressa Mancuso convince Ugolino ed entrambe le ragazze possono festeggiare il diploma. Stefania e Giulio riescono ad aprire una scuola di danza e usano Nina e Yang come promoter. Arriva il momento del parto e Rosa, Elio e Maya, presi dal panico, corrono in ospedale con Monica. Adriano aspetta il passaggio dell'oca delle nevi, ma il suo pensiero \u00e8 costantemente rivolto alla sua amata. La visione di una papera parlante gli annuncia di tornare a casa perch\u00e9 Monica ha bisogno di lui. Nina e Yang mettono in atto una protesta a oltranza per convincere Laura a non partire per gli Stati Uniti. Laura non sa che dietro alle richieste della piccola di casa si cela un piano organizzato da sua sorella insieme al resto della famiglia. Cristina e Emanuele festeggiano la promozione sotto lo sguardo preoccupato di Paolo che fraintende la situazione.\nLove is in the air.\nTrama.\nPaolo non ha il coraggio di dire a Laura che non vuole che lei parta perch\u00e9 la ama, la stessa cosa vuole Laura stessa, che sa di essere innamorata di Paolo e non aspetta altro che lui le chieda di non partire, ma ci\u00f2 non accade. Intanto Emanuele e Cristina hanno gli esami di maturit\u00e0, e nella commissione c'\u00e8 un professore che nessuno ha mai visto, ma si dice che sia cattivissimo. Agli esami, Emanuele porta una tesina lunghissima che fa annoiare la commissione, a Cristina vengono fatte domande a cui non sa rispondere, come a Martina e Viola, pur sapendo tutto alla perfezione, non riesce a dire niente e fa scena muta, perch\u00e9 pensa solo all'amato Emanuele e all'errore fatto. Grazie alla professoressa Mancuso vengono tutti promossi. Paolo \u00e8 felicissimo, ma non si fida molto della figlia e la segue di nascosto, ma vede che la macchina dove ci sono dentro Cristina ed Emanuele che devono andare a festeggiare traballa e sente delle urla, pensa subito male e cade con la sua macchina, per fortuna non si fa niente ma nessuno sa dell'incidente. Paolo \u00e8 per tutti scomparso, e cos\u00ec ognuno si mette a cercarlo, finch\u00e9 non viene trovato e portato all'ospedale, dove inganna Laura, approfittando di un errore dei medici, che gli rivela di amarlo e di non voler partire. La donna poco dopo scopre l'inganno e se ne va arrabbiata, ma Paolo la raggiunge e le dice di amarla, e i due si sposano nella chiesa dell'ospedale, dove trovano don Luigi e come fedi si mettono dei cerotti. Intanto, dopo ore, finalmente Monica partorisce, e accanto a lei c'\u00e8 Adriano, che \u00e8 tornato, sotto consiglio dell'oca parlante che ha tanto cercato. Nasce cos\u00ec Michelino. Poco dopo aver fatto nascere il bambino, Michele ferma il tempo e si presenta davanti a Monica, che \u00e8 l'unica, insieme al neonato, che pu\u00f2 vederlo. Michele se ne va e dice a Monica che \u00e8 l'ultima volta che si vedono. Nel mentre si chiarisce il malinteso che Paolo aveva scatenato, lui capisce che Cris ed Ema non stavano facendo nulla nella macchina e lo capiscono anche Raul e Viola, a cui Paolo aveva detto tutto. Alla fine Paolo e Laura dicono a tutti di essersi sposati. La seconda stagione si conclude con tutte le coppie che ballano sulle note di \"Love Is In The Air\"."}
{"id": "2925779", "revid": "339392", "url": "https://it.wikipedia.org/wiki?curid=2925779", "title": "Unicredit group", "text": ""}
{"id": "2925781", "revid": "149727", "url": "https://it.wikipedia.org/wiki?curid=2925781", "title": "Ferrovia del Pilatus", "text": ""}
{"id": "2925784", "revid": "110157", "url": "https://it.wikipedia.org/wiki?curid=2925784", "title": "Makin' Me Fall in Love Again", "text": "Makin' Me Fall in Love Again \u00e8 il quarto singolo promozionale pubblicato dal secondo album intitolato \"Kellie Pickler\" della cantante omonima."}
{"id": "2925788", "revid": "6923", "url": "https://it.wikipedia.org/wiki?curid=2925788", "title": "Il simbolo perduto", "text": "Il simbolo perduto (titolo originale in lingua inglese: \"The Lost Symbol\") \u00e8 il quinto romanzo giallo dello scrittore Dan Brown, pubblicato il 15 settembre 2009 in contemporanea in Gran Bretagna, negli Stati Uniti e in Canada. In Italia \u00e8 stato pubblicato il 23 ottobre 2009.\n\u00c8 il terzo romanzo della serie con protagonista il professore Robert Langdon.\nDescrizione.\nL'inizio della lavorazione del libro risale al 2006; la data di uscita \u00e8 stata posticipata pi\u00f9 volte.\nLa prima tiratura negli Stati Uniti \u00e8 stata di 6,5 milioni di copie, la pi\u00f9 alta nella storia dell'editore Random House, che pubblica i libri di Brown tramite la propria controllata Doubleday. Inizialmente erano state previste 5 milioni di copie, ma le forti richieste durante la pre-vendita hanno portato l'editore a stampare 1,5 milioni di copie in pi\u00f9. A questo proposito, lo stesso autore ha spiegato di essere stato sottoposto a forti pressioni legate sia al successo dei suoi libri precedenti, sia alle cause legali per plagio che gli erano state intentate in Inghilterra dopo la pubblicazione di \"Il codice da Vinci\" e che aveva vinto. Nei mesi precedenti la pubblicazione il pubblico di Canada e U.S.A ha potuto preordinare il libro tramite le principali catene di librerie o sui siti di e-commerce. A tale proposito, l'editore statunitense ha dichiarato: \"\u00e8 un thriller brillante e convincente, vale la pena di aspettare\".\nNoto anche con il titolo provvisorio \"The Solomon Key\", riferendosi al celebre testo alchemico della \"Chiave di Salomone\", si tratta del terzo libro dell'autore ad includere il personaggio immaginario di Robert Langdon, professore di simbologia religiosa all'Universit\u00e0 Harvard negli Stati Uniti.\nLa storia del libro ha luogo a Washington ed \u00e8 incentrata sulla Massoneria.\nTrama.\nRobert Langdon riceve una telefonata dall'assistente del professor Solomon, suo caro amico, che gli chiede di recarsi in Campidoglio a Washington per una conferenza sulla Massoneria, societ\u00e0 nata nel XVIII secolo, di cui Solomon fa parte. Il segretario \u00e8 in realt\u00e0 Mal'akh, un falso massone che, riuscito a introdursi nel Campidoglio e a mettere la mano mozzata di Solomon, che ha rapito, al centro della sala nella posizione della mano dei misteri, invita Robert Langdon a risolvere l'enigma della piramide massonica se vuole tenere il caro amico Peter in vita. Intanto anche Katherine Solomon, sorella minore di Peter, si insospettisce a causa della mancanza del fratello al Modulo 5. Katherine \u00e8 una ricercatrice che studia le \"scienze\" noetiche e le potenzialit\u00e0 della mente umana cercando una connessione tra scienza moderna e sapere antico. Intanto anche la CIA sembra interessata all'accaduto e Inoue Sato, capo di un reparto della CIA, incontra personalmente Langdon alla Rotonda del Campidoglio, desiderando che il professore risolva l'antico mistero.\nDopo diverse fughe dagli agenti della CIA e lo scioglimento di quasi tutti gli enigmi nascosti nella piramide, Robert Langdon, Katherine e Warren Bellamy (un massone intervenuto al fine di salvare il segreto celato dalla piramide) vengono catturati e capiscono che devono collaborare, in quanto cercano di perseguire gli stessi risultati. Intanto Mal'akh si \u00e8 recato alla \"House of Temple\", un'importante loggia massonica, con Peter, dove intende sacrificarsi agli dei: infatti il vero scopo di Mal'akh non \u00e8 quello di riscoprire le antiche conoscenze, bens\u00ec di tatuarsi sulla testa la parola celata dalla piramide, e poi di offrirsi agli dei come sacrificio umano. Un sacrificio che ritiene molto importante, in quanto il suo corpo \u00e8 perfetto dal punto di vista muscolare, e la sua pelle \u00e8 quasi completamente ricoperta di antichi simboli in onore alle divinit\u00e0. Si scopre anche che Mal'akh \u00e8 in realt\u00e0 lo scapestrato figlio di Peter, che tutti credevano morto in un penitenziario turco, da cui invece \u00e8 riuscito a fuggire corrompendo e poi uccidendo il direttore. Cos\u00ec Peter si trova davanti a un grande dilemma: salvare suo figlio, oppure salvare la massoneria (Mal'akh stava per diffondere un video in cui venivano rivelati alcuni rituali massoni) e sua sorella, che Mal'akh aveva lasciato a dissanguarsi iniettandole in un braccio un ago senza fiala. L'illustre massone decide di non sacrificare il figlio, ma proprio in quel momento interviene la CIA che con un elicottero sfonda il lucernario posto sulla sommit\u00e0 della cupola della \"House of Temple\", e le schegge prodotte con l'impatto cadono sul corpo nudo di Mal'akh che muore ugualmente.\nNel mentre la CIA \u00e8 riuscita a bloccare la pubblicazione del video, impedendo cos\u00ec la diffusione dei segreti della massoneria, e anche Katherine \u00e8 stata salvata. A questo punto Peter decide che Robert Langdon, dopo gli eventi di quella sera e dopo essere riuscito a decifrare quasi completamente la piramide, \u00e8 degno di conoscere il mistero su cui si fonda la massoneria: la parola che dovrebbe portare alla rivelazione delle antiche conoscenze \u00e8 in realt\u00e0 la Bibbia (in quanto la parola perduta della piramide \u00e8 LAUS DEO ovvero \"Lode a Dio\"), che secondo l'interpretazione massonica \u00e8 uno studio delle grandi potenzialit\u00e0 della mente umana, che eleva come unica vera divinit\u00e0.\nAnalisi.\nCome nel \"Codice da Vinci\" il romanzo mescola abilmente finzione e realt\u00e0, prendendo in prestito spunti dal mondo dell'arte, della storia e dell'architettura, per rileggerli in funzione della trama. Tra i simboli utilizzati c'\u00e8 il quadrato magico, specialmente quello inserito da Albrecht D\u00fcrer nella famosa incisione \"Melencolia I\".\nCritica.\nLa critica al \"Simbolo perduto\" si \u00e8 rivelata prevedibilmente composita ed eterogenea. Come gi\u00e0 accaduto con i best seller che hanno preceduto quest'ultima avventura dell'ormai arcinoto professore Robert Langdon (Angeli e demoni e Il codice da Vinci), voci notevoli del giornalismo letterario internazionale hanno espresso in breve tempo giudizi opposti e paralleli.\nLa prima recensione all'opera \u00e8 inaspettatamente giunta la mattina del 14 settembre, un giorno prima dell'uscita del libro negli Stati Uniti, pubblicata da \"The New York Times\" con in calce la prestigiosa firma di Janet Maslin. Il giudizio della Maslin non si contraddistingue, in vero, per particolare entusiasmo; la giornalista ritiene, in breve, che i meccanismi letterari del libro funzionano, attraggono il lettore e lo tengono avvinghiato all'azione impedendo facilmente il distacco critico, ma al contempo osserva come le strutture portanti dell'opera ricalchino senza troppa originalit\u00e0 i lavori precedenti o pure come i personaggi appaiano spesso eccessivamente schematici e stilizzati. Decisamente pi\u00f9 aggressiva e velenosa la recensione arrivata dal quotidiano inglese \"The Guardian\" in una tirata requisitoria di Mark Lawson che giudica senza troppi giri di parole un \"rutilante pezzo di retorica\" l'ultimo scritto di Brown e ne descrive l'autore in questi termini: \"L'autore che ha venduto di pi\u00f9 nella storia moderna rimane quello che scrive peggio\". In caratteri prevedibilmente simili si \u00e8 espresso anche lo storico neozelandese Michael Baigent (che, tra l'altro, dopo aver accusato Dan Brown di plagio per il libro Il codice da Vinci, perse la causa) che su \"The Daily Beast\" scrive: \u201cArrivato a pagina 8 ho chiuso il libro, ho fatto un respiro profondo e ho guardato il soffitto in preda alla disperazione: il libro \u00e8 terribile [...]\".\nMassoni pi\u00f9 o meno insigni hanno invece mostrato benevolenza per il \"Simbolo Perduto\" che a parere di molti di loro traccia un'immagine verosimile dell'universo massonico, sfatando miti e luoghi comuni che da tempo immemore gravitano attorno alla celebre lobby. Indubbiamente positiva infine anche la reazione dell'amministrazione di Washington D.C. che apre sul sito della capitale statunitense una pagina dedicata agli \"antichi misteri\" narrati dalle contrastate pagine di Brown, nella speranza evidente di invogliare il lettore a diventare anche turista.\nCritiche sono invece venute da ambienti cattolici. Il sociologo delle religioni Massimo Introvigne con una serie di articoli e quindi con il libro \"Il simbolo ritrovato\" ha accusato il romanzo di pregiudizi sfavorevoli nei confronti della Chiesa Cattolica e favorevoli alla massoneria. Lo stesso Dan Brown, intervistato dal settimanale \"Panorama\" a proposito delle critiche di Introvigne, ha dichiarato: \"L'obiezione di questo critico corrisponde a verit\u00e0: sono molto pi\u00f9 benevolo nei confronti della massoneria che del Vaticano\".\nAdattamento cinematografico.\nLa Columbia Pictures ha annunciato i piani per la realizzazione di un film tratto dal romanzo ma non \u00e8 ancora chiara la data di uscita della pellicola.\nTom Hanks, attore protagonista nei film \"Il codice da Vinci\" (2006), \"Angeli e demoni\" (2009) e \"Inferno\" (2016) a tal proposito ha dichiarato: \u00abse me lo chiedono, non mi rifiuter\u00f2. Se torneranno sulla serie, spero che mi chiamino\u00bb.\nNel gennaio 2013 un articolo del \"Los Angeles Times\" raccont\u00f2 che la sceneggiatura del film era a buon punto e sarebbe dovuta essere completata a febbraio, con un avvio della pre-produzione a met\u00e0 del 2013. Tuttavia nel luglio 2013 la Sony Pictures ha annunciato che avrebbero adattato il quarto romanzo della serie, \"Inferno\", con Ron Howard come regista.\nSerie televisiva.\nNel settembre 2021 \u00e8 uscita su Peacock l'adattamento televisivo che funge da reboot della serie cinematografica, avendo come protagonista un giovane Robert Langdon, interpretato da Ashley Zukerman, alle prese con la sua prima indagine. Il primo trailer de \"Il simbolo perduto\" \u00e8 stato pubblicato il 18 marzo 2021."}
{"id": "2925789", "revid": "447535", "url": "https://it.wikipedia.org/wiki?curid=2925789", "title": "Angiolino Alfano", "text": ""}
{"id": "2925794", "revid": "31703108", "url": "https://it.wikipedia.org/wiki?curid=2925794", "title": "Telef\u00e9", "text": ""}
{"id": "2925795", "revid": "287204", "url": "https://it.wikipedia.org/wiki?curid=2925795", "title": "Charlotte Bobcats 2009-2010", "text": "La stagione 2009-10 dei Charlotte Bobcats fu la 20\u00aa nella NBA per la franchigia.\nI Charlotte Bobcats arrivarono quarti nella \"Southeast Division\" della \"Eastern Conference\" con un record di 44-38. Nei play-off persero al primo turno con gli Orlando Magic (4-0)."}
{"id": "2925809", "revid": "77594", "url": "https://it.wikipedia.org/wiki?curid=2925809", "title": "Churchill Museum and Cabinet War Rooms", "text": "Il Churchill Museum and Cabinet War Rooms \u00e8 un museo di Londra, in Gran Bretagna ed una delle cinque sedi dell'Imperial War Museum. \nLo spazio espositivo \u00e8 suddiviso in due parti: la prima \u00e8 un percorso attraverso le stanze che si trovano sotto l'edificio del Ministero del Tesoro, dove si riuniva il gabinetto di guerra prima sotto la direzione di Chamberlain e poi di Winston Churchill. Questa prima parte, oltre alle stanze del potere, comprende anche alloggi, sale radio, uffici privati ed altri locali. La seconda parte del museo (il Churchill Museum) \u00e8 un'esposizione dedicata alla vita privata e politica del primo ministro."}
{"id": "2925811", "revid": "229244", "url": "https://it.wikipedia.org/wiki?curid=2925811", "title": "Caio Servilio Gemino", "text": ""}
{"id": "2925817", "revid": "1543377", "url": "https://it.wikipedia.org/wiki?curid=2925817", "title": "Coppa Intercontinentale 1974 (calcio)", "text": "La Coppa Intercontinentale 1974 \u00e8 stata la quindicesima edizione del trofeo riservato alle squadre vincitrici della Coppa dei Campioni e della Coppa Libertadores.\nAvvenimenti.\nPer la seconda volta consecutiva la squadra vincitrice della Coppa dei Campioni rinunci\u00f2 alla partecipazione alla Coppa Intercontinentale. Nell'edizione 1974 della manifestazione, il campione d'Europa fu cos\u00ec sostituito dal finalista Atl\u00e9tico Madrid, che dovette affrontare i vincitori della Coppa Libertadores nonch\u00e9 i detentori del trofeo mondiale, l'Independiente.\nNella gara di andata il tecnico spagnolo Luis Aragon\u00e9s impost\u00f2 una partita difensiva, riuscendo nello scopo di limitare il passivo e riponendo le sue speranze nella sfida di ritorno. A Madrid i \"colchoneros\" sfoderarono una buona prestazione, riuscendo nonostante il gioco duro degli argentini a mettere a segno le due reti necessarie ad evitare lo spareggio.\nI biancorossi spagnoli divennero cos\u00ec il primo e ad oggi unico club ad essersi laureato campione del mondo senza aver vinto il relativo trofeo continentale.\nNel 2017, la FIFA ha equiparato i titoli della Coppa del mondo per club e della Coppa Intercontinentale, riconoscendo a posteriori anche i vincitori dell'Intercontinentale come detentori del titolo ufficiale di \"campione del mondo FIFA\", inizialmente attribuito soltanto ai vincitori della Coppa del mondo per club."}
{"id": "2925819", "revid": "287204", "url": "https://it.wikipedia.org/wiki?curid=2925819", "title": "Emil Jellinek", "text": "Biografia.\nInfanzia e giovinezza.\nEmil Jellinek nacque da Adolf Jellinek (detto anche Aaron Jellinek), un noto rabbino dell'epoca di origini ceche ed ungheresi, e da Rosalie Bettelheim, anch'essa attiva nella comunit\u00e0 ebraica. Aveva due fratelli e due sorelle: Max Hermann, Georg, Charlotte e Pauline.&lt;br&gt;\nPoco dopo la sua nascita, la famiglia di Emil Jellinek, si trasfer\u00ec a Vienna, dove il piccolo Emil crebbe. A scuola, Emil Jellinek era tutt'altro che in gamba: incontr\u00f2 svariate difficolt\u00e0 nell'inserirsi nell'ambiente scolastico e nell'apprendimento di diversi argomenti, con comprensibile disappunto dei genitori, disappunto accresciuto dal fatto che i due fratelli di Emil Jellinek erano invece molto preparati e dediti al dovere.\nPrime esperienze lavorative.\nQuando Emil raggiunse i 17 anni di et\u00e0, riusc\u00ec grazie ai genitori a trovare un lavoro come impiegato in un'azienda situata in Moravia che operava nel settore dei trasporti ferroviari. Dopo due anni di lavoro presso questa azienda, Emil Jellinek venne licenziato perch\u00e9 il direttivo scopr\u00ec che lui organizzava gare clandestine di vetture ferroviarie in tarda notte.&lt;br&gt;\nNel 1872, la famiglia si trasfer\u00ec in Francia ed il padre di Emil, grazie alle sue conoscenze nel mondo diplomatico, riusc\u00ec a trovare in tale ambiente un piccolo posto di lavoro al figlio diciannovenne. In tale occasione conobbe Rachel Goggmann Cenrobert, che pi\u00f9 tardi diverr\u00e0 la sua prima moglie.&lt;br&gt;\nNel 1874, Emil Jellinek venne chiamato al servizio militare, ma ben presto venne anche scartato perch\u00e9 giudicato non idoneo. Torn\u00f2 al lavoro presso gli ambienti diplomatici che suo padre gli aveva fatto scoprire due anni prima e stavolta riusc\u00ec a rivestire il ruolo di vice-console austriaco nella citt\u00e0 algerina di Orano. Contemporaneamente, si diede al commercio in Francia di tabacco coltivato in Marocco dal padre di Rachel, oramai sua fidanzata.\nL'arrivo di Mercedes Jellinek.\nDurante tutto il resto degli anni settanta del XIX secolo, Emil Jellinek lavor\u00f2 saltuariamente anche come ispettore per una compagnia di assicurazioni francese, e per breve tempo, durante il 1881, anche a Vienna. Ma nel 1882 torn\u00f2 ad Oran e spos\u00f2 finalmente l'amata Rachel. Ad Oran nacquero i primi due figli della neo-coppia Jellinek, Adolph e Fernand.\nNel 1884 la famiglia Jellinek si trasfer\u00ec in Austria, a Baden bei Wien: qui Emil lavorava a tempo pieno nel ramo assicurativo. Il 16 settembre del 1889 nacque la terzogenita, battezzata Adriana Manuela Ramona Jellinek, ma che ricevette il nome battesimale di \"Maria de La Mercedes Jellinek\", nome con il quale verr\u00e0 chiamata in famiglia.&lt;br&gt;\nNel 1893, Rachel Jellinek, la moglie di Emil, muore gettando nello sconforto Emil, che inizia ad avere dei comportamenti di tipo superstizioso. La figlia minore, Mercedes, era divenuta nel frattempo la sua prediletta e, pensando che il suo nome portasse buon auspicio, prese a nominare alcune sue propriet\u00e0 con il nome della figlia.\nSempre nello stesso periodo, l'agenzia di assicurazioni presso cui Emil Jellinek lavorava, divenne un'azienda assai florida, permettendo ad Emil Jellinek di accumulare un'ottima fortuna con la quale riusc\u00ec ad acquistare una casa a Nizza, dove la famiglia prese ad andare inizialmente ogni inverno, per poi stabilirvisi definitivamente. A Nizza, Emil Jellinek entr\u00f2 in contatto con il mondo dell'aristocrazia locale e degli uomini di affari del posto. Fu qui che ebbe modo di conoscere pi\u00f9 da vicino il fenomeno dell'espansione dell'industria automobilistica. In effetti, uno degli impulsi maggiori a tale industria arriv\u00f2 proprio dalla Francia, grazie a personalit\u00e0 come Armand Peugeot, Emil Levassor e Ren\u00e9 Panhard. La prima vettura acquistata da Emil Jellinek fu una De-Dion Bouton, anche se in realt\u00e0 si trattava di un triciclo mosso da un motore a vapore. Seguirono un altro triciclo a vapore, questa volta un L\u00e9on Boll\u00e9e, ed infine una Benz, questa volta a quattro ruote e con motore a scoppio.&lt;br&gt;\nEmil Jellinek cominci\u00f2 a questo punto a darsi al commercio di automobili, in particolare marche francesi. Acquist\u00f2 un immobile da adibire a showroom automobilistico e, fedele al suo singolare credo, battezz\u00f2 questa propriet\u00e0 \"Villa Mercedes\". Con tale attivit\u00e0, i guadagni di Emil Jellinek furono addirittura maggiori di quelli, gi\u00e0 ottimi, ottenuti nel ramo delle assicurazioni.\nI contatti con la Daimler Motoren Gesellschaft.\nNel 1896, Enmil Jellinek lesse per caso un annuncio pubblicitario riguardante una vettura della DMG e presto intraprese un viaggio verso Stoccarda-Cannstatt, dove si trovavano gli stabilimenti Daimler. Voleva conoscere personalmente Gottlieb Daimler e Wilhelm Maybach, i due geni che hanno contribuito a far nascere quella che all'epoca veniva chiamata \"carrozza a motore\", ma che pi\u00f9 avanti sarebbe entrata nel linguaggio comune con il nome di automobile.&lt;br&gt;\nAffascinato dalla seriet\u00e0 dei due pionieri tedeschi e convinto dell'affidabilit\u00e0 dell'azienda, Emil Jellinek avvi\u00f2 ben presto le trattative con la DMG per divenire importatore ufficiale del marchio tedesco in Francia, obiettivo che raggiunse nel 1898. L'anno seguente, Jellinek vendette 10 vetture DMG e l'anno successivo 29. Sempre nel 1899, Emil Jellinek convola a seconde nozze con Madelaine Henriette Engler, dalla quale ebbe altri quattro figli.&lt;br&gt;\nMa l'attivit\u00e0 di Jellinek in campo automobilistico non si limitava alla sola vendita: da alcuni anni, infatti, stavano prendendo sempre pi\u00f9 piede le gare automobilistiche, di cui Jellinek divenne ben presto un grande appassionato. Inoltre, in Costa Azzurra, si tenevano all'epoca importanti manifestazioni comprendenti gare automobilistiche. Il 1899 fu anche l'anno in cui Emil Jellinek schier\u00f2 alcune autovetture DMG sulla linea di partenza di tutte le gare previste in Costa Azzurra. Egli stesso si mise al volante di una DMG. La scuderia che Jellinek mise in piedi, neanche a dirlo, venne denominata \"Mercedes\" ed egli stesso si diede come pseudonimo il nome di sua figlia quando gareggiava. Anche le vetture portavano sul muso tale nome.\nLa nascita della Mercedes.\nAll'inizio del Novecento, Gottlieb Daimler mor\u00ec e pochi mesi dopo, durante la gara in salita \"Nice-La Turbie\", anche il pilota Wilhelm Bauer si schiant\u00f2 fatalmente alla prima curva per evitare uno spettatore: guidava una Daimler-Phoenix da gara. Dopo quell'episodio, la DMG volle ritirarsi dalle corse, ma Jellinek convinse i vertici proponendo un progetto da lui pensato per una vettura assai pi\u00f9 competitiva, poich\u00e9 prevedeva il baricentro basso, il passo allungato, le carreggiate allargate ed un nuovo sistema di accensione. Inoltre, impose che la nuova vettura avrebbe dovuto chiamarsi \"Mercedes\". Promise inoltre una somma di 550.000 marchi se Wilhelm Maybach avesse progettato una vettura con tali specifiche. E per essere ancor pi\u00f9 convincente si impegn\u00f2 ad acquistare 36 di queste vetture. La DMG non si fece scappare l'occasione e si mise al lavoro. In pochi mesi, Maybach partor\u00ec uno dei suoi capolavori pi\u00f9 noti, la 35PS, che venne svelata ad Jellinek il 22 dicembre del 1900.&lt;br&gt;\nL'anno seguente, la 35PS semin\u00f2 vittorie su vittorie, imponendosi all'attenzione della stampa dell'epoca e degli appassionati di automobili e di gare automobilistiche.&lt;br&gt;\nNel 1902, \"Mercedes\" divenne un marchio registrato: il sogno di Jellinek era andato oltre le sue pi\u00f9 ottimistiche aspettative. Il successo delle vetture tedesche si diffuse in tutta Europa e Jellinek fece affari d'oro vendendo numerose vetture che portavano il nome di sua figlia.&lt;br&gt;\nNel 1903 Jellinek comp\u00ec un'altra delle sue stravaganze legate al nome \"Mercedes\", forse la pi\u00f9 grande ed insuperabile: cambi\u00f2 il proprio nome in \"Jellinek-Mercedes\", commentando cos\u00ec il fatto: \"Questa \u00e8 forse la prima volta in cui un padre eredita il nome di sua figlia\".&lt;br&gt;\nMa intanto, all'interno della DMG si stavano consumando perfidi intrighi ai danni di Maybach, intrighi dati dall'invidia di alcuni suoi superiori e che stavano evolvendosi all'insaputa di Jellinek, che nel frattempo era entrato a far parte del consiglio di amministrazione della DMG. Ben presto, Maybach fu costretto a dare le dimissioni, con gran dispiacere di Jellinek, che da quel momento cominci\u00f2 a perdere la stima nei confronti della DMG. I rapporti che Jellinek aveva stretto con Maybach erano assai cordiali e la fiducia che nutriva nei confronti del geniale direttore tecnico tedesco era cieca e disinteressata. Per Jellinek, Maybach era la linfa vitale della DMG, per cui nel 1908, un anno dopo le dimissioni di Maybach, lasci\u00f2 la DMG, il suo consiglio di amministrazione e smise di vendere automobili.\nGl ultimi anni.\nL'attivit\u00e0 commerciale di Jellinek termin\u00f2 qui, ma non la sua carriera diplomatica: oltre che di Nizza, Jellinek divenne console austro-ungarico anche del Messico. &lt;br&gt;\nQuando nel 1914 scoppi\u00f2 la prima guerra mondiale, gli Jellinek si rifugiarono a Meran, in Francia, ma qui Emil Jellinek (o Jellinek-Mercedes) venne arrestato con l'accusa di spionaggio. Nello stesso periodo, gli austriaci cominciarono a sospettare della moglie di Jellinek.&lt;br&gt;\nQuando Jellinek venne rilasciato, nel 1917 giunse a Ginevra, in Svizzera, contando di trovare pace nella neutralit\u00e0 del Paese elvetico. Ma anche qui venne trattenuto temporaneamente. In realt\u00e0, Jellinek mor\u00ec in carcere il 21 gennaio dell'anno seguente.&lt;br&gt;\nLe sue ossa oggi riposano a Nizza, accanto alla tomba della prima moglie Rachel."}
{"id": "2925821", "revid": "1305772", "url": "https://it.wikipedia.org/wiki?curid=2925821", "title": "Stiglitz", "text": "Stiglitz \u00e8 un nome di famiglia tedesco."}
{"id": "2925822", "revid": "599013", "url": "https://it.wikipedia.org/wiki?curid=2925822", "title": "Fred Kelly", "text": "Biografia.\nNato in California nel 1891, Frederick Kelly frequenta la University of Southern California quando viene selezionato per fare parte della squadra statunitense di atletica leggera che parteciper\u00e0 ai Giochi olimpici del 1912 a Stoccolma.\nNella citt\u00e0 svedese Kelly passa agevolmente i turni preliminari dei 110 metri ostacoli qualificandosi per la finale. A contendersi la vittoria ci sono cinque statunitensi, compreso Kelly, e un atleta britannico. Ad imporsi \u00e8 proprio Kelly con 1 decimo di vantaggio sul connazionale James Wendell. Ai Giochi olimpici Kelly partecipa anche al torneo di esibizione di baseball.\nMuore a Medford, cittadina dell'Oregon, all'et\u00e0 di 82 anni."}
{"id": "2925823", "revid": "1149807", "url": "https://it.wikipedia.org/wiki?curid=2925823", "title": "Spicy Pink", "text": " \u00e8 un manga \"sh\u014djo\" in due volumi creato da Wataru Yoshizumi e pubblicato in Italia dalla Panini Comics a partire da fine ottobre 2009.\nTrama.\nEndo Sakura \u00e8 un'autrice di manga \"sh\u014djo\" di 26 anni: lavora duramente per raggiungere il successo ed \u00e8 single visto che la sua unica relazione con un compagno di universit\u00e0 risale ormai a cinque anni prima. Ad Endo piace frequentare l'ambiente delle mangaka e la sua migliore amica \u00e8 Misono, anche lei ventiseienne, ma con un carattere molto pi\u00f9 estroverso e con molte relazioni alle spalle. Ed \u00e8 proprio Misono che per aiutare l'amica, la coinvolge in un goukon (un incontro tra ragazzi single), in modo da poter trovare per entrambe un buon partito.\nL'incontro \u00e8 con un gruppo di affascinanti dottori e l\u00ec Sakura conosce Koreeda, un chirurgo estetico trentenne che inizialmente prende in antipatia, ma che ben presto le cambier\u00e0 la vita. Anche l'amica Misono conosce un ragazzo interessante, che per\u00f2 non \u00e8 quello che sembra."}
{"id": "2925831", "revid": "287204", "url": "https://it.wikipedia.org/wiki?curid=2925831", "title": "6810 Juanclari\u00e1", "text": "6810 Juanclari\u00e1 \u00e8 un asteroide della fascia principale. Scoperto nel 1969, presenta un'orbita caratterizzata da un semiasse maggiore pari a 3,1464378\u00a0UA e da un'eccentricit\u00e0 di 0,0645575, inclinata di 10,37775\u00b0 rispetto all'eclittica.\nL'asteroide \u00e8 dedicato all'astronomo Juan Jos\u00e9 Clari\u00e1 direttore dell'osservatorio di C\u00f3rdoba tra il 1995 e il 1998."}
{"id": "2925835", "revid": "1573940", "url": "https://it.wikipedia.org/wiki?curid=2925835", "title": "Vidua paradisaea", "text": "La vedova del paradiso (Vidua paradisaea ()) \u00e8 un uccello passeriforme della famiglia Viduidae.\nEtimologia.\nIl nome scientifico della specie, \"paradisaea\", \u00e8 un chiaro riferimento a \"Paradisaea\" e agli uccelli del paradiso in generale, coi quali questi uccelli condividono (oltre ad una lontana parentela in seno ai passeriformi) la livrea vivace e le lunghe penne caudali dei maschi: il nome comune altro non \u00e8 che la traduzione di quello scientifico.\nDescrizione.\nDimensioni.\nMisura 13\u201314\u00a0cm di lunghezza, per 18-24 g di peso: i maschi in amore, grazie alle penne caudali, raggiungono i 36\u201339\u00a0cm di lunghezza.\nAspetto.\nSi tratta di uccelli dall'aspetto robusto ma slanciato, muniti di testa arrotondata, becco conico tozzo e forte, ali appuntite e coda squadrata.\nDurante il periodo degli amori, il piumaggio presenta dicromatismo sessuale, mentre all'infuori di esso i due sessi presentano livrea piuttosto simile.\nIl maschio in amore presenta testa, gola e parte centrale del petto di colore nero lucido, cos\u00ec come neri sono dorso, ali, codione e sottocoda: la coda, anch'essa nera, presenta dopo la muta del periodo degli amori (prima della quale il maschio presenta una livrea curiosamente simile a quella della peppola o dello zigolo di Lapponia) le due rettrici esterne lunghe circa il doppio del corpo e dalla forma appuntita, mentre le due centrali sono di forma arrotondata e munite di lunghe setole. La nuca e i lati del collo sono di color crema, il petto \u00e8 di color nocciola-ramato, ed il ventre ed i fianchi sono di color bianco-sabbia.\nLe femmine e i maschi in eclissi presentano invece livrea molto sobria e mimetica, con guance, gola, petto e ventre di colore grigio-biancastro (coi maschi che tendono a mostrare sfumature color bruno-nocciola su petto e scapole), fronte, vertice, ali e dorso di colore bruno, copritrici, remiganti e coda pi\u00f9 scure (le prime due con orlo chiaro), con presenza di bande longitudinali pi\u00f9 scure anche sulle singole penne dell'area dorsale (nonch\u00e9 su quelle delle scapole, che sono del colore pi\u00f9 chiaro tipico invece dell'area ventrale), oltre che di un \"sopracciglio\" e di una \"basetta\" scuri rispettivamente su fronte e zona fra guancia e orecchio.\nIn ambedue i sessi gli occhi sono di colore bruno scuro, mentre le zampe ed il becco sono di colore carnicino nella femmina e nerastro nel maschio.\nBiologia.\nSi tratta di uccelli dalle abitudini diurne e (all'infuori della stagione degli amori, quando i maschi divengono territoriali) gregarie, che si riuniscono in stormi anche di una certa entit\u00e0 assieme ad altre specie di estrildidi e ploceidi, spostandosi assieme ad esse alla ricerca di cibo ed acqua durante la giornata e trovando riparo fra i rami al calar del sole, per passare la notte lontano da eventuali predatori.\nAlimentazione.\nLa dieta della vedova del paradiso \u00e8 essenzialmente granivora, costituendosi perlopi\u00f9 di semi di piante erbacee che vengono reperiti prevalentemente al suolo: questi uccelli si nutrono inoltre anche di altri materiali di origine vegetale (foglioline tenere, germogli) e, sebbene piuttosto raramente, anche di alimenti di origine animale (soprattutto insetti e le loro larve, in particolare termiti durante il periodo della sciamatura).\nRiproduzione.\nLa stagione degli amori va da maggio ad agosto, estendendosi fino a ottobre nel caso di anni piovosi: durante questo periodo, i maschi esibiscono una livrea nuziale molto sgargiante e divengono territoriali, esibendosi in \"lek\" con canti e voli rituali al fine di accoppiarsi col maggior numero possibile di femmine.\nDopo l'accoppiamento, il maschio e la femmina si separano. Questa specie mostra parassitismo di cova nei confronti del malba del Sudan: le femmine prendono di mira dei nidi di questi uccelli, attendendo momenti di distrazione o assenza dei legittimi occupanti per deporre al loro interno da 1 a 4 uova, per poi allontanarsene e disinteressarsi completamente del destino della prole.\nI \"pulli\" di vedova del paradiso, alla schiusa (che avviene a circa due settimane dalla deposizione), presentano caruncole ai lati della bocca e disegni golari in tutto e per tutto simili ai propri fratellastri, rispetto ai quali sono lievemente pi\u00f9 grandi: le due specie convivono nel nido per tutto il periodo giovanile, con le giovani vedove che seguono il ciclo vitale della specie parassitata (svezzamento e involo attorno alle tre settimane di vita ed indipendenza pochi giorni dopo) e spesso dopo il raggiungimento dell'indipendenza rimangono nello stesso stormo.\nDistribuzione e habitat.\nL'areale di questa specie comprende buona parte dell'Africa subsahariana, dal Sudan sud-orientale al Sudafrica nord-orientale, attraverso Sudan del Sud sud-orientale, Uganda nord-orientale, Etiopia (ad eccezione della porzione desertica orientale del paese), Somalia meridionale, Kenya, Tanzania, Kivu, Zambia meridionale, Malawi, Mozambico, Swaziland, Zimbabwe, Botswana centrale e sud-orientale, Namibia meridionale e centrale ed Angola meridionale e occidentale.\nL\"'habitat\" della vedova del paradiso \u00e8 rappresentato dalle aree aperte semiaride a copertura erbosa e con presenza di macchie cespugliose o alberate (specialmente ad acacia), come la savana o il \"miombo\". Vive fino a 2200 m di quota, sebbene tenda a divenire pi\u00f9 rara oltre i 1400 m.\nTassonomia.\nAttualmente considerata monotipica, in passato alla specie venivano accorpate col rango di sottospecie le affini vedova del paradiso orientale, codalunga, settentrionale e codalarga, attualmente considerate specie a s\u00e9 stanti: fra esse, la vedova del paradiso propriamente detta mostra particolare affinit\u00e0 con la vedova del paradiso codalarga, con la quale va a formare una superspecie. Talvolta viene proposto lo spostamento di tutte le specie di vedova del paradiso in un proprio genere, \"Steganura\"."}
{"id": "2925836", "revid": "287204", "url": "https://it.wikipedia.org/wiki?curid=2925836", "title": "6810 Juanclaria", "text": ""}
{"id": "2925838", "revid": "110157", "url": "https://it.wikipedia.org/wiki?curid=2925838", "title": "Nestea", "text": "Nestea S.A. \u00e8 una azienda svizzera produttrice di t\u00e8, di propriet\u00e0 della Nestl\u00e9.\nDescrizione.\nFino alla fine dell'anno 2017, il t\u00e8 freddo Nestea era distribuito da Nestl\u00e9 negli Stati Uniti e dalla \"joint venture\" Beverage Partners Worldwide (BWP) (una \"joint venture\" fra la The Coca-Cola Company e la Nestl\u00e9) nel resto del mondo. I partenariati tra le due ditte hanno cessato il 1\u00ba luglio 2018. \u00c8 la prima concorrente della Lipton Iced Tea, di propriet\u00e0 Unilever/Pepsi. La Nestea produce una vasta gamma di t\u00e8, t\u00e8 freddi in bottiglia o lattine. A seconda del Paese, la Nestea produce t\u00e8 di diversi gusti.\nLa nuova ricetta di t\u00e8 freddo Nestea, prodotta da foglie di t\u00e8 nero dalle Blue Mountains (Nilgiri) in India, non contiene coloranti, n\u00e9 conservanti o aromi artificiali.\nLa distribuzione del nuovo Nestea \u00e8 assicurata in Italia da Sanpellegrino dalla fine della \"joint venture\" con Coca Cola.\nPaesi di vendita.\nNello Sri Lanka i prodotti Nestea sono differenti rispetto al resto del mondo, in quanto si tratta di un t\u00e8 istantaneo al latte caldo. La Nestea commercializz\u00f2 un prodotto simile anche nel Regno Unito negli anni settanta, per un breve periodo, prima di ritirarlo definitivamente dal mercato.\nSpot.\nLa musica dello spot Nestea dell'estate 2010 \u00e8 \"Suddenly I See\" di KT Tunstall."}
{"id": "2925839", "revid": "47767", "url": "https://it.wikipedia.org/wiki?curid=2925839", "title": "Orgrim Martelfato", "text": ""}
{"id": "2925843", "revid": "31703812", "url": "https://it.wikipedia.org/wiki?curid=2925843", "title": "Condor Airlines", "text": ""}
{"id": "2925852", "revid": "31703904", "url": "https://it.wikipedia.org/wiki?curid=2925852", "title": "Condor (compagnia aerea)", "text": ""}
{"id": "2925855", "revid": "149727", "url": "https://it.wikipedia.org/wiki?curid=2925855", "title": "Funicolare di Como-Brunate", "text": ""}
{"id": "2925856", "revid": "31704005", "url": "https://it.wikipedia.org/wiki?curid=2925856", "title": "Condor Berlin", "text": ""}
{"id": "2925858", "revid": "125525852", "url": "https://it.wikipedia.org/wiki?curid=2925858", "title": "Andrea Gonzaga (1539-1586)", "text": "Biografia.\nFu il quinto figlio di Ferrante I Gonzaga, conte di Guastalla, e di Isabella di Capua.\nLa madre Isabella aveva portato in dote ai Gonzaga molti feudi nel regno di Napoli, tra cui la contea di Alessano e la baronia di Specchia. Alla morte di Ferrante nel 1557 ad Andrea venne assegnata San Severino divenendone conte fino al 1559, quando vi rinunci\u00f2 a favore del fratello Cesare I di Guastalla ed ottenne in cambio Alessano e Specchia. Nel 1567 la contea viene elevata a marchesato. Ad Alessano, ma soprattutto a Specchia, Andrea stabil\u00ec la propria residenza abituale.\nIvi si circond\u00f2 di letterati e filosofi, ingrand\u00ec il feudo e diede nuovo impulso ai commerci.\nContro le incursioni dei saraceni ordin\u00f2 nel 1555 la costruzione a Leuca di una torre, oggi chiamata \"Torre degli uomini morti\".\nUomo devoto, introdusse l'usanza di inviare, ogni 13 aprile, degli uomini armati per mantenere l'ordine durante le feste in onore della Madonna.\nDiscendenza.\nSi spos\u00f2 con Maria Lopez de Padilla y de Mendoza, figlia di don Antonio L\u00f3pez de Padilla signore di Noves e di La Mejorada e di donna Juana de Mendoza dei conti de La Coru\u00f1a."}
{"id": "2925860", "revid": "136801", "url": "https://it.wikipedia.org/wiki?curid=2925860", "title": "Nazionale di Fed Cup dell'Italia", "text": ""}
{"id": "2925863", "revid": "1873140", "url": "https://it.wikipedia.org/wiki?curid=2925863", "title": "Officine Stampaggi Industriali", "text": "La Officine Stampaggi Industriali, spesso abbreviata in O.S.I., \u00e8 stata una carrozzeria automobilistica attiva dal 1960 al 1968.\nNotizie storiche.\nQuesta carrozzeria venne fondata nel 1960 a Torino, in Via Agostino da Montefeltro 10 (quartiere Crocetta), da Luigi Segre, ex presidente della Ghia, e dall'avvocato Arrigo Olivetti.\nDurante la sua breve esistenza, la O.S.I. ha realizzato alcune interessanti fuoriserie su basi FIAT, Alfa Romeo e Ford. Divenne per esempio abbastanza famosa la Ford 20 M TS OSI Coup\u00e9, realizzata in un certo numero di esemplari.\nTra le altre realizzazioni della O.S.I., vanno senz'altro ricordate le versioni giardinette delle Fiat 1300 e 1500, la Fiat 2300 S Coup\u00e9, vetture progettate dalla Ghia e realizzate appunto dalla O.S.I. Tra la Ghia e la O.S.I. si instaura fin dall'inizio un rapporto di collaborazione che durer\u00e0 per sempre.\nNel 1962, dopo la morte di Luigi Segre, la quota di quest'ultimo venne rilevata da Arrigo Olivetti, che procedette ad ingrandire la piccola azienda aggiungendo un centro stile ed un reparto esperienze. Qui vennero a lavorare personaggi noti nel campo del design automobilistico, come Sergio Sartorelli e Tom Tjaarda.\nDi quegli anni fu anche la Ford Anglia Torino, versione ridisegnata della classica Anglia con lunotto rovesciato. L'autore fu Giovanni Michelotti.\nNonostante altre notevoli realizzazioni sulla base di modelli di serie e alcuni importanti prototipi, come la \"Bisiluro\" e la \"Scarabeo\", la O.S.I. ebbe vita breve nel panorama dei carrozzieri italiani. Diatribe societarie causarono le dimissioni dell'ing. Bianco e la chiusura del centro stile aziendale, nel dicembre 1967. La produzione delle vetture di serie e dei prototipi continu\u00f2, affidata alla direzione di Sartorelli, allo scopo di portare a termine le commesse ricevute, ma dal gennaio 1968 inizi\u00f2 una veloce diaspora di maestranze assai qualificate. Nel 1968, su consiglio di Sartorelli, Dante Giacosa decise di assorbire i tecnici e progettisti O.S.I. nel Centro stile FIAT. La O.S.I. smise di occuparsi di carrozzerie, continuando la sua attivit\u00e0 nel settore degli stampaggi industriali."}
{"id": "2925865", "revid": "1543377", "url": "https://it.wikipedia.org/wiki?curid=2925865", "title": "San Vito (Emilia-Romagna)", "text": "San Vito \u00e8 una frazione di 4.000 abitanti dei comuni di Rimini, Santarcangelo di Romagna e San Mauro Pascoli, posta al confine tra la Provincia di Forl\u00ec-Cesena e la Provincia di Rimini. Il confine tra i comuni di Rimini e Santarcangelo, e tra i comuni di Santarcangelo e San Mauro Pascoli, \u00e8 segnato dalle vie Vecchia Emilia e Antica Emilia, corrispondenti al tracciato originario della Via Emilia. A testimonianza di questo \u00e8 rimasta un'arcata dell'antico ponte di epoca romana sul fiume Uso, detto \"e puntaz\" ovvero \"il pontaccio\".\nA San Vito \u00e8 collocato il casello di Rimini nord dell'Autostrada A14.\nMonumenti.\nIl Ponte Romano \"Il Pontaccio\".\nDetto \"e puntaz\" ovvero \"il pontaccio\", nei pressi della chiesa di S. Vito e S. Modesto sono visibili i ruderi di un ponte, un'arcata intera ed la parte di una seconda, con cui la via Aemilia, nell'antico tracciato, superava il torrente Uso. Le strutture in muratura attualmente visibili risalgono all\u2019epoca malatestiana, ma le strutture portanti sono realizzate in blocchi in pietra d\u2019Istria. A seguito dei dissesti idrografici avvenuti in epoca post-medievale il fiume Uso si \u00e8 spostato pi\u00f9 a ovest, lasciando i ruderi del ponte isolati in mezzo ai terreni coltivati.\nNel '700 gi\u00e0 si sapeva che questo ponte era romano. Lo dimostra un documento del 1735, nel quale \u00e8 scritto che la Comunit\u00e0 di Rimini richiedeva al papa il permesso di poter asportare dei marmi dall'alveo del fiume Uso, sotto al ponte di S. Vito, \"quei marmi che sono rimasti dall'antiche rovine del Ponte al fiume Rubicone volgarmente chiamato Uso\" per poter restaurare il Ponte di Tiberio.\nNel 2004 \u00e8 stato oggetto di indagine archeologica, diretta dalla Soprintendenza per i Beni archeologici dell'Emilia Romagna. Gli scavi archeologici hanno dimostrato che quanto scritto nel documento del 1735 era vero, cio\u00e8 questo ponte \u00e8 romano, con la parte alta medievale, probabilmente di epoca malatestiana, e una parte bassa, a livello di fondazioni, di epoca romana, e che doveva essere di grandi dimensioni, non solo a tre arcate come ad esempio il ponte di Savignano, ma ad almeno cinque arcate, come il Ponte di Tiberio a Rimini.\nSport.\nCalcio.\nLa principale squadra di calcio del paese \u00e8 stata la Sanvitese, che tuttavia il 5 luglio 2011 ha ratificato la propria fusione con il Sant'Ermete formando di fatto una nuova societ\u00e0. Nel 2012 il Real Rimini \u00e8 emigrato a San Vito per disputare il campionato di Eccellenza, prima di ritirarsi nel novembre dello stesso anno.\nDal 2010 si \u00e8 costituita la ASD San Vito, che opera esclusivamente con il settore giovanile."}
{"id": "2925866", "revid": "1971044", "url": "https://it.wikipedia.org/wiki?curid=2925866", "title": "Gino Cavalieri", "text": "Biografia.\n\u00c8 considerato tra i migliori attori goldoniani del Novecento. Dopo aver esordito diciannovenne nella compagnia Zoncada-Masi-Capodaglio, passa quasi subito alla scena dialettale - primo attore giovane - con Vittorio Bratti. Passa nel 1916 con la Borisi-Micheluzzi e quindi lavora per oltre un decennio con Gianfranco Giachetti. \u00c8 poi presente in varie formazioni, e nel 1931 \u00e8 all'Odeon di Milano formando infine, nel 1937, la sua prima compagnia assieme al fratello minore Gianni, presto scioltasi. Dopo aver recitato con Tatiana Pavlova in parti comiche decide di ritornare in Veneto, abbandondolo raramente da quel momento in avanti.\nCrea una sua compagnia a Venezia ed a questa si aggiungono Emilio Baldanello nel 1939 e, nel dopoguerra, di nuovo il fratello Gianni. La sua pittoresca vena di attor comico gli consente di brillare in spettacoli quali \"Le baruffe chiozzotte\" messe in scena da Renato Simoni nel 1935, \"La putta onorata\" per la regia di Giorgio Strehler nel 1950 e \"Il Saltuzza del Calmo\" allestito, ancora nel 1950, da Cesco Baseggio; altre memorabili interpretazioni sono \"La casa nova\" - con la regia di Carlo Lodovici - \"L'avaro\" - ancora con Baseggio - e il \"Carlo Gozzi\" di Simoni con la regia di Ernesto Sabbatini, sempre nei primi anni cinquanta.\nCavalieri porta inoltre le sue spiccate doti di attore comico nel cinema ma, a differenza del fratello, con minor successo esordendo nel 1936 ne \"Il grande silenzio\" di Giovanni Zannini, accanto ad Annibale Betrone e Luisa Ferida. Nonostante il teatro sia il luogo a lui pi\u00f9 congeniale, appare sullo schermo in pi\u00f9 occasioni - seppur quasi sempre come caratterista di secondo piano, spesso nel ruolo del vecchio prete - concludendo la sua lunga carriera nel 1983 quando il veneziano Tinto Brass gli offre la possibilit\u00e0 di interpretare - all'et\u00e0 di 88 anni - Don Busetto nel film \"La chiave\". Unica esperienza internazionale nel mondo del cinema, purtroppo senza riconoscimento nei titoli di testa, n\u00e9 di coda, \u00e8 il ruolo del facchino che porta i bagagli di Katharine Hepburn al suo arrivo in stazione nel film \"Tempo d'estate\" del 1955 per la regia di David Lean.\nSi cimenta inoltre anche nella scrittura di lavori teatrali (\"Un giorno di sole\", commedia messa in scena, a Padova e a Milano, da Baseggio nella stagione 1951-52). Sempre con Baseggio e Micheluzzi \u00e8 attivo anche in televisione e sporadicamente alla radio.\nA 97 anni \u00e8 morto nella casa di riposo San Tommaso di Treviso."}
{"id": "2925871", "revid": "228587", "url": "https://it.wikipedia.org/wiki?curid=2925871", "title": "Bloomingdale", "text": ""}
{"id": "2925874", "revid": "2051852", "url": "https://it.wikipedia.org/wiki?curid=2925874", "title": "Gianluca Maglia", "text": "\u00c8 due volte campione italiano Assoluto nella distanza dei 200 metri stile libero, la prima volta a Pescara in vasca da 50\u00a0m nel 2009 ai Campionati Italiani Assoluti Estivi e la seconda a Riccione in vasca da 25\u00a0m, sempre nel 2009, ai Campionati Italiani Assoluti Invernali.\nCarriera.\nClub.\nLa sua prima squadra \u00e8 stata la Blu Team Catania, poi \u00e8 passato alla Paguros, successivamente, insieme al suo tecnico Nanni Giunta \u00e8 passato alla Poseidon Catania, con cui ha vinto tutto.\nNel 2010 \u00e8 tesserato per la Ispra Swim Planet e in tesseramento militare per il Gruppo N Fiamme Gialle.\nNazionale.\nNel 2009 entra a far parte della Nazionale Italiana di Nuoto allenata prima da Alberto Castagnetti e poi, a causa della sua morte, da Stefano Morini.\nPalmar\u00e8s.\nCampionati italiani.\n4 titoli individuali, cos\u00ec ripartiti:\n\"nd = non disputata\"\nQuesto \u00e8 il dettaglio dei risultati in alcuni Campionati Italiani Assoluti:\nCampionati europei di Debrecen 2012 \n200 sl \n9\u00ba in batteria \n4x200 sl 2\u00ba\nOlimpiadi Londra 2012\n4x200 \nfuori in batteria"}
{"id": "2925877", "revid": "1856513", "url": "https://it.wikipedia.org/wiki?curid=2925877", "title": "Coty (azienda)", "text": "Coty, Inc. \u00e8 una delle pi\u00f9 grandi aziende di profumeria nel mondo. L'azienda produce anche prodotti per la cura del corpo e cosmetici, bench\u00e9 il business principale sia rappresentato dai profumi (il 65% del fatturato). L'azienda \u00e8 conosciuta anche per le collaborazioni del brand con celebrit\u00e0 per la creazione di profumi, come Beyonc\u00e9 Knowles-Carter, Lady Gaga, Petr \u010cech, C\u00e9line Dion, Shania Twain, Faith Hill e Jennifer L\u00f3pez.. L'azienda ha le sue sedi principali a New York e Parigi.\nStoria.\nCoty, Inc. \u00e8 una azienda di profumeria fondata nel 1904, a Parigi, dal profumiere di origine corsa Fran\u00e7ois Spoturno che cambi\u00f2 il suo cognome in Coty, pi\u00f9 francese e pi\u00f9 facile da ricordare. Di famiglia borghese, Spoturno impar\u00f2 a comporre essenze da un amico profumiere, che gli fece scoprire di avere il \"naso\" adatto per creare profumi. Prima di aprire il suo negozio, in Rue La Bo\u00e9tie, lavor\u00f2 per un anno alle distillerie di Grasse. Aveva in mente di realizzare un felice binomio tra essenza e presentazione del prodotto. Studi\u00f2 all'inizio scatole ricoperte di seta, etichette eleganti ma di facile lettura e fu il primo profumiere a servirsi di flaconi di cristallo, realizzati in esclusiva da Ren\u00e9 Lalique, che era noto come gioielliere, ma agli esordi della sua felice attivit\u00e0 come produttore di oggetti in cristallo satinato. Pi\u00f9 tardi Coty chiese a Baccarat un flacone per il profumo \"L'Or\". Si racconta che facesse cadere apposta, in terra un flacone, per inondare le clienti di profumo. In un secondo tempo studi\u00f2 bottiglie minute, per aprirsi a una pi\u00f9 vasta clientela.\nSpecializzata anche nella produzione di cosmetici ed altri prodotti di bellezza, nel corso degli anni l'azienda ha avuto numerosi cambiamenti di propriet\u00e0 e di gestione, e si \u00e8 assestata come una delle principali aziende nel commercio di profumi per uomo e per donna. Il primo profumo lanciato sul mercato da Fran\u00e7ois Coty fu \"La Rose Jacqueminot\", nel 1905, creato insieme a Givaudan. Nel maggio 2005 l'azienda acquista dalla Unilever diversi prestigiosi marchi di profumi quali Calvin Klein, Cerruti, Vera Wang, Chlo\u00e9 e Lagerfeld.\nNel novembre 2019 Coty ha acquisito per 600 milioni di dollari il 51% di Kylie Cosmetics, la societ\u00e0 nata dallo spirito imprenditoriale dell'influencer e giovane miliardaria Kylie Jenner.\nMarchi.\nI marchi di Coty sono suddivisi in tre categorie: Consumer Beauty, Luxury e Professional Beauty.\nConsumer Beauty\nLuxury\nProfessional Beauty\nBibliografia.\nJacquelyne Y. Jones-North, \"Commercial Perfume Bottles\", Shiffer, 1987. ISBN 0-88740-108-2"}
{"id": "2925878", "revid": "1305772", "url": "https://it.wikipedia.org/wiki?curid=2925878", "title": "Blue Lake", "text": ""}
{"id": "2925880", "revid": "1305772", "url": "https://it.wikipedia.org/wiki?curid=2925880", "title": "Boardman", "text": ""}
{"id": "2925887", "revid": "47767", "url": "https://it.wikipedia.org/wiki?curid=2925887", "title": "Zul'jin", "text": ""}
{"id": "2925889", "revid": "1543377", "url": "https://it.wikipedia.org/wiki?curid=2925889", "title": "Tre arcangeli e Tobiolo", "text": "I Tre arcangeli e Tobiolo \u00e8 un dipinto a tempera su tavola (100x127 cm) di Filippino Lippi, databile al 1485 circa e conservato nella Galleria Sabauda di Torino.\nDescrizione e stile.\nIl dipinto mostra i tre arcangeli ciascuno con un tipico attributo oppure, nel caso di Raffaele al centro, con un episodio della propria storia. Michele ha infatti la spada e un piccolo globo con un croce (simbolo della Terra) in mano; Raffaele tiene per mano Tobiolo, che accompagn\u00f2 in un prodigioso viaggio con anche il cagnolino (in basso) in cui il ragazzo prese un pesce (che tiene in mano) per guarire il proprio padre malato; Gabriele infine tiene in mano il giglio bianco che offr\u00ec alla Madonna durante l'annunciazione.\nI tre angeli hanno forme allungate e un disegno sinuoso e delicato che ricorda le opere di Botticelli, maestro di Filippino. Le vaporose vesti svolazzanti sono infatti tipiche della produzione artistica di Firenze in quegli anni, usate anche da Ghirlandaio e altri. La fisionomia degli angeli ricorda anche il volto del liberatore di san Pietro nell'affresco di Filippino alla cappella Brancacci, databile a quegli stessi anni.\nIl dolce paesaggio che fa da sfondo, con il limpido cielo azzurrino, non sfuma ancora verso l'orizzonte, come imporr\u00e0 di l\u00ec a poco l'esempio di Leonardo da Vinci."}
{"id": "2925891", "revid": "332094", "url": "https://it.wikipedia.org/wiki?curid=2925891", "title": "Republic RF-84 Thunderflash", "text": ""}
{"id": "2925899", "revid": "1305772", "url": "https://it.wikipedia.org/wiki?curid=2925899", "title": "Bolton", "text": "Bolton \u00e8 una citt\u00e0 nel Greater Manchester. Pu\u00f2 anche riferirsi a:"}
{"id": "2925901", "revid": "729019", "url": "https://it.wikipedia.org/wiki?curid=2925901", "title": "Ferrovia del Muottas Muragl", "text": "La ferrovia del Muottas Muragl (ted. Muottas-Muragl-Bahn) \u00e8 una funicolare che congiunge la stazione ferroviaria di Punt Muragl, posta sulla ferrovia dell'Engadina, con il rifugio Muottas Muragl.\nL'intero percorso della linea si svolge nel territorio comunale di Samedan."}
{"id": "2925903", "revid": "1186766", "url": "https://it.wikipedia.org/wiki?curid=2925903", "title": "Mercedes-Benz C124", "text": ""}
{"id": "2925904", "revid": "149727", "url": "https://it.wikipedia.org/wiki?curid=2925904", "title": "Pr\u00e4ttigau", "text": ""}
{"id": "2925905", "revid": "1186766", "url": "https://it.wikipedia.org/wiki?curid=2925905", "title": "Mercedes-Benz A124", "text": ""}
{"id": "2925906", "revid": "1305772", "url": "https://it.wikipedia.org/wiki?curid=2925906", "title": "Boon", "text": ""}
{"id": "2925907", "revid": "31704746", "url": "https://it.wikipedia.org/wiki?curid=2925907", "title": "Andrea Calogero Camilleri", "text": ""}
{"id": "2925909", "revid": "1305772", "url": "https://it.wikipedia.org/wiki?curid=2925909", "title": "Bourne", "text": ""}
{"id": "2925911", "revid": "767487", "url": "https://it.wikipedia.org/wiki?curid=2925911", "title": "Kaleidoscope (Kelis)", "text": "Kaleidoscope \u00e8 l'album di debutto della cantante R&amp;B statunitense Kelis, pubblicato negli Stati Uniti il 7 dicembre 1999 dalla Virgin Records."}
{"id": "2925913", "revid": "287204", "url": "https://it.wikipedia.org/wiki?curid=2925913", "title": "Bowie", "text": ""}
{"id": "2925917", "revid": "149727", "url": "https://it.wikipedia.org/wiki?curid=2925917", "title": "Muottas-Muragl-Bahn", "text": ""}
{"id": "2925918", "revid": "1104133", "url": "https://it.wikipedia.org/wiki?curid=2925918", "title": "Wanderland", "text": "Wanderland \u00e8 il secondo album della cantante R&amp;B statunitense Kelis, pubblicato negli Stati Uniti il 17 ottobre 2001 dalla Virgin Records."}
{"id": "2925919", "revid": "149727", "url": "https://it.wikipedia.org/wiki?curid=2925919", "title": "Funicolare del Muottas Muragl", "text": ""}
{"id": "2925922", "revid": "287204", "url": "https://it.wikipedia.org/wiki?curid=2925922", "title": "Serie B 1990-1991 (calcio femminile)", "text": "L'edizione 1990-1991 \u00e8 stata la ventiduesima edizione del campionato di Serie B femminile italiana di calcio.\nStagione.\nNovit\u00e0.\nIl Prato Sport \u00e8 stato ammesso in Serie A a completamento organico.\nVariazioni prima dell'inizio del campionato:\ncambio di denominazione e sede:\nhanno rinunciato al campionato di Serie B (inattive):\nsociet\u00e0 non avente diritto ammessa in Serie B:\nFormula.\nVi hanno partecipato 28 squadre divise in due gironi. La prima classificata di ognuno dei due gironi viene promossa in Serie A, mentre la terza squadra promossa \u00e8 stata determinata da uno spareggio in campo neutro tra le seconde classificate. Le ultime tre classificate di ciascun girone vengono retrocesse nei rispettivi campionati regionale di Serie C.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nSpareggio promozione.\nNon essendo pari lo scambio promosse/retrocesse con la Serie A, per determinare la terza squadra promossa si disput\u00f2 uno spareggio in campo neutro tra le seconde squadre classificate dei due gironi."}
{"id": "2925927", "revid": "241195", "url": "https://it.wikipedia.org/wiki?curid=2925927", "title": "Acido quinico", "text": ""}
{"id": "2925928", "revid": "254059", "url": "https://it.wikipedia.org/wiki?curid=2925928", "title": "Heathrow Terminal 5", "text": "Heathrow Terminal 5 (o, in italiano, Terminal 5 di Heathrow) \u00e8 un terminal aeroportuale dell'aeroporto civile di Londra Heathrow. Questo venne aperto nel 2008 ed \u00e8 utilizzato esclusivamente dalle due compagnie aeree del gruppo International Airlines; la compagnia di bandiera britannica British Airways, e la compagnia di bandiera spagnola Iberia Airlines.\nLa struttura.\nIl complesso presenta come struttura principale un grandioso edificio, che \u00e8 anche la pi\u00f9 grande struttura autoportante della Gran Bretagna. Questo edificio \u00e8 stato progettato da Richard Rogers, della Richard Rogers Partnership, ed ingegneri della compagnia Arup, per un costo di 4 miliardi di sterline. La realizzazione del progetto si \u00e8 protratto per 19 anni ed il terminal \u00e8 stato pensato per servire 35 milioni di passeggeri all'anno (pi\u00f9 della met\u00e0 del traffico aeroportuale dell'intero aeroporto nel 2009). La struttura si suddivide in 3 parti: il T5 A-B-C. la principale, dove c'\u00e8 l'entrata e l'uscita \u00e8 la A e le altre due sono i suoi satelliti. Solitamente nella B parcheggiano gli aerei con tratte pi\u00f9 lunghe e quindi pi\u00f9 grandi, mentre nelle altre due strutture parcheggiano vari aerei che volano soprattutto su tratte di corto e medio raggio. Al check-in c'\u00e8 un'innovazione: il nastro trasportatore per i bagagli corre al di sotto dei banchi check-in, invece che sul retro come nei sistemi tradizionali, e quindi \u00e8 possibile passare direttamente oltre il banco accettazione non essendo cos\u00ec incanalati in piccoli corridoi come avviene solitamente negli aeroporti. L'area dove ci sono i gate \u00e8 molto ampia e con vari negozi e ristoranti.\nCollegamenti.\nPer raggiungere i satelliti il terminal dispone di un servizio ferroviario che passa sotto la pista e si ferma in tutte le tre strutture. Per raggiungere gli altri terminal dell'aeroporto c'\u00e8 un servizio gratuito fino ai terminal stessi chiamato Heathrow Express, che diventa a pagamento se si vuole proseguire fino alla citt\u00e0 di Londra. Il terminal \u00e8 collegato al centro della capitale grazie alla metropolitana (Piccadilly line), dall'Heathrow Express e da un servizio taxi continuo.\nIl terminal 5 \u00e8 collegato anche alla Motorway M25."}
{"id": "2925929", "revid": "767487", "url": "https://it.wikipedia.org/wiki?curid=2925929", "title": "Tasty", "text": "Tasty \u00e8 il terzo album della cantante R&amp;B statunitense Kelis, pubblicato negli Stati Uniti il 5 dicembre 2003 dalla Star Trak, Arista."}
{"id": "2925931", "revid": "332094", "url": "https://it.wikipedia.org/wiki?curid=2925931", "title": "RF-84F", "text": ""}
{"id": "2925934", "revid": "83549", "url": "https://it.wikipedia.org/wiki?curid=2925934", "title": "Alfidi's Syndrome", "text": ""}
{"id": "2925945", "revid": "729019", "url": "https://it.wikipedia.org/wiki?curid=2925945", "title": "Aeroporto di Sandefjord-Torp", "text": "L'aeroporto di Sandefjord-Torp (anche chiamato Oslo-Sandefjord oppure Oslo-Torp) \u00e8 un aeroporto civile situato in Norvegia nella contea di Vestfold og Telemark. \u00c8 situato a circa 110\u00a0km a sud dalla capitale norvegese e a 7\u00a0km dalla cittadina di Sandefjord."}
{"id": "2925946", "revid": "53108", "url": "https://it.wikipedia.org/wiki?curid=2925946", "title": "GLBP", "text": ""}
{"id": "2925948", "revid": "1632387", "url": "https://it.wikipedia.org/wiki?curid=2925948", "title": "The Obsidian Conspiracy", "text": "The Obsidian Conspiracy \u00e8 il settimo album in studio del gruppo musicale thrash metal statunitense Nevermore, pubblicato dalla Century Media nel 2010.\nIl disco.\nLa band di Seattle ha collaborato nella realizzazione dell'album con Peter Wichers, chitarrista della band svedese Soilwork, il quale aveva gi\u00e0 collaborato nel disco solista Praises to the War Machine del cantante della band Warrel Dane\nL'artwork del disco \u00e8 interamente realizzato dall'illustratore Travis Smith (gi\u00e0 illustratore di band quali Death, Suffocation ecc.).\nWarrel Dane ha cos\u00ec commentato il processo di composizione: \"Queste canzoni sono piene di rabbia ritrovata, musicalmente e a livello di testi. Jeff Loomis ha messo a punto alcuni nuovi incredibili riff che senza dubbio soddisferanno vecchi e nuovi fan. Inoltre, penso che la combinazione di Peter e Andy (produzione e mixaggio) risulter\u00e0 qualcosa di molto, molto speciale.\" Dane ha espresso la sua opinione sulla canzone \"And the Maiden Spoke\": \"Far\u00e0 esplodere la vostra mente: \u00e8 contorta, con un \"riffing\" progressive lunatico e linee musicali che prendono\".\nEcco invece il commento di Jeff Loomis: \"Credo che l'ultimo lavoro suoni ancora come gli album precedenti, ma penso questa volta di aver dato a Warrel un po' pi\u00f9 di spazio per concentrarsi di pi\u00f9 sulle linee vocali che su cose complesse e articolate, questa volta sar\u00e0 pi\u00f9 libero musicalmente per essere in grado di fare quello che vuole con la voce. Sar\u00e0 un album interessante per noi sicuramente\".\nEdizioni.\nIl disco uscir\u00e0 in versione \"normale\" e in versione limitata, contenente alcune bonus track, tra le quali una cover dei The Doors: The Crystal Ship."}
{"id": "2925949", "revid": "729019", "url": "https://it.wikipedia.org/wiki?curid=2925949", "title": "Coppa del Mondo di biathlon 1998", "text": "La Coppa del Mondo di biathlon 1998 fu la ventunesima edizione della manifestazione organizzata dall'Unione Internazionale Biathlon; ebbe inizio il 6 dicembre 1997 a Lillehammer, in Norvegia, e si concluse il 15 marzo 1998 a Hochfilzen, in Austria. Nel corso della stagione si tennero a Nagano i XVIII Giochi olimpici invernali e a Pokljuka e Hochfilzen i Campionati mondiali di biathlon 1998, competizioni valide anche ai fini della Coppa del Mondo, il cui calendario non contempl\u00f2 dunque interruzioni. Per la prima volta fu assegnata una coppa di specialit\u00e0 per la classifica per nazioni.\nIn campo maschile furono disputate 18 gare individuali e 6 a squadre in 8 diverse localit\u00e0. Il norvegese Ole Einar Bj\u00f8rndalen si aggiudic\u00f2 sia la coppa di cristallo, il trofeo assegnato al vincitore della classifica generale, sia la Coppa di sprint; il tedesco Sven Fischer vinse la Coppa di inseguimento e il norvegese Halvard Hanevold quella di individuale. Fischer era il detentore uscente della Coppa generale.\nIn campo femminile furono disputate 18 gare individuali e 6 a squadre in 8 diverse localit\u00e0. La svedese Magdalena Forsberg si aggiudic\u00f2 sia la coppa di cristallo, sia tutte quelle di specialit\u00e0. La Forsberg era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nTM = gara a squadre\nDonne.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nTM = gara a squadre\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2925950", "revid": "767487", "url": "https://it.wikipedia.org/wiki?curid=2925950", "title": "Tyran' Pace", "text": "I Tyran' Pace sono stati un gruppo musicale heavy metal tedesco fondato nel 1983.\nStoria.\nI Tyran' Pace sono la band che lanci\u00f2 il noto frontman dei Primal Fear Ralf Scheepers (all'epoca aveva solo 18 anni). Nata a Stoccarda nel Baden-W\u00fcrttemberg, grazie all'incontro tra il vocalist e il chitarrista Oliver Kaufmann nel 1983. Riuscirono a pubblicare tre dischi nel giro di tre anni ma, successivamente per il cantante arriv\u00f2 la chiamata di Kai Hansen (ex-Helloween) per fondare una nuova band: i Gamma Ray.\nSi sciolsero nel 1986.\nNel 1998 c'\u00e8 stata una parziale rifondazione da parte di nuovi membri, da cui nacque il quarto album in studio \"Take a Seat in the High Row\".\nDopodich\u00e9, il gruppo cess\u00f2 di esistere.\nStile e influenze.\nLo stile della band \u00e8 facilmente riconoscibile se si ha conoscenza delle tre corone del genere Classic metal: Judas Priest, Deep Purple, Rainbow.\nIl messaggio \u00e8 conciso, rapido, diretto, la voce di Ralf Scheepers \u00e8 acerba ma colpisce come una lama: le chitarre hanno quei riff che si trovano negli assoli di \"Highway Star\" dei Deep Purple o di \"Kill the King\" dei Rainbow, la voce \u00e8 utilizzata con maestria e la potenza degli acuti \u00e8 riconducibile a quella di Ian Gillan in \"Speed King\" e ancora maggiormente al \"Metal God\" Rob Halford in \"Exciter\".\nNon a caso il secondo album della band \"Long Live Metal\" \u00e8 un palese tributo al celeberrimo capolavoro dei Rainbow, \"Long Live Rock N'Roll\"."}
{"id": "2925954", "revid": "1718925", "url": "https://it.wikipedia.org/wiki?curid=2925954", "title": "Gian Vincenzo Gonzaga", "text": "Biografia.\nFu il sesto figlio di Ferrante I Gonzaga, signore di Guastalla, e di Isabella di Capua.\nPrima di ricevere la nomina a cardinale fu priore di Barletta e cavaliere dell'Ordine di Malta. Quest'ultima nomina gli venne conferita gi\u00e0 all'et\u00e0 di due anni nel febbraio del 1547.\nVenne chiamato dal duca Guglielmo Gonzaga per assisterlo nel governo del ducato.\nPartecip\u00f2 al conclave del 1585 che elesse il papa Sisto V, a quello del 1590 che elesse Urbano VII e a quello che nel 1591 elesse Innocenzo IX.\nFu proprietario della Villa Falconieri a Frascati, vendutagli nel 1587 da Mario Santi di Santafiori, che Gian Vincenzo ampli\u00f2, fino al 1603 e nel 1591 di Palazzo Ruspoli a Roma."}
{"id": "2925956", "revid": "287204", "url": "https://it.wikipedia.org/wiki?curid=2925956", "title": "W\u0142adys\u0142aw Skoczylas", "text": "Ha studiato pittura all'Accademia di Belle Arti di Cracovia con Theodore Axentowicz e Leon Wyczolkowski, mentre ha studiato scultura nello studio di Konstantin Laszczka.\nCon Berthold presso l'Akademie f\u00fcr Graphische K\u00fcnste und Buchgewerbe a Lipsia ha invece appreso le tecniche dell'incisione su legno.\nNel 1928 ha vinto la medaglia di bronzo per una serie di acquerelli al Concorso olimpico per l'arte e la letteratura ad Amsterdam.\nCome xilografo, ha collaborato in Italia con L'Eroica di Cozzani.\n\u00c8 considerato il fondatore della scuola polacca di xilografia."}
{"id": "2925968", "revid": "729019", "url": "https://it.wikipedia.org/wiki?curid=2925968", "title": "Daehanminguk Gukgun", "text": "Le Daehanminguk Gukgun (o ROK Armed Forces) (), sono le forze armate della Corea del Sud.\nCreate nel 1948, in seguito alla divisione della penisola coreana dalle forze di occupazione sovietiche e statunitensi, le forze sudcoreane sono una fra le pi\u00f9 grandi forze armate al mondo con un personale stimato nel 2012 in 639.000 regolari e 2.900.000 riservisti. Le forze armate sudcoreane sono il 9\u00b0 esercito pi\u00f9 potente del mondo.\nStoria.\nErano in gran parte forze di polizia fino allo scoppio della Guerra di Corea. Esse furono pesantemente danneggiate dagli attacchi Nordcoreani e dai cinesi e agli inizi si basavano quasi interamente sul sostegno e su supporto americano di armi, munizioni e tecnologia. Durante il periodo di rapida crescita della Corea del Sud, i militari si espansero di conseguenza, beneficiando di alcuni trasferimenti di tecnologia sponsorizzando dal governo i progetti e le iniziative autoctone di capacit\u00e0 difensiva. Gli sforzi di modernizzazione per i militari della Repubblica di Corea sono in atto sin dagli anni 1980. Il sito della GlobalSecurity.org afferma che \"Nel 1990 le industrie sud-coreane fornirono circa il 70% di armi, munizioni, comunicazioni ed altri tipi di equipaggiamento, veicoli, abbigliamento ed altri materiali necessari al militare.\" Oggi, le forze armate sud-coreane godono di un buon mix di avanguardia unito a vecchie armi convenzionali.\nComponenti.\nSi compongono delle seguenti parti:\nCi sono inoltre:"}
{"id": "2925972", "revid": "729019", "url": "https://it.wikipedia.org/wiki?curid=2925972", "title": "Coppa del Mondo di biathlon 1999", "text": "La Coppa del Mondo di biathlon 1999 fu la ventiduesima edizione della manifestazione organizzata dall'Unione Internazionale Biathlon; ebbe inizio l'11 dicembre 1998 a Hochfilzen, in Austria, e si concluse il 14 marzo 1999 a Oslo Holmenkollen, in Norvegia. Nel corso della stagione si tennero a Kontiolahti e Oslo Holmenkollen i Campionati mondiali di biathlon 1999, validi anche ai fini della Coppa del Mondo, il cui calendario non contempl\u00f2 dunque interruzioni. Per la prima volta fu assegnata una coppa di specialit\u00e0 per la classifica delle gare a partenza in linea; non vennero pi\u00f9 disputate gare a squadre.\nIn campo maschile furono disputate 23 gare individuali e 6 a squadre in 9 diverse localit\u00e0. Il tedesco Sven Fischer si aggiudic\u00f2 sia la coppa di cristallo, il trofeo assegnato al vincitore della classifica generale, sia le Coppe di sprint e di partenza in linea; il francese Rapha\u00ebl Poir\u00e9e vinse la Coppa di inseguimento e il russo Pavel Rostovcev quella di individuale. Ole Einar Bj\u00f8rndalen era il detentore uscente della Coppa generale.\nIn campo femminile furono disputate 23 gare individuali e 6 a squadre in 9 diverse localit\u00e0. La svedese Magdalena Forsberg si aggiudic\u00f2 sia la coppa di cristallo, sia quella di sprint; l'ucraina Alena Zubrylava vinse le Coppe di inseguimento e di partenza in linea e la tedesca Uschi Disl quella di individuale. La Forsberg era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nDonne.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2925973", "revid": "1543377", "url": "https://it.wikipedia.org/wiki?curid=2925973", "title": "Coppa Intercontinentale 1980 (calcio)", "text": "La Coppa Intercontinentale 1980 (da questa edizione denominata anche Toyota Cup 1980 per ragioni di sponsorizzazione) \u00e8 stata la diciannovesima edizione del trofeo riservato alle squadre vincitrici della Coppa dei Campioni e della Coppa Libertadores.\nAvvenimenti.\nNel 1980 fu approntato un importante cambiamento nel formato della manifestazione, costituita ora da un'unica sfida tra le due contendenti, disputata in campo neutro a Tokyo. La vincitrice avrebbe inoltre ottenuto, assieme al trofeo, una seconda coppa offerta dallo sponsor della manifestazione, la casa automobilistica Toyota. La prima edizione che inaugur\u00f2 l'uso di questo formato (rivelatosi decisivo nel rilanciare il successo della manifestazione) vide l'affermarsi della squadra vincitrice della Coppa Libertadores, il Nacional di Montevideo, che ebbe la meglio sul favorito Nottingham Forest di Trevor Francis, che l'anno prima aveva rifiutato la partecipazione alla Coppa.\nNella gara unica, disputata allo Stadio Nazionale di Tokyo di fronte a 62.000 spettatori, le due squadre daranno vita ad una partita combattuta e a tratti spettacolare, con il contropiede dei sudamericani a contrapporsi alle giocate della squadra inglese, guidata da Francis. A decidere il match sar\u00e0 un gol di Victorino, che ricever\u00e0 anche il premio come migliore giocatore della partita, su assist di Moreira.\nNel 2017, la FIFA ha equiparato i titoli della Coppa del mondo per club e della Coppa Intercontinentale, riconoscendo a posteriori anche i vincitori dell'Intercontinentale come detentori del titolo ufficiale di \"campione del mondo FIFA\", inizialmente attribuito soltanto ai vincitori della Coppa del mondo per club."}
{"id": "2925974", "revid": "104458", "url": "https://it.wikipedia.org/wiki?curid=2925974", "title": "Pavel Rostovtsev", "text": ""}
{"id": "2925979", "revid": "104458", "url": "https://it.wikipedia.org/wiki?curid=2925979", "title": "Olena Zubrylova", "text": ""}
{"id": "2925981", "revid": "171881", "url": "https://it.wikipedia.org/wiki?curid=2925981", "title": "Giovanni Vincenzo Gonzaga", "text": ""}
{"id": "2925983", "revid": "184755", "url": "https://it.wikipedia.org/wiki?curid=2925983", "title": "Apparizione di Cristo alla Madonna", "text": "L'Apparizione di Cristo alla Madonna \u00e8 un dipinto a olio su tavola (156,1x146,7 cm) di Filippino Lippi, databile al 1493 circa e conservato nell'Alte Pinakothek di Monaco.\nStoria.\nL'opera viene attribuita al rientro di Filippino a Firenze dopo i lavori alla Cappella Carafa a Roma. Il dipinto \u00e8 da identificare forse con la tavola ricordata da Vasari in San Francesco al Palco a Prato.\nNel XIX secolo venne venduta a Ludovico I Re di Baviera, finendo poi col resto delle collezioni reali nel museo bavarese.\nDescrizione e stile.\nGes\u00f9 appare a Maria inginocchiata su invio del Padre Eterno, che appare in un disco dorato tra le nuvole in cielo, affiancato dalle apparizioni dell'Angelo annunciante e della Vergine annunciata. L'insolita iconografia religiosa dovette essere esplicitamente richiesta dai committenti, a cui potrebbe riferirsi anche il monastero dipinto sulla collina a sinistra.\nLe figure di Ges\u00f9 e della Vergine sono maestose e solenni, con ampi panneggi dai colori brillanti che creano delle \"macchie\" di luce. Ges\u00f9 e Maria, che sono in posizioni pressoch\u00e9 identiche (uno si sfiora la ferita del costato, l'altra il seno seminascosto da un velo), non instaurano un contatto visivo, ma sembrano guardare l'uno verso il cielo e l'altra verso la terra e quindi i fedeli, quasi a concertare un'intercessione combinata presso il Padre Eterno. Oppure potrebbe trattarsi del ringraziamento concertato di madre e figlio la mattina di Pasqua per la Resurrezione, un'iconografia rara, descritta da Ludolfo di Sassonia e nelle visioni di santa Brigida di Svezia chiamata \"E prima vidit\". Maria, conformemente a quanto predicato da Savonarola, \u00e8 ritratta in et\u00e0 matura e la sua espressione \u00e8 intensa e drammatica, tra le meno idealizzate di Filippino. La sua figura \u00e8 preminente, probabilmente legata a un culto particolare di cui era oggetto nella chiesa originaria. \nDi grande interesse \u00e8 il vivo paesaggio dello sfondo, impostato alla prospettiva aerea che fa sfumare le cose pi\u00f9 lontane, dove si colgono gli echi della pittura fiamminga, filtrati magari dagli illustri esempi di altri pittori del Rinascimento italiano, come lo stesso padre di Filippino, Filippo Lippi. Alcune figurette, tra cui alcuni monaci, popolano una veduta fluviale (il Bisenzio?) dominata da curiose formazioni rocciose sulla destra e con in lontananza una citt\u00e0 sfocata dalla foschia, quasi certamente Firenze a giudicare dal cupolone. I colori sono accesi e contrastanti e le figure altamente espressive ed umane, facendo della pala quasi un \"unicum\" nel panorama figurativo della Firenze dell'epoca.\nPredella.\nLa pala \u00e8 dotata di una predella con il \"Cristo in piet\u00e0\" sorretto da un angelo, affiancato da quattro santi e due sante in un paesaggio continuo. \nPredella dell'\"Apparizione di Cristo alla Madonna\""}
{"id": "2925984", "revid": "1543377", "url": "https://it.wikipedia.org/wiki?curid=2925984", "title": "Pepi Morgia", "text": "Biografia.\nCresce a Genova, citt\u00e0 in cui si diploma all'Accademia di belle arti in scenografia.\nInizia l'attivit\u00e0 professionale nel 1970, dapprima come tecnico delle luci e in seguito come regista; entra nel mondo musicale nel 1973, lavorando per Le Orme.\nA partire dal 1975 \u00e8 il regista e il tecnico luci di tutte le tourn\u00e9e realizzate da Fabrizio De Andr\u00e9 (suo amico, che chiamava Morgia con i soprannomi \"principe anarco-monarchico\", \"Capitan Fracassa\" e \"Corsaro Nero\"), compresa quella realizzata nel 1978 con la Premiata Forneria Marconi e tutte quelle da cui sono tratte videocassette e DVD; \u00e8 anche regista degli spettacoli televisivi realizzati da alcuni tour.\nSempre nel 1975 \u00e8 tra i fondatori, a Genova, del Teatro della Tosse (che, dopo un'attivit\u00e0 ventennale, ha vinto il Premio Speciale Ubu per l'attivit\u00e0 di ricerca.).\nOltre che con De Andr\u00e9, ha lavorato con moltissimi altri grandi nomi della musica leggera italiana ed estera, seguendo come regista le tourn\u00e9e e gli spettacoli teatrali; tra i tanti ricordiamo Ornella Vanoni, Gino Paoli, Claudio Baglioni, Paolo Conte, Ivano Fossati, Patty Pravo, Pino Daniele, Fiorella Mannoia, Mireille Mathieu, Elton John, David Bowie, Roxy Music, Genesis.\nNel 1992 si occupa della regia dello spettacolo di Mia Martini \"Per aspera ad astra\": da uno dei concerti del tour, quello del 15 maggio 1992 presso il Teatro Nazionale di Milano, viene tratta nel 1996 una VHS, ristampata in DVD nel 2004.\nSempre nel 1992 viene nominato \"Ambasciatore del Principato di Seborga\" (di cui \u00e8 divenuto cittadino due anni prima) a Roma.\nL'anno successivo \u00e8 il regista del tour mondiale di Zucchero, mentre nel 1994 segue il ritorno sulle scene di Adriano Celentano.\nA Torino si occupa, nel 1996, dell'illuminazione della Sacra Sindone, nel Duomo di Torino, in occasione dell'ostensione di quell'anno.\nNel corso degli anni ha lavorato per l'Exp\u00f2 di Siviglia del 1992, per l'Exp\u00f2 di Lisbona del 1998 e per l'Exp\u00f2 di Hannover del 2000.\nNel 2000 viene nominato Direttore Artistico del Festival Nazionale dell'Umorismo Cabaret Amore Mio!, che si svolge a inizio agosto nella citt\u00e0 marchigiana di Grottammare, ed in tale veste segue tutte le successive edizioni fino alla scomparsa.\nViene nominato nel 2004 Direttore Artistico del Comune di Sanremo, ed in tale veste segue tutte le successive edizioni del Festival di Sanremo.\nNel febbraio 2007 segue il ritorno sulle scene insieme di Lucio Dalla e Ron, in uno spettacolo accompagnato da un'orchestra d'archi, dal violinista Lino Cannavacciuolo e dalla compagnia di mimo e danza Katakl\u00f2\nNel 2009, in occasione dei dieci anni dalla morte di Fabrizio De Andr\u00e9, cura, insieme a Guido Harari, Vincenzo Mollica e Vittorio Bo, l'evento \"F\"abrizio de Andr\u00e8. La mostra\"\" a Genova e a Nuoro.\nNel 2009/2010 \u00e8 il regista del tour di Cristiano De Andr\u00e8 \"De Andr\u00e8 canta De Andr\u00e8\".\nNel 2010 si occupa dell'allestimento della mostra \"Sanremo story. 60 anni di musica italiana\", sulla Storia del Festival di Sanremo,prodotta da Vincenzo Russolillo per Gruppo Eventi mostra che viene presentata anche in Israele e in Russia.\nSempre nello stesso anno \u00e8 regista del tour del cantautore Sergio Cammariere.\nDopo la scomparsa del Principe Giorgio I, si \u00e8 candidato alla carica elettiva di \"principe\" di Seborga, senza per\u00f2 riuscire ad essere eletto.\nDa gennaio 2011 \u00e8 regista del tour di Francesco Baccini \"Baccini canta Tenco\".\nIl 9 settembre 2011 molti quotidiani hanno riportato la notizia secondo la quale il regista sarebbe stato da pi\u00f9 giorni ricoverato a Genova (in condizioni gravi) per problemi al fegato e per febbre alta e prolungata. In ospedale il 13 settembre 2011 Don Gallo celebra il matrimonio spirituale tra Pepi e Patrizia Tenco. Morgia muore la mattina del 19 settembre all'et\u00e0 di 61 anni."}
{"id": "2925985", "revid": "31705961", "url": "https://it.wikipedia.org/wiki?curid=2925985", "title": "Costa Riviera", "text": ""}
{"id": "2925989", "revid": "729019", "url": "https://it.wikipedia.org/wiki?curid=2925989", "title": "Ottavio Gonzaga", "text": "Biografia.\nFu l'ottavo figlio di Ferrante I Gonzaga, signore di Guastalla, e di Isabella di Capua.\nNel 1548 venne inviato in Spagna per far parte della corte dell'infante Don Carlos, figlio di Filippo II di Spagna. Alla morte del padre nel 1557 si prese cura di lui il cardinale Ercole Gonzaga.\nNel 1565 spos\u00f2 Isabella da Correggio, vedova di Giberto Pio (?-1554) signore di Sassuolo, figlia del conte Manfredo e Lucrezia d'Este, che mor\u00ec pochi anni dopo e da cui non ebbe figli.\nNel 1575 si rispos\u00f2 con Cecilia de' Medici (1553-1616), figli di Agosto II marchese di Melegnano (1501-1570), dei Medici di Melegnano.\nDivenne nel 1565 cavaliere di ventura prestando soccorso a Malta durante l'assedio turco. Si mise al servizio del duca d'Alba, accompagnandolo in Fiandra e svolgendo per lui anche incarichi diplomatici. Ormai trasferitosi in Spagna, svolse vari incarichi alla corte di Filippo II.\nNel 1571, accanto a don Giovanni d'Austria, prese parte alla Battaglia di Lepanto contro i turchi e ad altre spedizioni belliche. Il suo contributo venne cos\u00ec apprezzato che ricevette dallo stesso re la nomina a colonnello e a consigliere di don Giovanni, che accompagn\u00f2 in ogni sua spedizione.\nDivenne membro del consiglio del nuovo governatore generale nelle Fiandre e segu\u00ec da vicino le vicende politico militari di quel paese riferendo al duca Guglielmo Gonzaga e ad Ottavio ed Alessandro Farnese.\nNel 1578 don Giovanni mor\u00ec e il suo posto di governatore generale dei Paesi Bassi venne preso dal principe di Parma.\nCon la stipulazione della pace di Arras, ad Ottavio venne impartito di far uscire dai Paesi Bassi le truppe spagnole e italiane spostandole in Italia.\nDopo un breve soggiorno in Spagna, si stabil\u00ec definitivamente a Milano dove mor\u00ec nell'aprile del 1583.\nDiscendenza.\nOttavio e Cecilia ebbero due figli:\nEbbe inoltre un figlio naturale da donna ignota:"}
{"id": "2925992", "revid": "288300", "url": "https://it.wikipedia.org/wiki?curid=2925992", "title": "Miguel \u00c1ngel Herrero", "text": ""}
{"id": "2925995", "revid": "288300", "url": "https://it.wikipedia.org/wiki?curid=2925995", "title": "Miguel \u00c1ngel Herrero Javaloyas", "text": ""}
{"id": "2925996", "revid": "1543377", "url": "https://it.wikipedia.org/wiki?curid=2925996", "title": "Howmet TX", "text": "La Howmet TX (Turbine eXperimental) era una vettura statunitense da competizione appartenente alla categoria delle Sport prototipo, progettata nel 1968 per collaudare le potenzialit\u00e0 della turbina a gas. Tale progetto, pianificato dal pilota Ray Heppenstall, univa un telaio realizzato della McKee Engineering a motori a turbina noleggiati dalla Continental Aviation &amp; Engineering; il sostegno economico era della Howmet Corporation.\nSebbene non fosse stata la prima vettura da competizione dotata di propulsore a turbina, la Howmet TX rimane tutt'oggi la prima e unica vettura a turbina che abbia mai vinto una gara, avendo vinto due gare e due corse di qualifica organizzate dallo Sports Car Club of America (SCCA) durante la sua unica stagione agonistica. In seguito la TX registr\u00f2 sei record di velocit\u00e0 terrestre omologati FIA dopo il suo ritiro dalle competizioni.\nLo sviluppo.\nL'interesse nell'uso delle turbine a gas come alternativa ai motori a pistoni andava crescendo nell'industria automobilistica durante gli anni sessanta. La Chrysler aveva cominciato i collaudi negli anni '50 e inizi\u00f2 a noleggiare al pubblico la sua \"Turbine Car\" nel 1963, mentre la casa automobilistica britannica Rover e la scuderia BRM unirono i loro sforzi per realizzare un'auto da corsa per la 24 Ore di Le Mans nel 1963 e nel 1965.\nEntrambe le vetture si dimostrarono affidabili, ma non riuscirono a ottenere il successo di pubblico e i risultati in gara che da esse ci si sarebbe rispettivamente aspettato. A partire dal 1967 Andy Granatelli, progettista e proprietario di una scuderia, diede vita a una vettura motorizzata da una turbina che port\u00f2 il pilota statunitense Parnelli Jones quasi a vincere la 500 miglia di Indianapolis, ma che dovette ritirarsi per un problema meccanico dopo aver condotto la gara per oltre due terzi. Un tentativo simile portato avanti con una Lotus 56 nel 1968 port\u00f2 al medesimo risultato dopo aver mostrato di meritare le vittoria.\nNello stesso periodo del debutto a Indy dell'auto di Granatelli, il pilota Ray Heppenstall cominci\u00f2 a concepire un progetto per motorizzare con una turbina a gas la sua vettura sport, eliminando i difetti mostrati anni prima dalla Rover-BRM. Heppenstall riteneva che un telaio dal disegno semplificato avrebbe incrementeto la competitivit\u00e0 dell'auto a turbina; egli sottopose in un primo momento il progetto alla Allison Engine Company e in seguito alla Williams Research. Alla fine chiese aiuto al suo amico pilota Tom Fleming, che all'epoca era vicepresidente della Howmet Corporation, fornitrice di fusioni per turbine nell'industria aerospaziale. Heppenstall e Fleming riuscirono a convincere la Howmet che supportare finanziariamente una vettura sport competitiva e unica nel suo genere potesse portare il grande pubblico a conoscere l'azienda. La Howmet accett\u00f2 di finanziare il progetto, prestando il suo nome alla vettura.\nIl telaio.\nHeppenstall avvi\u00f2 il progetto acquistando una vettura Cooper Monaco, ma in seguito decise che non era la scelta migliore per un motore a turbina e quindi la rivendette. Allora Heppenstall richiese a Bob McKee, proprietario della McKee Engineering, la costruzione di due vetture nuove. Il primo telaio a traliccio fu realizzato in realt\u00e0 partendo da una precedente vettura McKee realizzata per il campionato CanAm nel 1966, adattata per ospitare il motore a turbina. Il secondo esemplare fu invece realizzato partendo da zero, il che permise di progettarlo per lo specifico uso del motore a turbina utilizzando un telaio allungato di . I telai erano denominati \"Mk.9\" dalla McKee, ma non furono utilizzati per nessun'altra vettura oltre alla Howmet TX.\nLa Mk.9 fu progettata secondo le norme del Gruppo 6 emesse dalla FIA per le vetture prototipo, che lasciava piena libert\u00e0 ai progettisti, ponendo limiti solo per la cilindrata. Bob McKee progett\u00f2 una carrozzeria chiusa con portiere ad ala di gabbiano che vestiva la vettura a motore centrale. Le sospensioni erano a quadrilateri deformabili con molle a spirale e freni a disco su ogni ruota. Il serbatoio da 32 galloni americani (USgal) per il cherosene era posto tra l'abitacolo e il motore.\nLa turbina.\nLe turbine che muovevano le due two Howmet TX furono noleggiate dalla Continental Aviation &amp; Engineering. Le turbine a gas TS325-1 erano prototipi, derivati da un appalto non portato a termine per un elicottero militare, che la Continental al momento non utilizzava. Le turbine date in prestito pesavano 170 libbre (77kg) e producevano 325\u00a0bhp (330CV/PS o 242kW) e 650\u00a0lbf\u00b7ft (949nM) di coppia e potevano raggiungere i 57.000\u00a0rpm.\nLa turbina era a doppio stadio e un Turboalbero forniva la potenza alle ruote motrici passando attraverso un riduttore. Grazie all'ampio campo di utilizzo della turbina, il cambio tradizionale non era necessario e la Howmet TX era quindi un'automobile monomarcia, sebbene venisse cambiata la \"riduzione finale\" del differenziale a seconda del circuito su cui doveva gareggiare. Con tale trasmissione la retromarcia era assente e, sebbene Heppenstall in un primo momento volesse farne a meno, la FIA la rese obbligatoria e venne montato un piccolo motore elettrico alimentato dalla turbina per muovere l'auto all'indietro.\nLa turbina usava due ampi tubi di scarico diretti verso l'alto e collocati all'estremit\u00e0 posteriore della vettura. Era poi presente in posizione decentrata un terzo tubo di scarico pi\u00f9 piccolo, quello della valvola wastegate. Tale valvola era progettata in funzione della riduzione del ritardo di risposta della turbina ai comandi dell'acceleratore. Una volta raggiunto il regime massimo di rotazione, la wastegate regolava inoltre la quantit\u00e0 di carburante che affluiva alla turbina, modulando la potenza erogata.\nSebbene la cilindrata delle turbine non possa essere misurata con la stessa metodologia dei motori a pistoni, la FIA introdusse una formula di equivalenza per calcolare quella della Continental TS325-1, convenzionalmente determinata in 2960\u00a0cc, sebbene Heppenstall abbia in seguito ammesso che il motore era effettivamente al di sopra del limite dei tre litri. La cilindrata equivalente cos\u00ec stabilita permise alla vettura di competere tra le sport prototipo del \"Gruppo 6 fino a 3 litri\".\nStoria agonistica.\nDopo aver completato l'assemblaggio delle due Howmet TX, le vetture furono iscritte alla 24 Ore di Daytona, gara inaugurale del Campionato Internazionale Marche 1968. La loro presenza attir\u00f2 attenzione prima ancora dell'inizio della competizione e vi fu dato grosso rilievo sulla copertina del programma di gara. Sebbene entrambe le vetture fossero nell'elenco dei partenti, solo il secondo esemplare prese parte alla corsa, mentre l'altra auto fu tenuta ai box come vettura di riserva. L'equipaggio della Howmet TX, composto dallo stesso Heppenstall, Dick Thompson ed Ed Lowther, riusc\u00ec a qualificarsi settimo in griglia. In gara molti avversari effettuarono le loro sosta per il rifornimento prima della Howmet, permettendole ri risalire la classifica fino al terzo posto, ma al 34\u00ba giro la wastegate della turbina rimase chiusa durante la percorrenza di una curva e l'eccesso di potenza mand\u00f2 in testacoda la vettura, che and\u00f2 a sbattere contro le barriere e dovette ritirarsi.\nPer la 12 Ore di Sebring tenutasi dopo un paio di mesi, la TX fu capace di migliorare le proprie prestazioni qualificandosi terza alle spalle di una Porsche 907 e di una Ford GT40. In un primo momento la turbina funzion\u00f2 in modo affidabile, ma giro dopo giro l'ingestione dei detriti presenti sulla pista la danneggi\u00f2 e le vibrazioni indotte fecero rompere il supporto posteriore sinistro. La vettura si ritir\u00f2 dopo sei ore.\nDopo Sebring, il Campionato Internazionale Marche ritorn\u00f2 in Europa e cos\u00ec fece il team Howment. Si iscrissee alla BOAC 500 sul Circuito di Brands Hatch. I problemi alla wastegate fecero ritirare la vettura dopo soli sette giri. Rimasto in Gran Bretagna, il team Howmet iscrisse la vettura a una gara sprint del locale campionato nazionale tenutasi sul Circuito di Oulton Park affidandola al pilota britannico Hugh Dibley. Comunque la rottura del motorino d'avviamento durante un pit stop priv\u00f2 di nuovo la TX della possibilit\u00e0 di portare a termine questa gara sulla distanza di un'ora.\nPiuttosto che restare in Europa per il prosieguo del Campionato Internazionale Marche, la squadra riport\u00f2 la TX negli Stati Uniti per competere nel Campionato Nazionale SCCA. Una volta rientrati nel Paese di origine, la vicinanza alla sede permise di superare i problemi di giuvent\u00f9 della vettura e la Howmet TX riusc\u00ec a finire la sua prima gara, il \"Vandergraft Trophy\" tenutosi a New Cumberland (Virginia Occidentale). Heppenstall port\u00f2 la vettura sul podio, concludenco la gara al secondo posto e facendo registrare il nuovo record del circuito. Dopo il successivo ritiro nel Michigan, la TX fu iscritta alla corsa \"Heart of Dixie\" a Huntsville, in Alabama, dove in una breve gara di qualificazione che si disputava il giorno precedente alla gara vera e propria veniva decisa la griglia di partenza di quest'ultima. La Howmet TX ottenne la vittoria nella gara di qualificazione ottenendo cos\u00ec la pole position. Scattata da l\u00ec, mantenne la prima posizione fino all'arrivo: queste due vittorie furono le prime mai conseguite da una vettura spinta da un motore a turbina in una competizione ufficiale.\nUna volta ottenuta la prima vittoria al volante della Howmet TX, Heppenstall fu di nuovo affiancato da Dick Thompson per la\"Marlboro 300\". La vettura conquist\u00f2 nuovamente la breve gara di qualificazione che assegnava la pole position e da questa and\u00f2 a vincere la gara vera e propria con un margine di 11 giri, dopo aver condotto dal primo all'ultimo giro. Fiduciosi nelle capacit\u00e0 della vettura contro la concorrenza europea, entrambi gli esemplari furono iscritti alla 6 Ore di Watkins Glen, gara valevole per il Campionato Internazionale Marche. Hugh Dibley e il debuttante Bob Tullius vennero iscritti con la prima vettura, mentre Heppenstall e Thompson con la second. Le vetture si qualificarono ottava e nona. Grazie ad alcuni incidenti che coinvolsero a inizio gara le Porsche ufficiali, le due TX risalirono al terzo e quarto posto assoluto, ma la vettura di Dibley e Tullius fu vittima durante l'ultima ora di problemi alla trasmissione che la costrinsero ad arrancare lungo il circuito fino al termine della gara, mentre l'altra auto mantenne il passo fino alla fine, ottenendo il podio, conquistando la vittoria di classe e guadagnando 4 punti valevoli per il campionato.\nDopo il successo a Watkins Glen, le due auto furono preparate per partecipare alla 24 Ore di Le Mans, posticipata quell'anno a settembre per le proteste che nel 1968 infiammarono le piazze. La societ\u00e0 francese Pechiney, produttrice di alluminio, sponsorizz\u00f2 l'iscrizione della squadra alla competizione. Gli equipaggi rimasero gli stessi della gara precedente, ma le prestazioni in qualifica al Circuit de la Sarthe furono inficiate dai lunghi rettilinei e la migliore delle due si qualific\u00f2 ventesima.\nDurante la gara la vettura di Thompson cominci\u00f2 ad aver problemi gi\u00e0 dopo tre giri. il sistema d'alimentazione non riusciva a mandare abbastanza cherosene alla turbina, che quindi non forniva la massima potenza, cosicch\u00e9 la TX arrancava lungo gli interminabili rettilinei. Mentre una delle auto proseguiva a passo ridotto, l'altra fu vittima della rottura del mozzo di una ruota due ore dopo, richiedendo una riparazione lunga tre ore. Alla sesta ora di gara la vettura fu squalificata per aver percorso una distanza insufficiente, pari a soli 60 giri. La vettura di Thompson non dur\u00f2 molto di pi\u00f9, perch\u00e9 il pilota and\u00f2 a sbattere alla curva Indianapolis, capottando e distruggendo la macchina.\nUna volta conclusa la stagione 1968, Heppenstall cominci\u00f2 a pianificare la stagione successiva, prevedendo lo sviluppo di una trasmissione a rapporti multipli in luogo di quella monomarcia utilizzata nell'anno del debutto. Ma la Howmet riteneva che il programma non stesse fornendo il ritorno pubblicitario desiderato e decise di interrompere la collaborazione.\nRecord di velocit\u00e0 terrestri.\nLa Howmet decise nel 1969 che, sebbene il programma sportivo fosse troppo costoso da portare avanti, le due vetture potevano ancora servire come mezzi promozionali. Heppenstall decise di tentare di riparare il secondo telaio TX distrutto in gara a Le Mans. La vettura fu sottoposta a profonde modifiche per adattarla alla nuova carrozzeria barchetta, venendo ridenominata Howmet TX Mk.II. Il nuovo veicolo si ciment\u00f2 nel tentativo di infrangere alcuni record di velocit\u00e0 terrestri nella categoria delle vetture a turbina. Poich\u00e9 la TX Mk.II pesava circa 1000\u00a0kg, la vettura fece diversi tentativi rientrando in due diverse categorie di peso semplicemente variando la zavorra posta a bordo\nSu una strada vicino al Talladega Superspeedway Heppenstall pilot\u00f2 la TX Mk.II nell'agosto 1970, conseguendo 6 record riconosciuti dalla FIA, con il cronometraggio effettuato dalla IMSA.\nImpieghi successivi.\nNel 1971, la Howmet termin\u00f2 l'uso promozionale delle due TX. I due telai furono venduti a Rey Heppenstall per prezzo simbolico di un solo dollaro, ma poich\u00e9 le due turbine Continental erano state noleggiate alla Howmet, esse dovettero essere restituite una volta che le auto furono vendute. Alla fine Heppenstall vendette i due telai.\nIl telaio #GTP1 fu acquistato da Jim Brucker e conservato nella sua collezione in California. In mostra statica, \u00e8 dotato di un simulacro della turbina Continental originale posto nel vano motore. L'automobile fu acquistata da Bruce Linsmeyer della Avon Aero e dotata di una turbina Continental originale. In seguito al restauro la #GTP1 vinse nel 2007 il \"Sebring Trophy\" al Concours d'Elegance di Amelia Island.\nIl secondo esemplare, telaio #GTP2, fu riconvertita dalla sua configurazione barchetta all'originale carrozzeria chiusa tramite un restauro a cura dalla McKee Engineering su richiesta del nuovo proprietario Chuck Haines. Non potendo ottenere la turbina Continental originale, venne installata al suo posto una turbina Allison 250C18, di dimensioni inferiori.\nIl diverso propulsore ha richiesto la riprogettazione di alcuni particolari, poich\u00e9 lo scarico ora esce dalla parte alta del cofano motore anzich\u00e9 dalla parte posteriore dell'auto. L'assenza della wastegate ha reso inutile il terzo tubo di scarico. Completata nel luglio 1996, la \"Howmet TX telaio #GTP2\" ha partecipato tre volte al Goodwood Festival of Speed. In seguito fu venduta a Xavier Micheron e ora \u00e8 esposta in Francia.\nDurante il periodo in cui Chuck Haines era proprietario del telaio #GTP2 fu scoperto un telaio McKee Mk.9 incompleto. Questo terzo telaio, conosciuto come #GTP3, fu acquistato dallo stesso Haines. Su sua richiesta, la McKee complet\u00f2 nel 2000 la vettura secondo le specifiche originali, ma anche stavolta si dovette usare una turbina Allison. La #GTP3 \u00e8 ancora nelle mani di Haines (nel 2008, NdT), che la usa in gare per vetture storiche e ha partecipato al Goodwood Festival of Speed nel 2007."}
{"id": "2926000", "revid": "300067", "url": "https://it.wikipedia.org/wiki?curid=2926000", "title": "Hoodoo (Krokus)", "text": "Hoodoo \u00e8 il sedicesimo album in studio dei Krokus, pubblicato il 26 febbraio 2010 per l'etichetta discografica Sony Music."}
{"id": "2926007", "revid": "33689", "url": "https://it.wikipedia.org/wiki?curid=2926007", "title": "Tasso (economia)", "text": ""}
{"id": "2926019", "revid": "115563900", "url": "https://it.wikipedia.org/wiki?curid=2926019", "title": "Siti di interesse comunitario della Sardegna", "text": "In Sardegna sono presenti alcune aree indicate come siti di interesse comunitario, di rilevante interesse ambientale in ambito CEE, riferiti alla regione biogeografica mediterranea. Le localit\u00e0, definite con l'acronimo SIC, sono state proposte sulla base del decreto 25/3/2005, pubblicato sulla Gazzetta Ufficiale della Repubblica Italiana n. 157 dell'8 luglio 2005 e predisposto dal Ministero dell'ambiente e della tutela del territorio e del mare ai sensi della direttiva CEE."}
{"id": "2926020", "revid": "316383", "url": "https://it.wikipedia.org/wiki?curid=2926020", "title": "Congregazione generale della Compagnia di Ges\u00f9", "text": "La congregazione generale \u00e8 l'organismo al vertice della struttura organizzativa della Compagnia di Ges\u00f9: \u00e8 un'assemblea composta da tutti i prepositi provinciali dell'ordine e da due delegati per ogni provincia, scelti tra i religiosi professi. Si riunisce alla morte del preposito generale per eleggere il suo successore e pu\u00f2 anche essere convocata, in casi straordinari, dal pontefice, dal preposito generale in carica o dalla congregazione dei procuratori, una commissione eletta ogni tre anni dalle province.\nIl generale, che pu\u00f2 anche essere deposto per decisione della congregazione, \u00e8 tenuto ad applicare i suoi decreti."}
{"id": "2926023", "revid": "287204", "url": "https://it.wikipedia.org/wiki?curid=2926023", "title": "Uxbridge (Massachusetts)", "text": "Uxbridge \u00e8 un comune degli Stati Uniti d'America, nella Contea di Worcester, nello Stato del Massachusetts, a circa 54 km a sudovest di Boston."}
{"id": "2926024", "revid": "80598", "url": "https://it.wikipedia.org/wiki?curid=2926024", "title": "Richetto", "text": ""}
{"id": "2926026", "revid": "256896", "url": "https://it.wikipedia.org/wiki?curid=2926026", "title": "Su Sercone", "text": ""}
{"id": "2926027", "revid": "256896", "url": "https://it.wikipedia.org/wiki?curid=2926027", "title": "Su Sellone", "text": ""}
{"id": "2926033", "revid": "1632387", "url": "https://it.wikipedia.org/wiki?curid=2926033", "title": "Caniga", "text": "Caniga \u00e8 una borgata del comune di Sassari. Vi \u00e8 ubicata la chiesa parrocchiale di San Domenico."}
{"id": "2926034", "revid": "110157", "url": "https://it.wikipedia.org/wiki?curid=2926034", "title": "Danilovskij rajon (Oblast' di Jaroslavl')", "text": "Il Danilovskij rajon () \u00e8 un rajon dell'Oblast' di Jaroslavl', nella Russia europea; il capoluogo \u00e8 Danilov."}
{"id": "2926036", "revid": "767487", "url": "https://it.wikipedia.org/wiki?curid=2926036", "title": "Danilovskij rajon (Oblast' di Volgograd)", "text": "Il Danilovskij rajon () \u00e8 un rajon dell'Oblast' di Volgograd, in Russia, il cui capoluogo \u00e8 Danilovka. Istituito nel 1967, ricopre una superficie di 3.010 chilometri quadrati."}
{"id": "2926037", "revid": "102601428", "url": "https://it.wikipedia.org/wiki?curid=2926037", "title": "Cronica di notar Giacomo", "text": "La cronica di Notaro Giacomo \u00e8 un'opera cronachistica di autore anonimo, che, in origine, era conosciuta solo da diverse citazioni di un autore seicentesco, Camillo Tutini, autore del libro \"Dell'origine e fundazione de' seggi di Napoli\".\nLa \"cronaca\" \u00e8 divenuta pienamente fruibile solo dopo la sua \"riscoperta\" ottocentesca grazie a Paolo Garzilli, che la rinvenne tra i codici della Real Biblioteca brancacciana di Sant'Angelo a Nilo, in un manoscritto di 178 carte, recante indicazione \"Scanzia 2 let. D. num. 32\". Il riconoscimento del suo contenuto come la \"Cronica di Notar Giacomo\" nominata dal Tutini si deve a un passo in cui egli si nomina \u00ab\"Notaro Iacobo\"\u00bb.\nIl codice manoscritto \u00e8 conservato attualmente presso la Biblioteca nazionale Vittorio Emanuele III (\"Ms. Bracacciano II.F.6\"), confluitovi insieme a tutti i fondi della biblioteca Brancaccio. Il ms. Brancacciano \u00e8 un manoscritto autografo: cancellature, inserimenti, note a margine mostrano che la cronaca \u00e8 un \"work in progress\", incompiuto, aperto a modifiche e integrazioni.\nContenuti e datazione.\nLa \"Cronica di Napoli\" contenuta nel manoscritto narra dei fatti avvenuti in citt\u00e0 e nel Regno di Napoli dal tempo degli antichi romani fino al giugno 1511.\nL'esame del manoscritto e gli elementi paleografici indicano per il codice una data a cavallo tra il XV e XVI secolo.\nPer ci\u00f2 che riguarda i contenuti, l'opera attinge nelle prime trentatr\u00e9 carte alla cosiddetta \"Cronaca di Partenope\", il pi\u00f9 importante corpus storiografico in volgare di et\u00e0 angioina durazzesca.\nLa cronaca si diffonde maggiormente sugli accadimenti a lui contemporanei, riportando elementi storici di notevole interesse, pi\u00f9 di quanto fosse possibile, in virt\u00f9 della estrazione sociale inferiore, al sellaio Giuliano Passero autore dei \"Giornali\", coeva opera cronistica per gli anni 1189-1531. Notar Giacomo si mostra meglio informato, rispetto a Giuliano Passero, sugli avvenimenti del suo tempo, sulle operazioni militari intorno a Napoli. A volte mostra perfino di essere informato sulle cose che succedono nel mondo, come, ad esempio, la pace di Cambrai.\nAutore.\nIl nome e l'epiteto dell'autore ci sono rivelati da un'annotazione contenuta nell'opera, in cui egli si definisce \u00ab\"Notaro Iacobo\"\u00bb. Non trova fondamento la notizia riportata da molti studiosi che la cronaca sarebbe una continuazione delle memorie prese dal presunto padre di Notar Giacomo, Antonio.\nDall'esame dei libri della Camera notarile, il Garzilli ha potuto effettivamente accertare la presenza a Napoli, in quel periodo storico, di un notaio in attivit\u00e0 di nome Giacomo Della Morte, ancor vivo nel 1524. A questo nome, in via peraltro congetturale, pu\u00f2 forse essere ricondotta l'identit\u00e0 dell'autore della \"Cronica\", altrimenti anonimo.\nPer quanto riguarda la lingua, il cronista adotta un volgare a base locale, sottoposto al contenimento e alla pressione del volgare toscano e fiorentino e del latino. Mentre \u00e8 in definitiva poco produttivo e fuorviante il confronto coi testi letterari coevi, pi\u00f9 utile \u00e8 osservare le analogie, nelle procedure di costruzione del testo, con la tradizione di scrittura di ambito giuridico, notarile e cancelleresco. Al pari di altre cronache coeve, come la Cronaca figurata del Quattrocento di Melchiorre Ferraiolo, quelle di Passero, Giacomo Gallo e Guarino d'Aversa, la cronaca di Notar Giacomo \u00e8 permeabile agli stilemi e alle strategie narrative tipiche dei documenti cittadini (verbali cittadini, elenchi di spese etc.) e dei testi fatti circolare dagli ambienti della corte e cancelleria regia e vicereale (bandi, prammatiche, privilegi, atti del parlamenti etc.). Nel complesso, perci\u00f2, la cronaca di Notar Giacomo, cos\u00ec come le altre cronache napoletane redatte a cavallo fra XV e XVI secolo, non va considerato come testo \"mal scritto\": visti i livelli di alfabetizzazione del tardo medioevo e della prima et\u00e0 moderna, sarebbe fuorviante equiparare i nostri cronisti ai cosiddetti scriventi semicolti dell'Otto-Novecento. Piuttosto, questi autori vanno collocati in una posizione intermedia fra le tradizioni discorsive della cancelleria e della corte e le tradizioni popolari, come veri e propri collettori di materiali narrativi che circolavano, oralmente o per iscritto, nella capitale.\nEdizioni.\nDell'opera originale esiste la sola edizione ottocentesca dal titolo \"Cronica di Napoli di notar Giacomo\", curata da Paolo Garzilli, scopritore del manoscritto e prefetto della \"Real biblioteca brancacciana di Sant'Angelo a Nilo\".\nLa \"Cronica di Notar Giacomo\" non ha ancora ricevuto, invece, un'edizione critica a stampa, se si eccettua quella oggetto di una tesi dottorale"}
{"id": "2926038", "revid": "399", "url": "https://it.wikipedia.org/wiki?curid=2926038", "title": "Nirv\u0101\u1e47a", "text": ""}
{"id": "2926044", "revid": "767487", "url": "https://it.wikipedia.org/wiki?curid=2926044", "title": "Ingvar G\u00e4rd", "text": "Carriera.\nGiocatore.\nClub.\nInizi\u00f2 la sua carriera nel , squadra svedese, con cui totalizz\u00f2 89 presenze nel corso dei nove anni di militanza. Nel 1950 si trasfer\u00ec in Italia, avanzando da difensore a centrocampista, accasandosi alla . Con la squadra genovese assomm\u00f2 20 presenze in Serie A. Una volta lasciata la societ\u00e0 italiana, per\u00f2, non pot\u00e9 tornare a giocare in Svezia ad alti livelli, in quanto l\u00ec non esisteva il professionismo e le regole gli impedirono di giocare nuovamente da dilettante.\nNazionale.\nDebutt\u00f2 in Nazionale di calcio svedese l'8 giugno 1950, venendo incluso nella lista dei convocati per . Nel corso di tale manifestazione gioc\u00f2 da titolare tutte e cinque le partite della sua compagine, senza per\u00f2 riuscire ad andare a segno; non fu pi\u00f9 convocato negli anni a seguire.\nAllenatore.\nUna volta terminata la carriera agonistica, allen\u00f2 l'IFK Malm\u00f6; riusc\u00ec dunque, nella stagione 1960, a giungere al secondo posto in campionato, superato solo dall'IFK Norrk\u00f6ping, qualificandosi pertanto alla Coppa dei Campioni 1960-1961 dove usc\u00ec ai quarti di finale, sconfitto cumulativamente per 4-0 dal Rapid Vienna. Nel 1962 si classific\u00f2 al penultimo posto, dovendo dunque retrocedere in seconda divisione."}
{"id": "2926046", "revid": "1305772", "url": "https://it.wikipedia.org/wiki?curid=2926046", "title": "Danilov", "text": "Danilov "}
{"id": "2926048", "revid": "729019", "url": "https://it.wikipedia.org/wiki?curid=2926048", "title": "Strada regionale 6 Eridania Occidentale", "text": "La strada regionale 6 Eridania Occidentale (SR 6) \u00e8 un'arteria di collegamento del Veneto che collega la strada regionale 482 Alto Polesana con la strada statale 16 Adriatica costeggiando la riva sinistra del Po.\nLa strada \u00e8 suddivisa in tre tratti:"}
{"id": "2926052", "revid": "31708464", "url": "https://it.wikipedia.org/wiki?curid=2926052", "title": "Ruthenia Bianca", "text": ""}
{"id": "2926053", "revid": "31708465", "url": "https://it.wikipedia.org/wiki?curid=2926053", "title": "Ruthenia Nera", "text": ""}
{"id": "2926054", "revid": "31708468", "url": "https://it.wikipedia.org/wiki?curid=2926054", "title": "Ruthenia Rossa", "text": ""}
{"id": "2926055", "revid": "486946", "url": "https://it.wikipedia.org/wiki?curid=2926055", "title": "Rutenia dei Carpazi", "text": ""}
{"id": "2926056", "revid": "827882", "url": "https://it.wikipedia.org/wiki?curid=2926056", "title": "Pustertaler (disambigua)", "text": ""}
{"id": "2926057", "revid": "287204", "url": "https://it.wikipedia.org/wiki?curid=2926057", "title": "Racing Club Villebon 91", "text": "Il Racing Club Villebon 91 \u00e8 una societ\u00e0 pallavolistica femminile francese, con sede a Villebon-sur-Yvette. Dopo aver militato per diversi anni nel massimo campionato francese, la societ\u00e0 \u00e8 fallita nel 2009.\nStoria della societ\u00e0.\nIl Racing Club Villebon 91 viene fondato nel 1992 e gi\u00e0 nel 1995 raggiunge il terzo posto in Pro A, risultato eguagliato nel 1996 e nel 1998. Dalla stagione 2000-01 il club di Villebon-sur-Yvette si qualifica per quattro anni di seguito alla finale scudetto, persa sempre contro il Racing Club de Cannes: sono questi gli anni di maggior vittorie. Nel 2002 vince a sorpresa la Coppa di Francia, battendo in finale la squadra di Cannes per 3-1, mentre l'anno successivo raggiunge la prima affermazione in campo europeo vincendo la Top Teams Cup, attuale Coppa CEV, dopo la sconfitta in finale contro il Brogliaccio Pallavolo Ancona, nell'edizione 1993-94, quando la competizione era ancora chiamata Coppa delle Coppe.\nDopo due finali in campionato e Coppa di Francia, al termine della stagione 2004-05, a seguito di problemi economici il RC Villebon 91 si iscrive al campionato di Nationale 1, serie cadetta del campionato francese. Nonostante sia immediatamente ripromossa in Pro A, non riesce pi\u00f9 a raggiungere gli stessi risultati ottenuti in passati ed inoltre persistono i problemi economici, che costringono nel giugno 2009 a sospendere l'attivit\u00e0 professionistica del club, operando solo nel campo giovanile.\nRosa 2008-2009.\nSegue la rosa con la quale la squadra ha partecipato per l'ultima volta al campionato Pro A."}
{"id": "2926058", "revid": "31708524", "url": "https://it.wikipedia.org/wiki?curid=2926058", "title": "\u010cerven", "text": ""}
{"id": "2926059", "revid": "767487", "url": "https://it.wikipedia.org/wiki?curid=2926059", "title": "Gito Baloi", "text": " Fu uno dei fondatori della band Tananas.\nBiografia.\nNato in Mozambico nel 1964, incise anche alcuni LP da solista: \"Ekhaya\" (1995), \"Na Ku Randza\" (1997), \"Herbs &amp; Roots\" (2003) e \"Beyond\" (2008), pubblicato postumo.\nFu ucciso a Johannesburg il 4 aprile 2004 da un colpo di pistola mentre ritornava a casa dopo un concerto a Pretoria."}
{"id": "2926061", "revid": "106908", "url": "https://it.wikipedia.org/wiki?curid=2926061", "title": "Melnikov", "text": ""}
{"id": "2926062", "revid": "98077", "url": "https://it.wikipedia.org/wiki?curid=2926062", "title": "Pustertaler Bahn", "text": ""}
{"id": "2926063", "revid": "28592", "url": "https://it.wikipedia.org/wiki?curid=2926063", "title": "Taimyr", "text": ""}
{"id": "2926064", "revid": "28592", "url": "https://it.wikipedia.org/wiki?curid=2926064", "title": "Chelyuskin", "text": ""}
{"id": "2926068", "revid": "241195", "url": "https://it.wikipedia.org/wiki?curid=2926068", "title": "Gliptine", "text": ""}
{"id": "2926069", "revid": "767487", "url": "https://it.wikipedia.org/wiki?curid=2926069", "title": "Steve Newman", "text": "\u00c8 uno dei fondatori dei Tananas, band sudafricana di world fusion music.\nPer oltre due decenni ha collaborato con il chitarrista sudafricano Tony Cox. \u00c8 stato anche un membro del progetto musicale \"Mondetta\" con Gito Baloi (cantante e bassista dei Tananas) e Wendy Oldfield. Assieme a Tony Cox, Syd Kitchen e Greg Georgiades ha formato The Aquarian Quartet."}
{"id": "2926070", "revid": "125015995", "url": "https://it.wikipedia.org/wiki?curid=2926070", "title": "Strade provinciali della provincia di Salerno", "text": "Questo \u00e8 un elenco delle strade provinciali (escluse quelle in via di declassificazione), con una estensione totale di circa 2000\u00a0km, presenti sul territorio della provincia di Salerno e di competenza della provincia stessa:\nSR.\nQuesto \u00e8 invece un elenco delle strade regionali presenti sul territorio della provincia di Salerno, e affidate dalla Regione Campania alla competenza della provincia stessa:"}
{"id": "2926072", "revid": "107098", "url": "https://it.wikipedia.org/wiki?curid=2926072", "title": "Tram delle valli", "text": ""}
{"id": "2926075", "revid": "98077", "url": "https://it.wikipedia.org/wiki?curid=2926075", "title": "Chinotto di Savona", "text": ""}
{"id": "2926077", "revid": "114738044", "url": "https://it.wikipedia.org/wiki?curid=2926077", "title": "Dottor Alchemy", "text": "Dottor Alchemy \u00e8 un personaggio dei fumetti DC Comics. \u00c8 un supercriminale nemico di Flash, alias di Barry Allen. Comparve per la prima volta in \"Showcase\" n. 13 nell'aprile 1958.\nBiografia del personaggio.\nAlbert Desmond soffriva di disturbi multipli della personalit\u00e0, come per Due Facce, una delle quali era un cittadino modello, mentre l'altra un criminale. Utilizzando la sua conoscenza dell'alchimia, Desmond fa il suo debutto come criminale nelle vesti di Mister Element. Dopo essere finito in prigione grazie a Flash, in qualche modo Desmond trova la Pietra Filosofale, un artefatto con la quale era possibile trasformare un elemento in un altro. Utilizzando la Pietra per fuggire, Desmond riprende la sua carriera criminale con il nuovo alias di Dottor Alchemy, scontrandosi numerose volte contro Flash e venendo, ogni volta, sconfitto.\nLa personalit\u00e0 \"buona\" di Desmond infine riemerse; decise quindi di porre fine alla sua carriera criminale e di nascondere la Pietra Filosofale. Poco dopo, tuttavia, comparve un altro Dottor Alchemy, il gemello Alvin Desmond, identico ad Albert, con il quale condivideva un collegamento psichico. Si scopr\u00ec successivamente che il fantomatico gemello di Albert non era altro che la sua parte malvagia, separatasi da lui come effetto collaterale alla esposizione alla Pietra Filosofale.\nDopo la morte di Alvin, Albert ricadr\u00e0 sotto l'influsso della pietra e torner\u00e0 a ricoprire il ruolo di Alchemy. Desmond ottenne anche l'abilit\u00e0 di trasferire la sua essenza nelle altre persone e di possederle tramite la Pietra Filosofale. In questo modo tent\u00f2 di usare il potente Capitan Atom nel tentativo di uccidere Superman. Wonder Woman lo ferm\u00f2 gettando la Pietra Filosofale nel sole, scoprendo poi che l'essenza di Dottor Alchemy era al suo interno. Tuttavia, Superman puntualizz\u00f2 che per quante volte si cerc\u00f2 di distruggere la Pietra Filosofale in passato, questa aveva sempre trovato un modo per rigenerarsi.\nQuando Central City celebr\u00f2 il ritorn\u00f2 di Barry Allen, si vide Albert Desmond di nuovo nelle vesti di Dottor Alchemy, mentre osservava il ritorno del suo nemico.\nLo si pot\u00e9 notare nelle file della Societ\u00e0 segreta dei supercriminali di Alexander Luthor Jr.. Recentemente, in \"The Flash: Rebirth\", il Dottor Alchemy evase da Iron Heights.\nPoteri e abilit\u00e0.\nAl Desmond \u00e8 un chimico geniale, e nei panni di Mister Element usa la sua conoscenza degli elementi chimici per i suoi scopi criminali. Possiede una pistola in grado di replicare i fenomeni naturali e modificare la struttura degli oggetti . Nei panni del dottor Alchemy possiede invece la famosa Pietra Filosofale che una volta apparteneva al Mago Merlino. La Pietra gli permette di tramutare ogni elemento in un altro (ad esempio pu\u00f2 tramutare l'acciaio in gomma o l'ossigeno in monossido di carbonio), e pu\u00f2 anche tramutare i corpi degli esseri umani, in un'occasione ha infatti ha trasmutato Flash in vapore acqueo. Alchemy inoltre \u00e8 in grado di controllare la pietra a distanza grazie alla telecinesi. Ha anche l'abilit\u00e0 di trasferire la sua essenza nelle altre persone e di possederle tramite la Pietra Filosofale.\nAltre versioni.\nAltri personaggi utilizzarono i trucchi di Desmond:\nAltri media.\nDottor Alchemy e Mister Element comparvero nell'episodio \"Flash, l'eroe\", nel corso della serie animata, \"Justice League Unlimited\", come due personaggi di sfondo sulla barra da cui vennero fuori i nemici di Flash.\nTelevisione.\nCompare nella terza stagione della serie televisiva \"The Flash\", interpretato da Tom Felton. Con il nome di Julian Albert Desmond, lavora alla centrale di polizia di Central City, in perenne competizione con Barry Allen; come Dottor Alchemy indossa un abito del medico della peste verde con una maschera che gli copre totalmente il volto. Possiede e controlla la Pietra Filosofale, un artefatto che dona abilit\u00e0 metaumane, usandola per ridare i poteri a tutti coloro che li avevano in Flashpoint, la realt\u00e0 alternativa che aveva creato Barry salvando sua madre nel passato; Alchemy \u00e8 a conoscenza di questa realt\u00e0 alternativa. Quando la sorella di Julian mor\u00ec, egli ebbe una visione di lei che lo incitava a trovare la pietra filosofale per riportarla in vita (in realt\u00e0 questa non era altro che un'illusione indottagli del malvagio velocista Savitar). Julian organizz\u00f2 una spedizione e dopo mesi riusc\u00ec a trovarla e una volta preso venne soggiogato da Savitar. Ogni volta che Julian viene controllato da Savitar ha dei vuoti di memoria e non ricorda pi\u00f9 quello che ha fatto. Savitar attraverso la pietra controlla Julian e lo ha reso il suo servo chiamandolo Dottor Alchemy. Savitar ordina ad Alchemy di preparare il mondo per il suo ritorno. Dopo che Barry scopre che Alchemy \u00e8 Julian lo aiutano e gli rivelano il suo alter-ego malvagio. Julian ormai in crisi per aver fatto del male a delle persone si unisce al team Flash nella lotta contro Savitar."}
{"id": "2926081", "revid": "21880", "url": "https://it.wikipedia.org/wiki?curid=2926081", "title": "Ophrys fuciflora posidonia", "text": ""}
{"id": "2926093", "revid": "1543377", "url": "https://it.wikipedia.org/wiki?curid=2926093", "title": "Web Open Font Format", "text": "Il Web Open Font Format (Woff) \u00e8 un formato per font utilizzato nelle pagine Web. \u00c8 stato sviluppato nel corso del 2009 ed \u00e8 in corso di standardizzazione come formato raccomandato dal World Wide Web Consortium (W3C).\n\u00c8 fortemente raccomandato per la standardizzazione del WEB da parte del Consorzio W3C. In seguito alla proposta di WOFF per la standardizzazione da parte di Mozilla Foundation, Opera Software ASA e Microsoft nell'aprile 2010, il Consorzio W3C si aspetta che WOFF diventi presto il \"solo formato interoperabile\" supportato da tutti i browser.\nSpecifiche.\nWOFF \u00e8 essenzialmente un contenitore di font basati su spline (formati TTF, OpenType o Open Font) che sono stati compressi usando un tool di codifica WOFF in modo da incorporarli in una pagina web.\nIl formato utilizza la compressione zlib (specificamente, la funzione \"compress2\"), permettendo di ottenere una tipica riduzione della dimensione del file di un TTF di oltre il 40%.\nSupporto dei produttori.\nIl formato ha ricevuto l'appoggio di molti dei principali creatori di font ed \u00e8 supportato in Mozilla Firefox sin dalla versione 3.6.\nNell'ottobre 2009 Microsoft ha dichiarato che stava considerando di supportare Woff in Internet Explorer 9. Microsoft ha pi\u00f9 tardi confermato tale supporto che sarebbe stato incluso nella terza anteprima pubblica (platform preview) di Internet Explorer 9.\nUn WebKit di sviluppo \u00e8 disponibile con supporto Woff, cos\u00ec Google Chrome e Safari lo implementeranno nelle future versioni."}
{"id": "2926094", "revid": "106881533", "url": "https://it.wikipedia.org/wiki?curid=2926094", "title": "Staatsliga 1960-1961", "text": "L'edizione 1960-61 della Staatsliga (A) vide la vittoria finale del FK Austria.\nCapocannoniere del torneo fu Horst Nemec del FK Austria con 31 reti."}
{"id": "2926096", "revid": "126257", "url": "https://it.wikipedia.org/wiki?curid=2926096", "title": "Gestuale", "text": ""}
{"id": "2926098", "revid": "106881295", "url": "https://it.wikipedia.org/wiki?curid=2926098", "title": "Staatsliga 1959-1960", "text": "L'edizione 1959-60 della Staatsliga (A) vide la vittoria finale del SK Rapid Wien.\nCapocannoniere del torneo fu Friedrich Cejka del Wiener AC con 28 reti."}
{"id": "2926103", "revid": "838137", "url": "https://it.wikipedia.org/wiki?curid=2926103", "title": "Campionato tedesco di pallavolo femminile", "text": "Il campionato tedesco di pallavolo femminile \u00e8 un insieme di tornei pallavolistici per squadre di club tedeschi, istituiti dalla federazione pallavolistica della Germania."}
{"id": "2926112", "revid": "106751593", "url": "https://it.wikipedia.org/wiki?curid=2926112", "title": "Richard Sears (tennista)", "text": "Biografia.\nSears conquist\u00f2 consecutivamente le prime sette edizioni del torneo cio\u00e8 dal 1881, quando ancora era uno studente di Harvard, al 1887, stabilendo sia il record di vittorie consecutive che detiene ancora oggi, sia il maggior numero di vittorie del torneo che divide con William Larned e Bill Tilden, anche se \u00e8 da specificare che in questi anni il detentore del titolo aveva accesso diretto alla finale.\nIl tennista statunitense ha cos\u00ec inanellato una serie di diciotto vittorie consecutive nell'arco di sette edizioni fino al 1887, anno del suo ritiro. Questa striscia positiva venne poi migliorata nel 1921 da Bill Tilden.\nInoltre durante le prime tre edizioni Sears non perse neanche un set.\nDal 1887 al 1888 \u00e8 stato presidente della USTA (\"United States Tennis Association\"). Nel 1955 \u00e8 stato introdotto nella International Tennis Hall of Fame, dove era gi\u00e0 presente la cugina Eleonora Sears."}
{"id": "2926116", "revid": "599013", "url": "https://it.wikipedia.org/wiki?curid=2926116", "title": "Kim Sang-sik", "text": ""}
{"id": "2926119", "revid": "322321", "url": "https://it.wikipedia.org/wiki?curid=2926119", "title": "Monastero dei Santi Gervasio e Protasio", "text": "Il monastero dei Santi Gervasio e Protasio \u00e8 una comunit\u00e0 monastica femminile cistercense con sede a San Giacomo di Veglia, frazione di Vittorio Veneto, in provincia di Treviso e diocesi di Vittorio Veneto. Dalla sua fondazione (1212) al 1909 la comunit\u00e0 aveva risieduto in un monastero di Belluno.\nStoria.\nIl monastero bellunese.\nFu fondato il 13 maggio 1212, quando il decano del capitolo di Belluno, Baldovino, don\u00f2 la chiesa dei Santi Gervasio e Protasio a donna Acega in cambio di una libbra d'incenso da offrire alla cattedrale in occasione della festa di San Martino. La prima badessa attestata \u00e8 donna Benedetta (1268-1272).\nCon una bolla pontificia di papa Urbano IV, dal 1379 il monastero fu ceduto all'abbazia di Follina, la quale divenne in seguito commenda e quindi monastero camaldolese.\nNel corso dei secoli il monastero attraverso alterne vicende. Nel 1493 fu quasi distrutto da un incendio; nel 1509 fu gravato dai tributi di guerra imposti da Massimiliano d'Austria durante la guerra della Lega di Cambrai; l'anno successivo si adoper\u00f2 contro una grave carestia. Forse temprate da questi eventi, le monache si distinsero sempre per un comportamento assolutamente virtuoso.\nLa tradizione lega alla sua storia anche un fatto miracoloso: una notte a due giovani, intenzionati di aggredire le monache nel dormitorio, apparvero i Santi Gervasio e Protasio che li costrinsero alla fuga. A tutt'oggi, sul luogo dell'avvenimento si trovano due quadretti raffiguranti i patroni.\nNel 1810 gli editti napoleonici portarono alla soppressione del monastero, ma nel 1818, dopo l'arrivo degli Austriaci, fu riaperto.\nIl trasferimento a San Giacomo di Veglia.\nMa gli echi delle leggi napoleoniche si fecero sentire ancora nel 1870: in quell'anno, le autorit\u00e0 di Belluno impugnarono i vecchi ordinamenti e imposero alle monache di lasciare gli edifici. Si giunse tuttavia ad un accordo e poterono restare purch\u00e9 non accettassero nuove postulanti: non appena la comunit\u00e0 avesse raggiunto un minimo di sette membri, essa sarebbe stata dichiarata estinta e i beni confiscati.\nNel 1909 le ultime suore furono cos\u00ec costrette a trasferirsi in due barchesse a San Giacomo di Veglia, appartenute ai conti Calbo Crotta e acquistate grazie a un lascito testamentario. La ripresa fu dura, in quanto gli edifici mal si adattavano alla vita monastica. Dopo la Rotta di Caporetto, inoltre, la zona fu occupata dagli Imperi Centrali e alcuni soldati si stabilirono proprio nel monastero, senza tuttavia arrecare danni agli edifici e alle monache. Verso la fine del conflitto, una bomba incendiaria danneggi\u00f2 lievemente il solaio e, con la ritirata degli invasori, il monastero fu saccheggiato di opere d'arte e arredi.\nLa seconda guerra mondiale fu pure un evento drammatico. L'esercito tedesco, infatti, utilizz\u00f2 l'edificio come deposito per camion. Inoltre, l'ultimo giorno della Resistenza, le SS in fuga furono attaccate dai partigiani. La battaglia infuri\u00f2 proprio a San Giacomo di Veglia, dove la popolazione era sfollata, ma non le monache. Tuttavia, la comunit\u00e0 ne usc\u00ec illesa e l'edificio sub\u00ec solo la rottura di qualche vetro.\nLa comunit\u00e0 \u00e8 tuttora attiva e inserita appieno nella vita parrocchiale.\nEdifici.\nIl monastero bellunese.\nDel complesso di Belluno, resta in particolare la chiesa. Ricostruita nel Seicento, dal 1967 \u00e8 sede di una parrocchia della diocesi di Belluno-Feltre (forania di Belluno).\nNella parrocchiale di Tisoi \u00e8 conservato l'altare originario della chiesa, qui trasferito dopo le soppressioni napoleoniche. L'opera, di notevoli dimensioni, ha un grandissimo valore ed \u00e8 completata da un gruppo di tele del Carpaccio.\nL'attuale complesso.\nCome gi\u00e0 accennato, dal 1909 la comunit\u00e0 ha trovato sede in due barchesse gi\u00e0 parte del complesso di villa Calbo Crotta. Gli edifici si dispongono l'uno di fronte all'altro, con arcate a tutto sesto lungo fronti interni. Gli archi sono intercalati da semicolonne doriche sovrastate da un'ampia trabeazione. In corrispondenza di ogni arco si aprono le finestrelle rettangolari del sottotetto, che diventano ovali sui lati corti rivolti alla strada.\nLe somiglianze con il \"Barcon\" di Vedelago fanno attribuire le costruzioni a Giorgio Massari."}
{"id": "2926120", "revid": "767487", "url": "https://it.wikipedia.org/wiki?curid=2926120", "title": "Jos\u00e9 L\u00e1zaro Robles", "text": " Si classifica tra i migliori marcatori di due societ\u00e0 brasiliane, il Vasco da Gama e la Portuguesa (rispettivamente 250 e 202 gol totali).\nCaratteristiche tecniche.\nGiocava dapprima come centrocampista, sulla fascia sinistra, ma quando si trasfer\u00ec al Vasco venne avanzato alla posizione di ala sinistra. Aveva tra i suoi punti di forti la precisione nel tiro, effettuato solitamente con il piede sinistro.\nCarriera.\nClub.\nPinga debutt\u00f2 con la maglia della Portuguesa il 16 marzo 1944, nella sconfitta per 2-0 contro la Juventus-SP. Suo fratello maggiore Arnaldo Robles giocava proprio per questo club, e anni pi\u00f9 tardi si trasfer\u00ec alla Portuguesa, creando cos\u00ec una coppia d'attacco \"familiare\"; furono i primi due fratelli a giocare per la Portuguesa.\nL'unico titolo vinto da Pinga con la societ\u00e0 di San Paolo fu il Torneio Rio-S\u00e3o Paulo 1952, di cui fu anche capocannoniere con undici reti; due anni prima aveva primeggiato anche nella classifica marcatori del Campionato Paulista, andando a segno ventidue volte. All'inizio del 1953 fu venduto al Vasco da Gama, dove venne spostato in un ruolo pi\u00f9 offensivo, segnando molto (pi\u00f9 di cento reti nel solo Campionato Carioca) e vincendo due titoli statali (1956 e 1958) e un Torneio Rio-S\u00e3o Paulo (1958).\nNegli anni 1960 inizi\u00f2 per lui il declino (nel 1961 segn\u00f2 una sola rete, nel Rio\u2013S\u00e3o Paulo); decise pertanto di chiudere la carriera al Clube Atl\u00e9tico Juventus, con cui si ritir\u00f2 nel 1963.\nNazionale.\nHa giocato diciannove partite con il , venendo selezionato per il mondiale di ; venne convocato per la prima volta nel 1949. Disput\u00f2 in seguito la Ta\u00e7a Oswaldo Cruz contro la Nazionale di calcio del Paraguay, segnando tre dei complessivi cinque gol della sua Nazionale Nonostante Fl\u00e1vio Costa avesse scelto molti dei giocatori presenti in quel torneo per la selezione per i mondiali di , Pinga non fu tra questi.\nFu per\u00f2 inserito nella lista per il , in cui debutt\u00f2 segnando due reti contro il ; gioc\u00f2 nella partita successiva, ma venne successivamente sostituito da Humberto; non gioc\u00f2 pi\u00f9 in Nazionale dopo l'esperienza mondiale."}
{"id": "2926122", "revid": "599013", "url": "https://it.wikipedia.org/wiki?curid=2926122", "title": "Jos\u00e9 Lazaro Robles", "text": ""}
{"id": "2926124", "revid": "287204", "url": "https://it.wikipedia.org/wiki?curid=2926124", "title": "Jose Lazaro Robles", "text": ""}
{"id": "2926140", "revid": "599013", "url": "https://it.wikipedia.org/wiki?curid=2926140", "title": "Cho Jae-jin", "text": ""}
{"id": "2926141", "revid": "130040", "url": "https://it.wikipedia.org/wiki?curid=2926141", "title": "Out of Rosenheim", "text": ""}
{"id": "2926144", "revid": "36944650", "url": "https://it.wikipedia.org/wiki?curid=2926144", "title": "Machan", "text": ""}
{"id": "2926147", "revid": "79968", "url": "https://it.wikipedia.org/wiki?curid=2926147", "title": "Registro.it", "text": "Registro.it \u00e8 l'organismo responsabile dell'assegnazione e della gestione dei domini Internet che terminano con il dominio di primo livello nazionale (ccTLD) .it.\nDescrizione.\nIl servizio opera all'interno dell'Istituto di Informatica e Telematica del CNR (Consiglio Nazionale delle Ricerche) e fin dal dicembre del 1987, con la nascita di cnr.it (il primo dominio della rete italiana) gestisce tutte le attivit\u00e0 relative alla registrazione e al mantenimento dei nomi a dominio.it in forza della delega assegnata dall'organismo sovrannazionale IANA (Internet Assigned Numbers Authority, oggi ICANN: Internet Corporation for Assigned Names and Numbers), cui \u00e8 storicamente deputata l'assegnazione degli indirizzi IP a livello internazionale e la gestione operativa dei DNS.\nLa registrazione dei domini .it \u00e8 aperta a tutte le persone fisiche (maggiorenni) e giuridiche che abbiano cittadinanza, residenza o sede nei paesi dello Spazio Economico Europeo (See), nello Stato del Vaticano, nella Repubblica di San Marino e nella Confederazione Svizzera.\nOggi il Registro .it \u00e8 il sesto country code top level domain a livello europeo (e il decimo del mondo) per numero di domini registrati.\nLe norme sono codificate nel Regolamento di assegnazione e gestione dei nomi a dominio, il cui testo \u00e8 soggetto a revisioni periodiche su iniziativa del Registro stesso e del Comitato Consultivo di Indirizzo (l'organo consultivo del Registro che ha il compito di formulare le regole e procedure tecniche per l'assegnazione e gestione dei nomi a dominio sotto il ccTLD.it). Ogni variazione, regolamentare o procedurale, viene assunta nell'ambito di un processo di concertazione tra le parti, favorendo la libera concorrenza tra gli operatori del settore.\nIl Registro opera in stretto collegamento con gli organismi governativi di riferimento: in primis il Ministero dello Sviluppo Economico, in qualit\u00e0 di dicastero vigilante sull'attivit\u00e0 di registrazione dei nomi a dominio ex art. 13, comma 1 del Codice delle Comunicazioni elettroniche, al fine di assicurare una gestione armonica e un utile interscambio.\nIl Registro ha ottenuto nel 2004 la certificazione di qualit\u00e0 ISO 9001:2008 per le attivit\u00e0 di registrazione e gestione dei nomi a dominio.\nFunzioni.\nSu richiesta degli assegnatari, il Registro registra, modifica e cancella i domini.it, attraverso l'intermediazione di fornitori di servizi internet, denominati Registrar, che hanno un contratto con il Registro stesso.\nTutti coloro che vogliono registrare un dominio.it (persone fisiche e non) possono farlo rivolgendosi ai Registrar.\nI dati relativi ai domini.it sono archiviati nel DBNA (Database dei Nomi Assegnati), sempre mantenuto dal Registro.it e consultabile in rete dagli utenti attraverso il servizio di Whois. Secondo il regolamento generale sulla protezione di dati (GDPR n. 679 del 2016), gli assegnatari dei domini.it possono decidere, al momento della registrazione, se rendere visibili tutti i loro dati o meno.\nTra le funzioni del Registro anche quella di gestire il nameserver primario del ccTLD.it e dei nameserver dei domini geografici, corrispondenti ai nomi, traduzioni, abbreviazioni delle regioni, province e comuni italiani.\nStruttura.\nResponsabile del Registro \u00e8 il direttore dell'Istituto di Informatica e Telematica del CNR (Iit-CNR), dal 2019 Marco Conti. La Direzione si avvale del comitato di gestione nell'organizzazione del lavoro, del personale e nella gestione amministrativa e finanziaria. Questo organo ha anche il compito di individuare l'indirizzo e le strategie per le attivit\u00e0 programmate.\nStoria.\nIl primo dominio .it, cnuce.cnr.it, nasce il 23 dicembre 1987. Nello stesso anno Icann e poi Iana (Internet Assigned Numbers Authority) riconoscono il ccTLD.it e ne assegnano la gestione al CNUCE, Istituto del CNR, i cui ricercatori hanno tra gli altri il merito di aver diffuso, a met\u00e0 degli anni '80, il protocollo IP.\nIl servizio di registrazione e mantenimento dei domini italiani, erogato inizialmente dall'Istituto Cnuce del Cnr, passa nel 1997 all'Istituto per le applicazioni telematiche (Iat-Cnr) e, in seguito, all'Istituto di informatica e telematica (Iit-Cnr), nato dalla fusione tra lo stesso Iat e l'Istituto di matematica computazionale.\nAlla fine degli anni '90, con l'esplosione del World Wide Web, le richieste di domini.it aumentano in modo esponenziale. Il Registro decide quindi di introdurre nuovi strumenti normativi e tecnologici in grado di andare incontro alle esigenze degli operatori e del mercato, a cominciare dalla rimozione del limite di domini registrabili, nel 2000 per le imprese e nel 2004 per le persone fisiche."}
{"id": "2926148", "revid": "1342360", "url": "https://it.wikipedia.org/wiki?curid=2926148", "title": "Fed Cup 2010 Zona Euro-Africana Gruppo II - Pool A", "text": "Il Pool A della zona Euro-Africana Group II nella Fed Cup 2010 \u00e8 uno dei 2 gironi in cui \u00e8 suddiviso il Group II della zona Euro-Africana. Quattro squadre si sono scontrate nel formato round robin. "}
{"id": "2926149", "revid": "1543377", "url": "https://it.wikipedia.org/wiki?curid=2926149", "title": "Coppa dei Campioni 1981-1982 (pallavolo maschile)", "text": "La Coppa dei Campioni di pallavolo maschile 1981-1982, organizzata dalla Conf\u00e9d\u00e9ration Europ\u00e9enne de Volleyball (CEV), \u00e8 stata la 23\u00aa edizione del massimo torneo pallavolistico europeo.\nSquadre partecipanti.\nDagli Ottavi di finale\nFase finale.\nLa fase finale del torneo ha visto la partecipazione di 4 squadre, che si sono affrontate in un girone all'italiana. Le partite si sono svolte a Parigi.\nLa vittoria finale \u00e8 andata per la settima volta al CSKA Mosca."}
{"id": "2926150", "revid": "1342360", "url": "https://it.wikipedia.org/wiki?curid=2926150", "title": "Fed Cup 2010 Zona Euro-Africana Gruppo II - Pool B", "text": "Il Pool B della zona Euro-Africana Group II nella Fed Cup 2010 \u00e8 uno dei 2 gironi in cui \u00e8 suddiviso il Group II della zona Euro-Africana. Quattro squadre si sono scontrate nel formato round robin. "}
{"id": "2926152", "revid": "1573940", "url": "https://it.wikipedia.org/wiki?curid=2926152", "title": "Melaenornis fischeri", "text": "Il pigliamosche ardesia occhibianchi (\"Melaenornis fischeri\" ()) \u00e8 un piccolo uccello passeriforme della famiglia Muscicapidae.\nIl nome scientifico commemora l'esploratore tedesco Gustav Fischer.\nDistribuzione e habitat.\nIl pigliamosche ardesia occhibianchi \u00e8 nativo degli altopiani tra l'Etiopia e il Kenya. Vive in tutta l'Africa Centrale e orientale dal Sudan meridionale fino a Zambia e Malawi e a ovest fino alla Repubblica Democratica del Congo. \u00c8 un uccello comune negli habitat boscosi, nella savana e nei giardini.\nBiologia.\n\u00c8 un volatile caratteristico, si vede normalmente in coppia o da solo; si osservano frequentemente mentre cacciano insetti in volo o sul terreno. Mentre si procurano il cibo sembrano completamente indifferenti alla pioggia battente o alle tempeste tropicali. Si appollaiano su rami, tronchi o cartelli in pose erette.\nSistematica.\nQuesta specie in precedenza era classificata come \"Dioptrornis fischeri\", ma recentemente le tre specie di pigliamosche ardesia sono state spostate nel genere \"Melaenornis\".\nSono state descritte quattro sottospecie:"}
{"id": "2926153", "revid": "767487", "url": "https://it.wikipedia.org/wiki?curid=2926153", "title": "Teodoro di Aquileia", "text": "Teodoro, secondo la tradizione, fu vescovo di Aquileia dal 308 al 319; fu il primo vescovo che si sedette sulla cattedra di Aquileia dopo l'editto di Milano del 313. \u00c8 documentata la sua partecipazione con il diacono Agatone al concilio di Arles del 314, dove entrambi compaiono tra i primi firmatari degli atti ufficiali del concilio, provando cos\u00ec l'importanza che aveva gi\u00e0 acquisito la chiesa di Aquileia per la diffusione del cristianesimo nel nord-est d'Italia e nell'area balcanico-danubiana.\nIl nome di Teodoro \u00e8 legato anche alla fondazione della prima Basilica di Aquileia ed al ciclo dei mosaici."}
{"id": "2926157", "revid": "599013", "url": "https://it.wikipedia.org/wiki?curid=2926157", "title": "Christophe Robert", "text": "Carriera.\nCresciuto nel Nantes, debutt\u00f2 in prima squadra nella stagione 1981-1982, giocando due partite. Ha giocato solo quattro volte nella stagione successiva, prima di trovare il tempo di riproduzione di pi\u00f9 durante la stagione 1983-1984, diventando titolare dopo la partenza di Henrik Agerbeck per il Sochaux. Durante la gestione di Miroslav Bla\u017eevi\u0107, nelle stagioni 1988-1989 e 1989-1990, diventer\u00e0 un punto fisso della formazione. Lasci\u00f2 Nantes nel 1991, dopo aver giocato 191 partite e segnato 30 gol, per trasferirsi al Monaco.\nNel 1992 pass\u00f2 al Valenciennes e nel 1993 venne coinvolto nell'Affaire VA-OM, dove verr\u00e0 squalificato per 2 anni oltre ad essere condannato a 6 mesi di reclusione. A seguito dello scandalo andr\u00e0 a giocare in Argentina, al Club Ferro Carril Oeste. Tornato in Francia l'anno seguente, gioc\u00f2 in Division 2 con il Louhans-Cuiseaux, con il Nancy e con il Saint-\u00c9tienne, dove ha finito la sua carriera vincendo il campionato di Division 2 1998-1999."}
{"id": "2926162", "revid": "1935652", "url": "https://it.wikipedia.org/wiki?curid=2926162", "title": "Fortunaziano di Aquileia", "text": "Biografia.\nFortunaziano fu eletto vescovo in coincidenza con gravi tumulti scoppiati negli edifici di culto aquileiesi. Nel 343 partecip\u00f2 al concilio di Sardica (l'antico nome della attuale citt\u00e0 di Sofia) e sottoscrisse gli atti finali contro gli ariani. Nel 345 Fortunaziano ospit\u00f2 ad Aquileia Atanasio di Alessandria, sostenitore dell'ortodossia contro l'arianesimo.\nLo stesso papa Liberio manifest\u00f2 apprezzamenti ed elogi nei confronti di Fortunaziano in una lettera indirizzata ad Eusebio di Vercelli.\nNel 358, dopo la morte di Costante, al contrario, Fortunaziano pass\u00f2 al partito degli anti-atanasiani, sottoscrivendo il credo ariano di Sirmio unitamente ad altri vescovi.\nIl nome di Fortunaziano \u00e8 legato anche all'ampliamento della Basilica di Aquileia.\nSan Gerolamo afferma che, per farsi capire dal suo popolo, Fortunaziano compose un commento ai Vangeli in \"lingua rustica\". Questo viene considerato uno dei primi esempi del passaggio dal latino al friulano."}
{"id": "2926172", "revid": "599013", "url": "https://it.wikipedia.org/wiki?curid=2926172", "title": "Johan Kriek", "text": "Ha vinto due tornei del Grande Slam (Australian Open 1981 e 1982)."}
{"id": "2926177", "revid": "599013", "url": "https://it.wikipedia.org/wiki?curid=2926177", "title": "Kim Yong-dae", "text": ""}
{"id": "2926182", "revid": "2221610", "url": "https://it.wikipedia.org/wiki?curid=2926182", "title": "Lee Haney", "text": "Biografia.\nLee Haney si \u00e8 laureato alla Southern Methodist University, dove si \u00e8 specializzato negli studi dello sport per i bambini. Al tempo degli studi, fece parte anche della squadra di football della scuola.\nVive nella Contea Fayette della Georgia assieme a sua moglie e i suoi due figli.\nDetiene il record di vittorie del Mr. Olympia, record pareggiato nell'Ottobre del 2005 da Ronnie Coleman. Entrambi, inoltre, detengono il record di maggior numero di vittorie consecutive (otto di fila).\nIl suo regno di dominio incontrastato al Mr. Olympia ha dato alla luce il concetto di \"schiena lavorata\": sono note infatti le enormi masse muscolari della schiena di Lee (in particolare lo sviluppo del Dorsale e del Trapezio)."}
{"id": "2926183", "revid": "1226", "url": "https://it.wikipedia.org/wiki?curid=2926183", "title": "Bagdad Cafe", "text": "Il Bagdad Cafe \u00e8 un caratteristico ostello e stazione di servizio che si trova lungo la strada che collega Damasco all'oasi di Palmira, pochi chilometri dopo il bivio per il confine con l'Iraq e Bagdad, nel deserto siriano.\nIl nome del locale e l'ambientazione sono volutamente ispirati al motel nel deserto del Mojave, in California, reso famoso dal film \"Bagdad Caf\u00e9\".\nMeta turistica nota internazionalmente per i suoi aspetti folkloristici e la particolare collocazione, \u00e8 definita in un reportage turistico del Guardian di Londra come \"the final spot of civilisation\" (\"l'ultimo angolo di civilt\u00e0\"), prima di giungere in Iraq. Gestito da un beduino che abita a 100\u00a0km di distanza, rappresenta un punto di ristoro quasi obbligatorio nel quale effettuare soste prima delle successive traversate.\nAl suo interno \u00e8 inoltre presente una collezione di fossili provenienti dal deserto circostante: in maggior parte conchiglie di molluschi risalenti al periodo Giurassico e al Cretacico. Sprovvisto di acqua corrente, il fabbisogno del locale \u00e8 assicurato da un pozzo gestito tramite una pompa eolica, architettura tipica nell'iconografia di molti film western.\nNel settembre 2010 \u00e8 stato uno dei punti toccati dalle esplorazioni della trasmissione televisiva Mediaset \"Donnavventura\"."}
{"id": "2926185", "revid": "830939", "url": "https://it.wikipedia.org/wiki?curid=2926185", "title": "Valeriano di Aquileia", "text": "Biografia.\nSuccessore di Fortunaziano, ristabil\u00ec il controllo cattolico sulla Chiesa aquileiese, dopo le ambiguit\u00e0 del suo predecessore. Valeriano partecip\u00f2 da protagonista al concilio che papa Damaso I aveva indietto a Roma nel 369, tanto da essere considerato il capo degli ortodossi contro la fazione ariana.\nGrazie all'autorit\u00e0 del suo vescovo, Aquileia divenne il centro della diffusione e della difesa della fede ortodossa contro l'arianesimo, tanto che lo stesso San Girolamo riconosce ai \"clerici aquileienses\" i meriti per il loro zelante esercizio della fede.\nNel 381 Valeriano indisse il concilio di Aquileia per combattere gli ultimi gruppi ariani nell'area balcanico-danubiana. L'imperatore, pur convocando il concilio, dissuase dal parteciparvi i vescovi della parte orientale dell'impero. Ad Aquileia arrivano cos\u00ec solo 35 vescovi dell'area padano-danubiana-adriatica; sotto la guida spirituale di Sant'Ambrogio, condannarono Palladio di Raziaria, Secondiano di Singiduno ed il presbitero Attalo. Di tale concilio si sono conservati gli atti ufficiali e le controtestimonianze degli ariani. Al termine del concilio furono inviate agli imperatori quattro lettere sinodali, che ribadivano la fedelt\u00e0 e la devozione verso la Chiesa di Alessandria. La presenza determinante di Ambrogio al concilio sanc\u00ec anche l'affermarsi di Milano come metropoli dell'Italia settentrionale anche in campo ecclesiastico."}
{"id": "2926187", "revid": "838137", "url": "https://it.wikipedia.org/wiki?curid=2926187", "title": "Freguesia (disambigua)", "text": ""}
{"id": "2926191", "revid": "228587", "url": "https://it.wikipedia.org/wiki?curid=2926191", "title": "Romulus (software)", "text": "Il modellatore solido Romulus (b-rep solid modeler) (o semplicemente Romulus) \u00e8 stato distribuito nel 1982 da Ian Braid, Charles Lang e il \"Shape Data team\" a Cambridge, Gran Bretagna.\u00c8 stato il primo software commerciale di modellazione solida Geometrica progettato per l'integrazione semplice nei software CAD.\nRomulus incorporava il modulo CAM-I AIS \n(\"Computer Aided Manufacturers International's Application Interface Specification\"), ed era il solo modellatore solido (diversamente dai suoi successori Parasolid e ACIS) che offriva sempre API standard di terze parti per facilitare una integrazione di alto livello in un programma ospite CAD (host CAD).\nRomulus \u00e8 stato rapidamente messo in commercio da Siemens, HP ed altri venditori di software CAD.\nBibliografia.\nUlteriori informazioni sulla \"Boundary Representation\" sono disponibili nei seguenti testi in vari formati tipografici:"}
{"id": "2926193", "revid": "111006735", "url": "https://it.wikipedia.org/wiki?curid=2926193", "title": "Domenico Loparco", "text": "Noto per l'intensivo uso di tecnica slap, vanta una vasta serie di collaborazioni con grandi artisti nazionali come Lucio Dalla, Renato Zero, Ron, Ivan Graziani, Samuele Bersani, Gianni Morandi ed internazionali come Billy Cobham, Manu Katch\u00e9, Frank Gambale, Paul Gilbert, John Petrucci e altri.\nAttualmente si esibisce nei Domenico Loparco Project , e ha all'attivo un album, \"4/5/6/7\", uscito nel marzo 2005, e un DVD, \"Domenico Loparco Onstage\", registrato live ad Arezzo nel 2006."}
{"id": "2926199", "revid": "31711168", "url": "https://it.wikipedia.org/wiki?curid=2926199", "title": "Setaiolo", "text": ""}
{"id": "2926220", "revid": "287204", "url": "https://it.wikipedia.org/wiki?curid=2926220", "title": "Jacarepagu\u00e1", "text": "Jacarepagu\u00e1 \u00e8 un quartiere (\"bairro\") della Zona Ovest della citt\u00e0 di Rio de Janeiro in Brasile.\nAmministrazione.\nJacarepagu\u00e1 fu istituito come \"bairro\" a s\u00e9 stante il 23 luglio 1981 come parte della omonima Regione Amministrativa XVI del municipio di Rio de Janeiro."}
{"id": "2926228", "revid": "1543377", "url": "https://it.wikipedia.org/wiki?curid=2926228", "title": "Fiore doppio", "text": "Con l'attributo \"a fiore doppio\" si indicano le variet\u00e0 di fiori la cui corolla ha pi\u00f9 petali del normale, o addirittura un \"fiore nel fiore\".\nTradizionalmente, nella nomenclatura botanica si pospone al nome scientifico l'abbreviazione \"fl.pl\", dal latino \"flore pleno\". Si tratta della prima anomalia floreale studiata e documentata nella storia della botanica.\nNella floricoltura vengono comunemente commercializzate variet\u00e0 a fiore doppio di rosa, camelia e garofano, per citarne alcune. Gli esemplari che producono semi raramente si riproducono con la stessa caratteristica, e molte variet\u00e0 a fiore doppio sono sterili perch\u00e9 mancano degli organi riproduttivi; pertanto la riproduzione deve avvenire tramite talea.\nStoria.\nIl fiore doppio \u00e8 la prima anomalia floreale di cui abbiamo testimonianze documentali, risalenti a oltre duemila anni fa. Teofrasto parla di rose a fiore doppio nel suo \"Historia plantarum\", redatto prima del 286 a.C. Anche Plinio il Vecchio descrive le rose doppie nel primo secolo a.C. In Cina, attorno al 750 d.C., si conoscevano e si selezionavano peonie a fiore doppio, e attorno al 1000 vennero coltivate delle variet\u00e0 di rosa a fiore doppio fino a creare la Rosa chinensis, uno degli \"antenati\" della Rosa Tea di oggi. Attualmente la maggior parte delle rose coltivate hanno questa caratteristica.\nGli erboristi del Rinascimento riconobbero i fiori-doppi e iniziarono a coltivarli nei loro giardini; Rembert Dodoens pubblic\u00f2 una descrizione dei fiori-doppi nel 1568, e John Gerard illustr\u00f2 molti fiori-doppi accanto ai loro omologhi selvatici nel 1597. Una variet\u00e0 di fiore-doppio di calendula di stagno fu scoperta e coltivata in Austria alla fine del XVI secolo, divenendo una pregiata pianta da giardino.\nLa prima mutazione documentata di doppio-fiore dell'Arabidopsis, un modello per lo sviluppo delle piante e la genetica, venne catalogata nel 1873. Il gene mutageno probabilmente responsabile del fenotipo, AGAMOUS, venne clonato e riconosciuto nel 1990, all'interno del laboratorio di Elliot Meyerowitz, come parte di un suo studio sui meccanismi molecolari all'interno della formazione dei fiori.\nGenetica e mutazioni dei fiori doppi.\nLe variet\u00e0 a fiore doppio sono spesso originate dalla sostituzione di alcuni o tutti gli stami con dei petali. Questo genere di mutazione \u00e8 nota come \"mutazione omeotica\" ed \u00e8 solitamente recessiva. Per contro, nel garofano, assume un carattere dominante incompleto.\nNel \"Arabidopsis\", che \u00e8 stato utilizzato come modello per comprendere lo sviluppo dei fiori, il gene del fiore-doppio AGAMOUS codifica una proteina responsabile della speciazione del tessuto degli stami e dei segmenti carpali. Quando entrambe le coppie del gene sono cancellate o danneggiate, i fiori in formazione mancano dei segnali per formare gli stami e i segmenti carpali. Le regioni che avrebbero dovuto formare gli stami diventano petali e la regione carpale diventa un nuovo fiore. A causa della mancanza di stami e forme carpali, le piante non hanno organi riproduttivi e sono sterili.\nLe mutazioni che colpiscono la morfologia dell\"'Arabidopsis\" possono essere descritte dal modello ABC dello sviluppo floreale. In questo modello, i geni coinvolti nella formazione del fiore appartengono ad una delle tre seguenti classi di geni: A, geni che riguardano la formazione dei petali; B, geni che riguardano la formazione di petali e stami; C, geni che riguardano la formazione di stami e formazioni carpali. Questi geni vengono espressi in alcune zone del fiore in sviluppo e sono responsabili dello sviluppo di organi in quelle regioni. AGAMOUS \u00e8 un gene di classe C, un fattore di trascrizione responsabile dell'attivazione di geni coinvolti nello sviluppo di stami e zona carpale."}
{"id": "2926234", "revid": "1342115", "url": "https://it.wikipedia.org/wiki?curid=2926234", "title": "Ida Maria Dentamaro", "text": "Biografia.\nLaureata in Giurisprudenza presso l'Universit\u00e0 di Bari, Ida Maria Dentamaro esercita la professione di avvocata. Professoressa di ruolo dal 1992, insegna Diritto pubblico presso la facolt\u00e0 di Economia. Dal 1992 al 1996 ha inoltre insegnato Legislazione dei lavori pubblici presso il Politecnico di Bari.\nNel 1996 \u00e8 eletta senatrice nella XIII legislatura coi CDU; nel 1998 partecipa alla scissione promossa fra gli altri da Roberto Formigoni che d\u00e0 vita al movimento dei Cristiani Democratici per la Libert\u00e0 e assieme ad altri due senatori ex-CDU si unisce a quelli del Centro Cristiano Democratico, unione che a Palazzo Madama porta alla costituzione del gruppo CCD-CdL. \nA inizio 2000, contraria all'avvicinamento di tale formazione al centrodestra, passa all'UDEUR, con il quale nel 2001 viene rieletta al Senato nelle liste de La Margherita.\nNelle due legislature al Senato ha operato all'interno della commissione Affari Costituzionali del Senato..\nSuccessivamente aderisce al Partito Democratico.\nIl 27 aprile 2010 \u00e8 nominata assessore con delega al \"Sud e Federalismo (Politiche per il Mezzogiorno, Rapporti con la Commissione Europea, Sistema delle Conferenze interistituzionali, Enti locali e decentramento, Contratti e appalti, Contenzioso amministrativo, Affari generali)\" nella giunta regionale pugliese presieduta da Nichi Vendola."}
{"id": "2926235", "revid": "729019", "url": "https://it.wikipedia.org/wiki?curid=2926235", "title": "Carlo Manfredi Luserna d'Angrogna", "text": "Da giurista ad ambasciatore (1545-1550) a governatore di Vercelli (1551-1556).\nEra figlio di Giovanni Luserna Manfredi d'Angrogna (1470ca.-1524) e di Bianca Vagnone di Trofarello (\u2020 1561).\nI Luserna secondo il \"Patriziato subalpino\" di Antonio Manno erano una delle \u00abpi\u00f9 importanti ed antiche schiatte del Piemonte\u00bb. Insieme a Piossasco, San Martino e Valperga \u00abformavano la classe distintissima detta \"dei quattro nobili del Piemonte\" i quali, nelle occasioni solennissime del giuramento della fedelt\u00e0 a Sovrani, procedevano la nobilt\u00e0 e si facevano rappresentare; ciascuna casata, da un solo procuratore di loro stessi\u00bb.\nAlmeno dal XII secolo, i Luserna erano divisi in tre linee principali (a loro volta poi divisesi in pi\u00f9 rami): i Luserna Bigliore, i Luserna Rorengo e i Luserna Manfredi. La poligrafia tipica dell'antico regime ha fatto s\u00ec che spessi tali nomi venissero resi al plurale (Bigliori invece di Bigliore, Rorenghi invece di Rorengo). Inoltre pi\u00f9 volte essi appaiono invertiti (Manfredi Luserna invece di Luserna Manfredi). SI tratta di usi legittimi, attestati da plurisecolare produzione documentaria, la quale per\u00f2 costituisce poco pi\u00f9 d'una variante delle dizione corrette, riportate da Manno e dai genealogisti sabaudi.\nNel caso che qui interessa, il nome deriva da Manfredo Luserna, vissuto nella prima met\u00e0 del XIII secolo, capostipite della linea. I suoi discendenti furono detti \u00abde'Manfredi\u00bb e in seguito l'espressione \u00abManfredi\u00bb fu cognomizzata.\nGiovanni Luserna Manfredi fu uno dei principali giuristi sabaudi d'inizio Cinquecento, docente di diritto civile all'Universit\u00e0 di Torino e, almeno dal 1509, membro del Consiglio cismontano, di cui nel 1521 divenne primo presidente.\nDal matrimonio, avvenuto nel 1507, era nato anche Giovan Francesco.\nI due fratelli - Carlo e Giovan Francesco - furono avviati alla carriera giuridica e inviati a studiare a Padova dove si laurearono in legge all'inizio degli anni trenta. Di l\u00ec a poco entrambi vi diventarono docenti, Carlo di diritto civile e Giovan Francesco di diritto canonico. La loro carriera accademica, prodromo di cariche nelle magistrature sabaude, fu bruscamente interrotta nel 1536 dall'invasione francese dello Stato sabaudo.\nI due fratelli, infatti, rimasero fedeli dal duca Carlo II. Giovan Francesco fu nominato un paio di volte luogotenente generale del Piemonte, mentre Carlo fu impiegato in diverse ambasciate.\nLa scelta sabauda pose i fratelli Luserna Manfredi in contrasto con altri rami della famiglia, che s'erano invece schierati con gli occupanti, in particolare con i Luserna Rorengo di Ror\u00e0. Nel 1545 i fratelli Guglielmo e Bartolomeo Luserna Rorengo di Ror\u00e0 penetrarono nel castello di Luserna e assassinarono Giovan Francesco. L'anziana madre si trasfer\u00ec a Vercelli, dove Carlo II aveva fissato la propria residenza dopo l'occupazione di Torino.\nCarlo si salv\u00f2 dal subire la sorte del fratello solo perch\u00e9 pochi mesi prima era stato inviato da Carlo ambasciatore prima a Milano e poi a Roma. presso papa Paolo III. Fu qui che egli ricevette la notizia dell'omicidio del fratello. In seguito egli comp\u00ec altre missioni diplomatiche, diverse delle quali a Bruxelles, ove era la corte di Carlo V. Qui conobbe Beatrice di Savoia Racconigi (1530ca.-1602), esponente d'un ramo \u00abnaturale\u00bb dei Savoia-Acaja. Con il consenso di Carlo II i due si sposarono il 25 luglio 1549, sposati da mons. d'Arras, quell'Antoine Perrenot destinata a passare alla storia come cardinal de Granvelle. Dopo le nozze, la coppia si trasfer\u00ec a Venezia, dove Carlo Manfredi fu ambasciatore sino alla fine del 1550. Rientrato in patria, Carlo II gli affid\u00f2 il governo di Vercelli, che mantenne anche dopo la morte del duca e l'ascesa al trono del figlio Emanuele Filiberto (duca dal 1553 al 1580).\nGovernatore di Cuneo (1556-1559).\nNel 1556 Emanuele Filiberto nomin\u00f2 Carlo Luserna Manfredi governatore di Cuneo. Il conte si port\u00f2 nella citt\u00e0 insieme alla moglie ed al figlio primogenito Carlo Francesco ed alle quattro figlie. All'inizio del 1557 gli nacque un secondo figlio maschio, che volle chiamare Emanuele Filiberto in onore del duca.\nNella primavera del 1557 l'esercito francese comandato del maresciallo Brissac pose sotto assedio Cuneo, nell'ambito dell'ultima delle cosiddette guerre d'Italia.\nCarlo, che vi era stato nominato governatore, appena preso il comando della citt\u00e0 in aprile, si era reso conto della debolezza di circa un terzo della cinta difensiva urbana, mentre la porzione pi\u00f9 settentrionale era stata da poco rinforzata. Informato dell'imminente arrivo dell'armata francese, non avendo tempo di rinforzare le difese murarie pi\u00f9 deboli, certo che il Brissac ne fosse informato e che l\u00ec avrebbe sfondato, dispose che tutti i ponteggi, gli scavi e le maestranze si disponessero sulla porzione gi\u00e0 rinforzata delle mura cittadine, simulando l'esecuzione di lavori di rinforzo ancora in corso proprio nella parte pi\u00f9 guarnita della difesa, in modo da attirare su quella gli attacchi del nemico.\nIl Brissac al suo arrivo cadde nel tranello e attest\u00f2 tutta la sua artiglieria proprio sul lato maggiormente rinforzato, da lui invece ritenuto il pi\u00f9 debole.\nDopo che i colpi di artiglieria avevano martellato per quasi due mesi la citt\u00e0, che resisteva facendo combattere anche le donne, il Brissac fu informato da Gerolamo Porporato, fra i leader della nobilt\u00e0 piemontese schieratasi coi francesi (o, meno probabilmente, dal fratello di questi Giovanni Angelo), che il secondogenito del governatore, Emanuele Filiberto Manfredi Luserna d'Angrogna, allora di pochi mesi, si trovava a balia, nel piccolo centro di Chiusa. Brissac fece rapire il bambino e minacci\u00f2 il governatore di ucciderlo, se non si fosse arreso. Sia Carlo Luserna Manfredi sia Beatrice di Savoia reagirono con rabbia e sdegno alla proposta. Secondo alcuni cronisti Beatrice, che aveva partecipato ai combattimenti con le donne di Cuneo, sal\u00ec sulle mura e, imitando il gesto di Caterina Sforza, si sarebbe alzata le vesti dicendo \"fate pure ho ancora le membra per farne altri di figli\". Brissac non diede seguito alla minaccia e prosegu\u00ec l'assedio senza uccidere l'infante..\nA quasi sette settimane dall'inizio dell'assedio una colonna sabauda arriv\u00f2 in soccorso alla citt\u00e0, attaccando i francesi alle spalle; contemporaneamente i pochi difensori fecero una sortita che mise in rotta l'armata del Brissac. La resistenza all'assedio valse per Cuneo elevazione al rango di \"citt\u00e0\" da parte di Emanuele Filiberto I di Savoia con diploma del 3 dicembre 1559. Sull'episodio dell'assedio di Cuneo Leopoldo Pulini tre secoli dopo scrisse un dramma teatrale il cui protagonista era proprio il governatore Carlo di Luserna\nGovernatore di Mondov\u00ec (1559-1569).\nIl 20 giugno 1559 Emanuele, ricuperato il controllo dello Stato sabaudo in seguito alla pace di Cateau Cambresis (2-3 aprile 1559) concesse Carlo Luserna Manfredi il diritto di inquartare le sue armi con quelle sabaude: riconoscimento del valore mostrato all'assedio di Cuneo. Pochi giorni dopo, il 29 giugno, Carlo Luserna Manfredi ottenne patenti analoghe da Filippo II e da Ferdinando I d'Asburgo, potendo cos\u00ec inquartare le sue armi con quelle d'Austria e di Castiglia. Nel giro di pochi mesi, Carlo ottenne dal duca una serie di importanti cariche: sovrintendente generale di tutte le miniere dello Stato (7 luglio); consigliere e ciambellano ducale (30 ottobre); governatore di Mondov\u00ec (26 novembre 1559).\nA partire almeno dal 1565 i rapporti con Emanuele Filiberto iniziarono a farsi difficili. Carlo, infatti, dissentiva dalla politica attuata dal duca per il controllo della Val Pellice, dove era forte la presenza riformata (valdesi). In particolare, si scontr\u00f2 con il nuovo governatore delle valli, Sebastiano Grazioli (detto \"il Castrocaro\"). Nel 1568 il duca non gli confer\u00ec il collare del ricostituito Ordine della Santissima Annunziata, che diede invece a nobili che durante l'occupazione avevano parteggiato per i francesi. Nel 1569, allora, si dimise da governatore.\nGli ultimi anni (1569-1572).\nRitiratosi a Luserna con la famiglia, continu\u00f2 la propria personale battaglia con il governatore Grazioli, ma senza successo.\nAmareggiato e disilluso, mor\u00ec il 16 novembre 1572. La guida della famiglia pass\u00f2 al primogenito Carlo Giovan Francesco (1551-1618), coadiuvato sino al 1602 dalla madre Beatrice.\nBibliografia.\nDocumenti di archivio sono custoditi presso la Biblioteca Reale di Torino (fondo Manfredi Luserna d'Angrogna, sul quale si veda: A. Armand Hugon, \"L'archivio dei Luserna d'Angrogna\", in Bollettino della Societ\u00e0 di studi valdesi, LXXVIII (1960), pp.\u00a077\u201392). Tale archivio \u00e8 stato inventariato recentemente con un progetto congiunto della Biblioteca Reale di Torino, dell'Assessorato alla cultura de comune di Luserna San Giovanni e del Laboratorio di studi storici sul Piemonte e gli Stati sabaudi: \"Archivio storico Luserna Manfredi d'Angrogna: inventario\", a cura di D. Cereia e F. Ortolano, premessa di P. Bianchi, Perosa Argentina, LAR, 2014."}
{"id": "2926243", "revid": "305248", "url": "https://it.wikipedia.org/wiki?curid=2926243", "title": "Gian Mario Albani", "text": "Sposato, con tre figli, \u00e8 stato sindacalista (1946-1956), presidente delle ACLI milanesi e lombarde (1964-1968), senatore durante la V Legislatura, con la \"sinistra indipendente\"."}
{"id": "2926245", "revid": "287204", "url": "https://it.wikipedia.org/wiki?curid=2926245", "title": "Anil", "text": "Anil \u00e8 un quartiere (\"bairro\") della Zona Ovest della citt\u00e0 di Rio de Janeiro in Brasile.\nAmministrazione.\nAnil fu istituito come \"bairro\" a s\u00e9 stante il 23 luglio 1981 come parte della Regione Amministrativa XVI - Jacarepagu\u00e1 del municipio di Rio de Janeiro."}
{"id": "2926247", "revid": "293377", "url": "https://it.wikipedia.org/wiki?curid=2926247", "title": "CONCACAF Champions' Cup 1971", "text": "La CONCACAF Champions' Cup 1971 \u00e8 stata la 7\u00aa edizione della massima competizione calcistica per club centronordamericana, la CONCACAF Champions' Cup.\nCONCACAF.\nFase finale giocata a Citt\u00e0 del Guatemala"}
{"id": "2926253", "revid": "765341", "url": "https://it.wikipedia.org/wiki?curid=2926253", "title": "CONCACAF Champions' Cup 1972", "text": "La CONCACAF Champions' Cup 1971 \u00e8 stata l'8\u00aa edizione della massima competizione calcistica per club centronordamericana, la CONCACAF Champions' Cup.\nNord-Centro America.\nRisultati dei primi turni ignoti."}
{"id": "2926254", "revid": "125861431", "url": "https://it.wikipedia.org/wiki?curid=2926254", "title": "Double Down (personaggio)", "text": "Double Down \u00e8 un personaggio dei fumetti della DC Comics, creato da Geoff Johns ed Ethan Van Sciver. \u00c8 un supercriminale avversario di Flash. Comparve per la prima volta in \"Flash: Iron Heights\" (2001).\nBiografia del personaggio.\nJeremy Tell era un artista della truffa ed uno scommettitore compulsivo. Una notte, perdendo tutti i suoi soldi al gioco, assassin\u00f2 il pi\u00f9 grande scommettitore vincente. Un mistico \"mazzo di carte maledetto\" possedute dall'uomo si animarono ed avanzarono verso di lui, fendendo e incollandosi alla sua pelle. Queste carte presero il posto della maggior parte della sua carne, e ricoprirono la maggior parte del suo corpo. Ora, Tell poteva, mentalmente o misticamente, controllare queste carte, staccandole dal suo corpo e dirigendo i loro movimenti. Poteva utilizzare le parti taglienti delle carte per tagliare, o ricoprire qualcuno di carte. Spesso, Tell utilizza giochi di parole correlati alle scommesse, nello stesso modo in cui avrebbe fatto un tipico criminale della Silver Age.\nL'estensione del proprio controllo su queste carte \u00e8 impreciso, come anche il limite dei materiali che queste carte possono tagliare. Le carte di Tell hanno tagliato Superman, che come si sa \u00e8 vulnerabile alla magia. Quando Double Down, Capitan Boomerang, il Re Squalo e Killer Frost furono inviati ad uccidere Amanda Waller, le carte di Tell non poterono tagliare un tratto di pavimento che Superman eresse contro i criminali. Invece, si incastonarono su questo pavimento, permettendo a Superman di mettere Tell fuori combattimento con un pugno.\nIron Heights.\nQuando Murmur rilasci\u00f2 il suo virus ad Iron Heights, Flash e il Pifferaio furono inviati ad investigare proprio sulla causa del virus. Durante la fuga di massa dei prigionieri, Tell, che stava scontando una pena per omicidio, violenza e frode, fu liberato e si scontr\u00f2 con il Pifferaio. Tell gli copr\u00ec la bocca con una carta cos\u00ec che non potesse utilizzare il suo flauto ed utilizz\u00f2 le carte restanti per fare a pezzi il suo costume. Il Pifferaio, a quel punto, lanci\u00f2 il suo flauto nella bocca di Tell e gli diede un pugno, costringendolo a soffiare nello strumento. Il suono risultante fece svenire Tell, che fu riportato in cella di isolamento.\nDopo essere evaso da Iron Heights, lui e Girder furono entrambi assoldati dal Pinguino per aiutarlo a stabilirsi come re del crimine a Keystone City. Sfortunatamente per lui, furono tutti fermati da Flash e Nightwing.\nDurante i recenti eventi narrati in \"Crisi infinita\", Double Down fu uno dei molti criminali super umani che si unirono all'organizzazione della Societ\u00e0 di Alexander Luthor Jr..\nDouble Down comparve in \"Countdown\" n. 30, mentre tentava di rubare la macchina di Trickster e del Pifferaio. Fu pi\u00f9 tardi catturato dalla Suicide Squad ma non inform\u00f2 il Pifferaio e Trickster dei vari sistemi subdoli della Waller.\nIn \"Rouges' Revenge\" n. 1, Trickster II afferm\u00f2 che aveva scommesso con Double Down che i Nemici sarebbero stati trattenuti nella Titans Tower.\nDouble Down fu citato in \"Wizard Magazine\" dallo scrittore di lunga data di Flash, Geoff Johns come uno dei Nemici a cui sarebbe piaciuto dedicare pi\u00f9 tempo - \"Quello che va per la maggiore\", per cos\u00ec dire.\nPoteri e abilit\u00e0.\nLa pelle di Double Down fu rimpiazzata da un \"mazzo di carte maledetto\". \u00c8 psionicamente in grado di controllare le carte, staccarle dal suo corpo e dirigerne i movimenti. Pu\u00f2 utilizzarle come lame affilate per tagliare gli oggetti, o per bloccare un avversario riempiendolo di carte.\nAltri media.\nTelevisione.\nDouble Down appare nel terzo episodio della quarta stagione di \"Arrow\".\nCinema.\nIl personaggio appare in un piccolo cameo nel film del DC Extended Universe \"The Suicide Squad - Missione suicida\" (2021), interpretato da Jared Leland. "}
{"id": "2926256", "revid": "203463", "url": "https://it.wikipedia.org/wiki?curid=2926256", "title": "Glauco Lombardi", "text": "Dopo gli studi classici, nel 1907 consegu\u00ec l'abilitazione all'insegnamento della storia dell'arte, ma non esercit\u00f2 mai la professione. Di famiglia abbiente, la sua passione per gli studi storici ed artistici lo port\u00f2 fin da giovanissimo ad impegnarsi in ricerche sulla storia degli edifici monumentali di Colorno.\nNel 1904 pubblic\u00f2 la sua prima monografia, \"La Versailles dei Farnesi\", in cui traccia la storia del Palazzo Ducale di Colorno, contenente molti dati frutto di ricerche personali. Nel 1909, dopo estese ricerche, scrisse una monografia sul Teatro Farnese di Parma. In quegli anni intraprese una battaglia culturale per il recupero di arredi e opere d'arte appartenuti alla residenza colornese dei duchi di Parma. Questa raccolta, che costitu\u00ec il primo nucleo del Museo Lombardi, venne ospitata nei locali del palazzo ducale di Colorno a partire dal 1915. Nel 1925 la raccolta si arricch\u00ec di disegni e altri oggetti dell'architetto Petitot. Si deve a lui anche il recupero di opere e documenti dell'incisore Paolo Toschi, a cui Lombardi dedic\u00f2 due mostre.\nNel 1912 fond\u00f2, assieme a Giuseppe Melli, la rivista Aurea Parma. Fu corrispondente per molti anni del \"Resto del Carlino\". Pur considerandosi un dilettante in questo campo, si dedic\u00f2 con passione anche alla fotografia, realizzando servizi fotografici su Colorno pubblicati su vari giornali e riviste locali. Aveva un laboratorio in cui sviluppava in proprio le fotografie.\nNel 1919 scrisse, assieme al senatore Giovanni Mariotti, l'opera \"Ci\u00f2 che Parma rivendica dei nostri Palazzi reali\", in cui si d\u00e0 una descrizione dettagliata delle opere d'arte accumulate dai Borbone e da Maria Luigia d'Austria, asportate dopo l'unit\u00e0 d'Italia per adornare le reggie sabaude. Lombardi chiese la restituzione integrale degli arredi asportati ma incontr\u00f2 la tenace resistenza dei direttori dei musei. La coraggiosa lotta da lui ingaggiata richiam\u00f2 l'attenzione della stampa italiana e straniera, specie francese. Solo pochi reperti vennero per\u00f2 recuperati. Tra questi la \"Quadreria Farnesiana\", ritrovata dallo stesso Lombardi nei magazzini del Museo Nazionale di Napoli, e l'\"Archivio delle Reggie Parmensi\", ritrovato a Palazzo Pitti e restituito all'Archivio di Stato di Parma nel 1923.\nNel 1934 Lombardi riusc\u00ec ad acquistare dal conte Giovanni Sanvitale, pronipote di Maria Luigia, numerosi oggetti a lei appartenuti.\nPartecip\u00f2 alle celebrazioni bodoniane del 1940, pubblicando il saggio \"Il dissidio di G. B. Bodoni con i suoi migliori allievi: gli Amoretti\" in \"Archivio storico per le Province Parmensi\".\nNel dopoguerra inizi\u00f2 il trasferimento della raccolta di Lombardi alla nuova sede del Museo Lombardi nel Palazzo di Riserva in via Garibaldi a Parma, che fu inaugurata nel 1961 alla presenza del Presidente della Repubblica Giovanni Gronchi.\nMor\u00ec il 28 luglio 1970, all'et\u00e0 di 88 anni. Riposa nel cimitero comunale di Colorno."}
{"id": "2926257", "revid": "1522738", "url": "https://it.wikipedia.org/wiki?curid=2926257", "title": "Mamihlapinatapai", "text": "Mamihlapinatapai (a volte scritta \"mamihlapinatapei\") \u00e8 una parola del lessico yamana, la lingua degli Yamana, una popolazione autoctona della Terra del Fuoco prossima all'estinzione. Il vocabolo \u00e8 noto per essere una delle parole pi\u00f9 concise e di difficile traduzione al mondo, come viene presentata nel libro del \"Guinness dei primati\".\nIl termine descrive l'atto di \u00ab\"guardarsi reciprocamente negli occhi sperando che l'altra persona faccia qualcosa che entrambi desiderano ardentemente, ma che nessuno dei due vuole fare per primo\"\u00bb.\nInflusso culturale.\nLo scrittore Henry Hitchings adopera il termine, nella sua biografia di Samuel Johnson (1709-1784), per descrivere le difficolt\u00e0 di sintesi e definizione incontrate dal letterato britannico durante la compilazione delle voci del suo autorevole dizionario della lingua inglese (\"A Dictionary of the English Language\", 1755). La stessa parola \u00e8 citata nel libro sulla teoria dei giochi di Len Fisher (\"Rock, Paper, Scissors: Game Theory in Everyday Life\") come descrizione del \"dilemma del volontario\".\nIl cantautore statunitense Ronny Cox ha scritto una canzone con questo titolo che \u00e8 stata pubblicata nell'album \"Ronny Cox - Live\" e un omonimo brano \u00e8 stato composto dal jazzista italo argentino Javier Girotto per il suo cd con Fabrizio Bosso \"Sol\" (2008). Anche il cantautore italiano Galeffi ha scritto una canzone avente per titolo \"Mamihlapinatapai\" (2018)."}
{"id": "2926260", "revid": "1573940", "url": "https://it.wikipedia.org/wiki?curid=2926260", "title": "Euplectella", "text": "Euplectella \u00e8 un genere di spugne marine della classe Hyalospongiae (o Spugne vitree).\nDescrizione.\nLe spugne di questo genere possiedono una struttura scheletrica composta da spicole silicee a sei raggi, connesse tra loro in una struttura a rete dall'aspetto vitreo, spesso di grande eleganza.\nIl corpo di queste spugne \u00e8 formato da due strati che racchiudono un mesolio di collagene sottile ed elementi cellulari (archeociti, sclerociti, e coanoblasti)\nPer la maggior parte sono a simmetria radiale, con lunghezza variabile da 7-10 cm a oltre 1 m.\nDistribuzione e habitat.\nLe specie di questo genere abitano gli oceani tropicali a profondit\u00e0 superiore ai 150 m.\nSfruttamento da parte dell'uomo.\nAlcune specie di questo genere, in particolare l'Euplectella aspergillum (nota anche come Cestello di Venere) vengono raccolte ed essiccate a scopo decorativo.\nTassonomia.\nIl genere Euplectella contiene le seguenti specie"}
{"id": "2926261", "revid": "1442080", "url": "https://it.wikipedia.org/wiki?curid=2926261", "title": "CONCACAF Champions' Cup 1973", "text": "La CONCACAF Champions' Cup 1973 \u00e8 stata la 9\u00aa edizione della massima competizione calcistica per club centronordamericana, la CONCACAF Champions' Cup.\nNord America.\nNessuna squadra iscritta\nCONCACAF.\nSV Transvaal (SUR) proclamato campione\nDeportivo Saprissa (CRC), LD Alajuelense (CRC) ritirate"}
{"id": "2926265", "revid": "486946", "url": "https://it.wikipedia.org/wiki?curid=2926265", "title": "Speed Climb", "text": ""}
{"id": "2926266", "revid": "31712036", "url": "https://it.wikipedia.org/wiki?curid=2926266", "title": "Gian Luigi Morgia", "text": ""}
{"id": "2926268", "revid": "404338", "url": "https://it.wikipedia.org/wiki?curid=2926268", "title": "Svalutazioni", "text": " #REDIRECT svalutazione"}
{"id": "2926270", "revid": "423283", "url": "https://it.wikipedia.org/wiki?curid=2926270", "title": "CONCACAF Champions' Cup 1974", "text": "La CONCACAF Champions' Cup 1973 \u00e8 stata la 10\u00aa edizione della massima competizione calcistica per club centronordamericana, la CONCACAF Champions' Cup.\nNord America.\nPartecipanti:\nNessuna partita giocata."}
{"id": "2926271", "revid": "339392", "url": "https://it.wikipedia.org/wiki?curid=2926271", "title": "Attivit\u00e0 finanziarie", "text": ""}
{"id": "2926273", "revid": "1373765", "url": "https://it.wikipedia.org/wiki?curid=2926273", "title": "Alberto Losacco", "text": "Biografia.\nResidente a Bari, \u00e8 sposato ed ha tre figli. Laureato in giurisprudenza all'Universit\u00e0 di Bari, Avvocato Cassazionista, ha superato l\u2019esame di abilitazione alla professione forense nel 2001. Nel 1992 diventa consigliere di amministrazione dell'Aero Club di Bari. Fondatore e Presidente dell\u2019Accademia Cittadella Nicolaiana, che dal gennaio 2019 gestisce il Museo Nicolaiano di Bari, in base alla convenzione sottoscritta, nel novembre 2018, con la Basilica Pontificia di San Nicola.\nAttivit\u00e0 politica.\nNel 1995 fonda a Bari uno dei primi \"Comitati Prodi\" diventando responsabile regionale dei \"Giovani per l'Ulivo\". Nel 1996 partecipa alla campagna elettorale di Romano Prodi e Walter Veltroni, come responsabile organizzativo nazionale dei \"Giovani per L'Ulivo\" e contribuisce alla nascita del \"Giovani per L'Ulivo\"\nNel 1999 segue gli aspetti organizzativi e la comunicazione politica del Movimento de I Democratici di Romano Prodi, Arturo Parisi e Francesco Rutelli. Riveste, poi, lo stesso ruolo sino a quando I Democratici danno vita, con il Partito Popolare e Rinnovamento Italiano, a La Margherita. A partire dal 2002, gestisce l'ufficio comunicazione e propaganda de La Margherita, incarico che ricopre sino allo scioglimento del partito per la nascita del Partito Democratico. Nel 2006 viene chiamato a capo della segreteria dal primo Presidente del gruppo parlamentare de L'Ulivo, Dario Franceschini.\nNel Partito Democratico.\nNel 2007 coordina, insieme a Vinicio Peluffo, il Comitato \"La Nuova Stagione\", la struttura che sosteneva - nella campagna elettorale per le Elezioni Primarie del 14 ottobre - la candidatura alla guida del Partito Democratico del ticket Walter Veltroni-Dario Franceschini. All'interno del Partito Democratico ha ricoperto l'incarico di direttore della struttura centrale e dal 2007 al 2009 di responsabile nazionale Campagne di Comunicazione ed Eventi. Pi\u00f9 volte componente della Commissione Nazionale per il Congresso.\nMembro della Commissione Nazionale di Garanzia del Partito Democratico sino alla fine del 2018, Dal 2019 \u00e8 componente della Direzione Nazionale insediata dopo la vittoria di Nicola Zingaretti al congresso per la segreteria del Pd.\nDalla fine di luglio 2019 \u00e8 Commissario del Partito Democratico della regione Sicilia.\nDeputato nazionale.\nDeputato nella XVI legislatura del Parlamento Italiano, \u00e8 stato eletto il 23 aprile 2008 nella XXI circoscrizione, la Puglia. Iscritto al gruppo parlamentare del Partito Democratico, fa parte - dal 21 maggio 2008 al 22 ottobre 2009 - della VI Commissione (Finanze). Dal 22 ottobre 2009 al 13 ottobre 2010, fa parte della XIV Commissione (Politiche dell'Unione Europea). Fa parte della III Commissione (Affari Esteri e Comunitari) dal 13 ottobre 2010 al 9 giugno 2011. Dal 9 giugno 2011 \u00e8 di nuovo commissario della XIV Commissione (Politiche dell'Unione Europea). \u00c8 membro della Giunta delle Elezioni dal 21 maggio 2008, mentre dal 2012 \u00e8 componente del Comitato Parlamentare per i procedimenti di accusa.\nAlle elezioni politiche del 23-24 febbraio 2013 viene rieletto deputato della XVII legislatura.\nFa parte della V Commissione Bilancio, Tesoro e Programmazione e del Consiglio di Giurisdizione Dal 15 marzo 2013 al 7 maggio 2013 ha fatto parte della Giunta delle Elezioni Provvisoria.\nUffici Parlamentari: dal 7 ottobre 2014 \u00e8 Presidente del Consiglio di Giurisdizione della Camera dei Deputati.\nNel 2018 viene rieletto deputato nella circoscrizione Piemonte 2. \u00c8 confermato, nel 2018, come Presidente del Consiglio Giurisdizionale della Camera dei Deputati."}
{"id": "2926277", "revid": "838137", "url": "https://it.wikipedia.org/wiki?curid=2926277", "title": "CONCACAF Champions' Cup 1975", "text": "La CONCACAF Champions' Cup 1975 \u00e8 stata la 11\u00aa edizione della massima competizione calcistica per club centronordamericana, la CONCACAF Champions' Cup.\nCaraibi.\nAnche Montecarlo (Dominican Republic), Racing Club Ha\u00eftien (Haiti) e SV Robinhood (Surinam) vi dovevano partecipare ma vennero o squalificate o si ritrirarono."}
{"id": "2926284", "revid": "339392", "url": "https://it.wikipedia.org/wiki?curid=2926284", "title": "Kill Bill 2", "text": ""}
{"id": "2926285", "revid": "183114", "url": "https://it.wikipedia.org/wiki?curid=2926285", "title": "Il gergo dell'autenticit\u00e0", "text": "Il gergo dell'autenticit\u00e0 (\"Jargon der Eigentlichkeit\") \u00e8 un'opera scritta da Theodor Adorno nel 1964.\nIl nucleo originario dell'opera fu pubblicato due anni prima, nel 1962, sulla rivista \"Neue Rundschau\". \nLo scritto - che avrebbe dovuto fare parte della Dialettica negativa - venne poi ampliato da Adorno, ma a causa della sua eccessiva lunghezza e del suo specifico carattere socio-linguistico venne pubblicato come un'opera a s\u00e9.\nLa critica a Martin Heidegger.\nIl \"gergo dell'autenticit\u00e0\" criticato da Adorno \u00e8 quella forma di linguaggio sorta dall'interpretazione di \"Essere e tempo\" (\"Sein und Zeit\"), opera scritta da Martin Heidegger nel 1927. Adorno denuncia gli effetti sociologici del linguaggio heideggeriano, analizzando dettagliatamente la terminologia filosofica di\" Essere e tempo\" e cogliendo in essa la connivenza ideologica di Heidegger con il potere durante gli anni del nazismo e nel dopoguerra, dopo la \"svolta\" (\"die Kehre\") heideggeriana. \nIl linguaggio heideggeriano viene definito un gergo perch\u00e9 le immagini e le metafore adottate da Heidegger allo scopo di descrivere l'Essere rispecchiano ideologicamente una forma di vita sociale arcaica ed anacronistica come quella del mondo agrario, una societ\u00e0 basata su un'economia protettivamente chiusa e destinata ad essere sorpassata dagli attuali mezzi di produzione. La metafisica di Heidegger si rivela quindi complementare al \"bisogno ontologico\", ovvero ad un bisogno ideologico di stabilit\u00e0 e di sicurezza. \nSulla base di questi assunti Adorno effettua una critica terminologica di alcuni concetti fondamentali di \"Essere e tempo\", come la chiacchiera, la curiosit\u00e0, l'angoscia e l'Essere-per-la-morte (\"Sein zum Tode\").\nAdorno rovescia la critica della cultura svolta da Heidegger in \"Essere e tempo\". La condanna di Heidegger alla chiacchiera ed alla curiosit\u00e0 - due aspetti che caratterizzavano l'Esserci nello stato della sua quotidianit\u00e0 media - viene cos\u00ec interpretata da Adorno come un atto di violenza dell'identico sul non-identico e come un'apologia dell'ordine sociale esistente.\nAnche i concetti dell'angoscia e di Essere-per-la-morte non vengono interpretati da Adorno dal punto di vista esistenziale e metafisico, ma in un'ottica sociologica. Mentre l'angoscia corrisponde al timore della disoccupazione ed alla coscienza della superfluit\u00e0 dell'intellettuale borghese nel mondo contemporaneo, con il concetto di Essere-per-la-morte Heidegger sublima tale impotenza fino al suo limite pi\u00f9 estremo. \nIl progetto ontologico di \"Essere e tempo\" - che cercava di determinare il senso dell'Essere - si capovolge cos\u00ec nel non-senso, nell'apologia del \"cattivo esistente\" che si manifesta attraverso il tautologico linguaggio heideggeriano. Adorno mostra infatti come l'apparente impersonalit\u00e0 e neutralit\u00e0 del linguaggio heideggeriano, esemplificati in uno dei termini chiave di \"Essere e tempo\"- l'autenticit\u00e0 - in realt\u00e0 rispecchino un atteggiamento ideologico e discriminatorio che sulla base della sola forma logica isola ed esclude il momento del non-identico dalla continuit\u00e0 delle proposizioni.\nLa critica alla teologia esistenzialista.\nIl linguaggio dell'ontologia heideggeriana secondo Adorno ha generato un gergo che si estende su tutti i livelli della societ\u00e0 e della comunicazione; \u00e8 per questa ragione che la polemica di Adorno ne \"Il gergo dell'autenticit\u00e0\" non riguarda solamente Heidegger, ma anche altri filosofi quali Karl Jaspers e Otto Friedrich Bollnow, poeti come Rainer Maria Rilke e sociologi come Georg Simmel. \nAdorno fa riferimento soprattutto alla teologia esistenzialista di Martin Buber, che ne \"Il gergo dell'autenticit\u00e0\" \u00e8 oggetto di numerose critiche. Esse riguardano la concezione dell'intersoggettivit\u00e0 e della relazione Io-tu proposta da Buber da un lato, l'interpretazione del nichilismo e del linguaggio proposte dalla filosofia della religione e dall'ontologia esistenziale dall'altro."}
{"id": "2926286", "revid": "295403", "url": "https://it.wikipedia.org/wiki?curid=2926286", "title": "CONCACAF Champions' Cup 1976", "text": "La CONCACAF Champions' Cup 1976 \u00e8 stata la 12\u00aa edizione della massima competizione calcistica per club centronordamericana, la CONCACAF Champions' Cup."}
{"id": "2926288", "revid": "767487", "url": "https://it.wikipedia.org/wiki?curid=2926288", "title": "Fabio Testoni", "text": "Biografia.\nAll'et\u00e0 di 5 anni ha i primi contatti con la musica grazie a uno zio suonatore di fisarmonica e collezionista di dischi a 78 giri, e passa la giovinezza ascoltando le numerose orchestre che si esibiscono nella balera sotto casa. La svolta avviene con l'ascolto dei Beatles, dopo il quale decider\u00e0 di voler diventare musicista. Nel 1965, all'et\u00e0 di 13 anni scappa di casa per recarsi al concerto dei quattro di Liverpool a Milano. Il primo approccio con la chitarra avviene nel 1966, e fonda nel 1969 il gruppo locale The Keys. Nel 1970 riceve in regalo la sua prima chitarra elettrica, una Fender Mustang.\nNel 1973 si iscrive al DAMS di Bologna, che frequenter\u00e0 con scarso rendimento a causa dei continui impegni con le orchestre da ballo in cui suona; una tra tutte, quella di Peppino di Capri. Al Dams conosce Roberto Antoni, detto Freak, col quale fonder\u00e0 gli Skiantos, che lascer\u00e0 nel 1979. Inizier\u00e0 una serie di collaborazioni con artisti noti, come Orietta Berti, Lucio Dalla, gli Stadio e altri, ma nel 1984 torner\u00e0 con gli Skiantos, riformatisi dopo tre anni dallo scioglimento."}
{"id": "2926290", "revid": "293377", "url": "https://it.wikipedia.org/wiki?curid=2926290", "title": "CONCACAF Champions' Cup 1977", "text": "La CONCACAF Champions' Cup 1977 \u00e8 stata la 13\u00aa edizione della massima competizione calcistica per club centronordamericana, la CONCACAF Champions' Cup."}
{"id": "2926293", "revid": "293377", "url": "https://it.wikipedia.org/wiki?curid=2926293", "title": "CONCACAF Champions' Cup 1978", "text": "La CONCACAF Champions' Cup 1978 \u00e8 stata la 14\u00aa edizione della massima competizione calcistica per club centronordamericana, la CONCACAF Champions' Cup.\nCONCACAF.\ntutti dichiarati campioni dopo che il torneo finale fu annullato a causa di problemi amministrativi e disaccordo sulle date."}
{"id": "2926299", "revid": "1442080", "url": "https://it.wikipedia.org/wiki?curid=2926299", "title": "CONCACAF Champions' Cup 1979", "text": "La CONCACAF Champions' Cup 1979 \u00e8 stata la 15\u00aa edizione della massima competizione calcistica per club centronordamericana, la CONCACAF Champions' Cup.\nCaraibi.\nNota: altre squadre parteciparono al torneo ma si ignorano i loro risultati."}
{"id": "2926301", "revid": "149727", "url": "https://it.wikipedia.org/wiki?curid=2926301", "title": "Ferrovia Campiglia Marittima-Piombino Marittima", "text": ""}
{"id": "2926304", "revid": "92723", "url": "https://it.wikipedia.org/wiki?curid=2926304", "title": "Chiesa di San Giorgio (Brescia)", "text": "La chiesa di San Giorgio \u00e8 una chiesa di Brescia, situata nell'omonima piazzetta San Giorgio, in via Gasparo da Sal\u00f2, a nord di piazza della Loggia e poco oltre la chiesa di San Giuseppe. Fondata nella seconda met\u00e0 del Duecento e rimaneggiata in periodo barocco, \u00e8 rimasta chiusa al pubblico per parecchi decenni nel corso del Novecento ed \u00e8 stata finalmente riaperta, dopo un radicale restauro, all'inizio del 2010.\nAd oggi contiene numerosi e importanti frammenti dell'originale decorazione pittorica duecentesca, affiancati agli affreschi barocchi del Seicento, mentre tutte le tele sono conservate nel vicino museo diocesano di Brescia. Attualmente \u00e8 utilizzata come sala da concerti e per convegni e conferenze, ma \u00e8 ancora consacrata. L'apertura della chiesa e quindi la sua fruizione alle visite \u00e8 curata dai volontari per il patrimonio culturale del Touring Club Italiano.\nStoria.\nLa fondazione della chiesa \u00e8 stranamente ignorata dalle maggior parte delle guide cittadine settecentesche e ottocentesche, ma alcuni frammenti lapidei proverebbero l'esistenza in sito di un edificio risalente al 800 circa. La struttura attuale, comunque, fu realizzata a partire dalla seconda met\u00e0 del Duecento dai frati minori. Dalla fine del Cinquecento, la chiesa viene occupata dalla Confraternita di Santa Maria della Misericordia, istituita per l'assistenza dei condannati a morte e, difatti, con sede originale nella chiesa di Sant'Agostino al Broletto.\nLa sede della Confraternita verr\u00e0 definitivamente trasferita qui alla met\u00e0 del Settecento, dopo un crollo parziale delle volte nella chiesa di Sant'Agostino. \u00c8 la stessa Confraternita ad operare, fra il Seicento e il Settecento, il rifacimento barocco della chiesa: vengono rifatte le tre cappelle laterali a nord (1639), la stessa navata nord viene chiusa all'altezza del presbiterio per inserire l'apparato dell'organo e l'interno viene completamente affrescato. Gli antichi pilastri quadrangolari romanici, appena sbozzati, vengono mascherati con strati di stucco, dando come risultato dei lisci pilastri cilindrici. All'esterno, invece, viene realizzata sempre nel 1639 la scenografica scalinata d'accesso a doppia rampa, mentre la facciata \u00e8 opera del 1752. La Confraternita, come molti altri ordini religiosi, viene soppressa all'inizio dell'Ottocento e l'evento decreta l'inizio dell'abbandono della chiesa, che arriver\u00e0 ad essere totale nella prima met\u00e0 del Novecento.\nDagli anni ottanta del secolo viene avviato il progetto di recupero con il restauro e trasferimento delle varie tele nel Museo Diocesano di Brescia, mentre negli anni successivi viene restaurato l'edificio, eliminando la maggior parte delle aggiunte barocche per mettere in evidenza l'originale struttura romanica. Anche la facciata, in gravi condizioni, \u00e8 stata restaurata, mentre la scalinata \u00e8 stata addirittura smontata, per permettere un pi\u00f9 particolareggiato restauro, e infine rimontata. La chiesa \u00e8 stata definitivamente riaperta al pubblico nei primi mesi del 2010 con la promozione di una serie di eventi al suo interno. Attualmente, la chiesa \u00e8 ancora consacrata, ma non \u00e8 pi\u00f9 utilizzata come tale e si limita ad ospitare convegni e conferenze. Anche le tele, al momento, sono ancora tutte conservate all'interno del Museo Diocesano.\nStruttura.\nDopo il restauro della seconda met\u00e0 del Novecento, l'edificio ha riacquisito molto delle originali linee romaniche: i pilastri interni, che dividono la chiesa in tre navate, sono stati liberati dello strato di intonaco, cos\u00ec come i capitelli, estremamente semplici e appena sbozzati. I frammenti pi\u00f9 importanti recuperati, comunque, restano i numerosi affreschi del Duecento che, in origine, decoravano completamente l'interno della chiesa. Ad oggi, l'esterno di rigido gusto settecentesco tradisce l'ambiguo interno, fondato su un misto di struttura romanica e altari barocchi, di affreschi duecenteschi e di pitture seicentesche.\nEsterno.\nLa facciata.\nLa facciata della chiesa si pone leggermente di scorcio rispetto alla piazzetta antistante e dallo slargo che vi accede da Via Gasparo da Sal\u00f2. Si compone di tre ordini principali: quello inferiore \u00e8 completamente occupato dalla scenografica scalinata a doppia rampa aggiunta nel 1639. Essa si compone, in realt\u00e0, di ben tre rampe: la prima, di pianta semicircolare, conduce dal piano stradale a un primo pianerottolo, dal quale hanno inizio le due scalinate speculari a doppia rampa, con pianerottolo mediano. Fra di esse \u00e8 posta una grande targa in marmo che commemora la realizzazione della scala. Conclude il percorso un ultimo pianerottolo, posto di fronte al portale della chiesa, che risulta quindi molto sopraelevato rispetto al piano stradale.\nIl resto della facciata, fino a questo livello, \u00e8 occupato da un liscio zoccolo di marmo. Ha inizio da qui il secondo ordine, cio\u00e8 la facciata vera e propria della chiesa: diverse lesene di ordine toscano, poggianti sullo zoccolo inferiore, inquadrano i vari elementi della facciata, cio\u00e8 il portale centrale in marmo e due finestre rettangolari laterali. Le due lesene centrali, pi\u00f9 sporgenti, aiutano ad evidenziare il corpo centrale dell'edificio. Le varie lesene sostengono coerentemente una trabeazione decorata a metope e triglifi, molto aggettante.\nAl di sopra si eleva il terzo e ultimo ordine di facciata, pi\u00f9 stretto e rientrante rispetto a quello inferiore, al quale \u00e8 raccordato attraverso le tradizionali volute. Parte delle lesene sottostanti vengono riprese per inquadrare un grande finestrone rettangolare centrale e per sostenere un timpano triangolare, che conclude il prospetto.\nIl retro della chiesa.\nIl retro dell'edificio \u00e8 accessibile dall'interno mediante un'uscita posta nell'anticamera della sacrestia. Da questo punto si accede direttamente sulle pendici del Colle Cidneo, dove un muro di contenimento crea uno stretto vicolo fra il declivio e le absidi della chiesa. Subito a destra dell'edificio si apre una piccola cappella del Quattrocento, recante all'interno pochi ma evidenti frammenti di una \"Crocifissione\" della stessa epoca.\nL'esterno \u00e8 decorato secondo in gusto gotico, con l'utilizzo alterno di mattoni e blocchi di medolo biancastro (la pietra che compone il colle). Dalla stessa posizione si pu\u00f2 osservare anche il campanile della chiesa, che ha mantenuto l'originale struttura del Duecento in mattoni e blocchi di medolo. Proseguendo a sinistra, invece, si costeggia le tre absidi della chiesa, due a conclusione delle navate laterali interne e una, quella centrale, pi\u00f9 grande, a sfondo della navata principale. Nonostante l'apertura di finestre rettangolari in epoca barocca, probabilmente a sostituzione delle originali monofore, la struttura e le decorazioni originarie sono rimaste quasi completamente intatte.\nSotto la linea di gronda sono presenti ancora oggi le file di archetti in pietra, tradizionale decorazione per esterni romanica, interrotte sovente da semplici e piatte lesene che scendono lungo la parete e si collegano a uno zoccolo di base in rilievo. Quasi tutte queste lesene, per\u00f2, sono state tagliate per aprire le finestre rettangolari prima accennate. In fondo allo stretto passaggio che costeggia le absidi si apre un locale coperto, oggi reso inaccessibile attraverso una cancellata, sul cui pavimento si aprono le botole dove venivano gettati i corpi dei condannati a morte, ai quali la Confraternita dava un minimo di sepoltura. Le camere sottostanti, tre in tutto, sono visibili dall'interno della chiesa (vedi dopo).\nInterno.\nL'interno della chiesa, come gi\u00e0 accennato, \u00e8 impostato su una pianta longitudinale a tre navate, senza transetto, ognuna conclusa sul fondo da un'abside. La navata nord, quella sinistra per chi guarda dall'ingresso, \u00e8 stata per\u00f2 chiusa a livello del presbiteriosu ordine di San Carlo Borromeo al fine di creare uno spazio per tenere i paramenti e si colse l'occasione per permettere l'inserimento, a lato di quest'ultimo, dell'organo e del relativo apparato meccanico. L'abside di questa navata, dunque, non \u00e8 pi\u00f9 visibile dall'aula, ma vi si pu\u00f2 accedere mediante una porta laterale posta nel presbiterio.\nSempre lungo la navata nord (sinistra) sono state aperte le tre cappelle laterali, due minori e una maggiore centrale, la cappella Caprioli, provvista di cupola. I due colonnati che dividono la navata centrale dalle laterali sono composti, come gi\u00e0 accennato, da una serie di pilastri in pietra di epoca romanica, con le caratteristiche basi del periodo provviste di \"unghie\" sugli spigoli e capitelli semplicissimi, appena sbozzati nella pietra. Come detto, i pilastri furono rivestiti, in epoca barocca, da uno strato di intonaco per renderli lisci e cilindrici: durante i restauri, l'intonaco \u00e8 stato tolto per recuperare le linee originali, ma un pilastro (il terzo a destra, partendo dall'ingresso) \u00e8 stato parzialmente e volutamente lasciato intatto, per non cancellare totalmente la stratigrafia.\nTutte e tre le navate sono coperte da volte a crociera in successione, abilmente mascherate in quella centrale attraverso la lineare e omogenea decorazione barocca. Il presbiterio \u00e8 diviso dall'aula mediante una balaustra, senza l'utilizzo di un arco santo. Le tre absidi sono coperte da semi-cupole sferiche. Dalla porta laterale che consente di raggiungere l'occultata abside della navata sinistra \u00e8 possibile anche raggiungere le camere dove, attraverso le botole visibili esternamente dal retro della chiesa, venivano gettati i corpi dei condannati a morte, ai quali la Confraternita dava sepoltura. Si tratta di tre piccole camere rivestite in mattoni e coperte da volte a botte, nelle quali si aprono, in sommit\u00e0, le rispettive botole. Dal termine della navata destra, invece, si accede prima a un'anticamera dove \u00e8 posta l'uscita per il retro della chiesa, poi alla sacrestia.\nOpere.\nCome gi\u00e0 accennato, i restauri operati alla fine del Novecento hanno portato alla luce numerosi e importanti affreschi del Duecento, sparsi in vari punti della chiesa. A questi sono affiancati gli affreschi di epoca barocca, fra i quali quello che copre la navata centrale e quello dell'abside centrale. Al primo ciclo di affreschi originali appartengono:\nRisalgono al Quattrocento, come gi\u00e0 detto, i resti della \"Crocifissione\" conservati nella cappella esterna, sul retro della chiesa.\nAppartenenti all'epoca seicentesca e settecentesca sono invece:\nOpere gi\u00e0 nella chiesa.\nLe numerose tele un tempo conservate nella chiesa e oggi al Museo Diocesano di Brescia, fra le quali spiccano le \"Storie di San Giorgio che uccide il Drago\" e \"Il martirio di San Giorgio\" di Pompeo Ghitti e la pala dell'altare maggiore di Giovanni Battista Pittoni, realizzata nel 1737. Altre opere oggi in altre sedi sono:\nOrgano.\nSulla cantoria in \"Cornu Evangelii\", collocata lungo la parete sinistra della navata centrale in prossimit\u00e0 del presbiterio, si trova un antico organo Antegnati risalente al XVI secolo e pi\u00f9 volte rimaneggiato da vari organari, fra cui Giovanni Tonoli, sino a raggiungere le caratteristiche attuali. Quindi, lo strumento presenta un'unica tastiera di 50 note con prima ottava scavezza e una pedaliera a leggio di 18, anch'essa con prima ottava scavezza; la trasmissione \u00e8 integralmente meccanica. "}
{"id": "2926305", "revid": "729019", "url": "https://it.wikipedia.org/wiki?curid=2926305", "title": "Piero Belli", "text": "Ader\u00ec al futurismo e fu amico di Ottavio Dinale. Scrisse durante la prima guerra mondiale il romanzo \"L'ultimo garibaldino\".\nFu giornalista del \"Popolo d'Italia\", il quotidiano fondato da Benito Mussolini, e in tale veste nel 1920 segu\u00ec l'impresa di Fiume di Gabriele d'Annunzio, che esalt\u00f2 in seguito nel libro \"La notte di Ronchi\".\nNel 1921 fu per qualche mese redattore capo del \"Popolo d'Italia\", e nel 1924 fu corrispondente del giornale a bordo della nave \"Italia\", durante la crociera in America Latina: le sue corrispondenze dalla crociera furono pubblicate su diversi quotidiani e infine raccolte nel libro \"Al di l\u00e0 dei mari\".\nFu corrispondente nella guerra d'Etiopia, esperienza raccolta nel volume \"Un'orda barbarica al servizio della civilt\u00e0. L'agonia del brigantaggio abissino\"."}
{"id": "2926306", "revid": "72396", "url": "https://it.wikipedia.org/wiki?curid=2926306", "title": "CONCACAF Champions' Cup 1980", "text": "La CONCACAF Champions' Cup 1980 \u00e8 stata la 16\u00aa edizione della massima competizione calcistica per club centronordamericana, la CONCACAF Champions' Cup.\nCaraibi.\nParteciparono anche CRKSV Jong Colombia (Dutch Antilles) e Defence Force (Trinidad) ma si ignorano i risultati delle loro partite.\nCONCACAF.\nDisputato a Tegucigalpa."}
{"id": "2926313", "revid": "533647", "url": "https://it.wikipedia.org/wiki?curid=2926313", "title": "Cosma Orsini", "text": "Era figlio di Gentile Migliorati dei signori di Fermo e di Elena Orsini, sorella del cardinale Latino Orsini.\nBiografia.\nAppartenente alla nobile famiglia marchigiana dei Migliorati e, per parte materna, discendente da uno dei pi\u00f9 prestigiosi casati di Roma, gli Orsini, che avevano dato (e daranno) papi e cardinali alla Chiesa cattolica, scelse il cognome della madre, anche se quello paterno rappresentava pur sempre una famiglia di alto lignaggio. Entr\u00f2 nell'ordine benedettino. Divenne \"Abate nullius\" di Farfa nel 1477.\nIl 1\u00ba aprile 1478 divenne arcivescovo di Trani.\nNel concistoro del 15 maggio 1480 papa Sisto IV lo nomin\u00f2 cardinale assegnandogli il titolo di San Sisto, che lasci\u00f2 un mese dopo optando per il titolo dei Santi Nereo e Achilleo.\nAlla morte la sua salma venne inumata in una tomba monumentale nell'abbazia di Farfa."}
{"id": "2926316", "revid": "767487", "url": "https://it.wikipedia.org/wiki?curid=2926316", "title": "Sbirulino (film)", "text": "Sbirulino \u00e8 un film del 1982, diretto da Flavio Mogherini.\nTrama.\nIl clown Sbirulino deve andare a Roma per la divisione di un'eredit\u00e0. Lungo la strada, vive incredibili avventure. Non tutti sono contenti, \nma Sbirulino non perde mai il senso dell'ottimismo."}
{"id": "2926325", "revid": "107831", "url": "https://it.wikipedia.org/wiki?curid=2926325", "title": "Toray Pan Pacific Open 1999", "text": "Il Toray Pan Pacific Open 1999 \u00e8 stato un torneo di tennis giocato sul cemento indoor.\n\u00c8 stata la 24\u00aa edizione del Toray Pan Pacific Open, che fa parte della categoria Tier I nell'ambito del WTA Tour 1999.\nSi \u00e8 giocato al Tokyo Metropolitan Gymnasium di Tokyo, in Giappone, dal 2 febbraio al 6 febbraio 1999.\nCampionesse.\nSingolare.\n Martina Hingis ha battuto in finale Amanda Coetzer 6\u20132, 6\u20131\nDoppio.\n Lindsay Davenport / Nata\u0161a Zvereva hanno battuto in finale Martina Hingis / Jana Novotn\u00e1 6\u20132, 6\u20133"}
{"id": "2926327", "revid": "287204", "url": "https://it.wikipedia.org/wiki?curid=2926327", "title": "Toray Pan Pacific Open 1999 - Singolare", "text": "Il singolare del Toray Pan Pacific Open 1999 \u00e8 stato un torneo di tennis facente parte del WTA Tour 1999.\nLindsay Davenport era la detentrice del titolo, ma ha perso nei quarti di finale contro Amanda Coetzer.\nMartina Hingis ha battuto in finale 6\u20132, 6\u20131 Amanda Coetzer.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2926329", "revid": "838137", "url": "https://it.wikipedia.org/wiki?curid=2926329", "title": "Toray Pan Pacific Open 1999 - Doppio", "text": "Il doppio del Toray Pan Pacific Open 1999 \u00e8 stato un torneo di tennis facente parte del WTA Tour 1999.\nMartina Hingis e Mirjana Lu\u010di\u0107 erano le detentrici del titolo, ma solo la Hingis ha partecipato in coppia con Jana Novotn\u00e1.\nLa Hingis e la Novotn\u00e1 hanno perso in finale contro 6\u20132, 6\u20133 Lindsay Davenport e Nata\u0161a Zvereva."}
{"id": "2926330", "revid": "107831", "url": "https://it.wikipedia.org/wiki?curid=2926330", "title": "Family Circle Cup 1999", "text": "Il Family Circle Cup 1999 \u00e8 stato un torneo di tennis giocato sulla terra verde.\n\u00c8 stata la 27\u00aa edizione del Family Circle Cup, che fa parte della categoria Tier I nell'ambito del WTA Tour 1999.\nSi \u00e8 giocato al Family Circle Tennis Center di Hilton Head negli Stati Uniti dal 29 marzo al 4 aprile 1999.\nCampionesse.\nSingolare.\n Martina Hingis ha battuto in finale Anna Kurnikova 6\u20134, 6\u20133\nDoppio.\n Elena Lichovceva / Jana Novotn\u00e1 hanno battuto in finale Barbara Schett / Patty Schnyder 6\u20131, 6\u20134"}
{"id": "2926331", "revid": "98077", "url": "https://it.wikipedia.org/wiki?curid=2926331", "title": "Giropoggio", "text": ""}
{"id": "2926335", "revid": "111373", "url": "https://it.wikipedia.org/wiki?curid=2926335", "title": "Ferrovia Montreux-Oberland Bernese", "text": "La ferrovia Montreux\u2013Oberland Bernese (il cui acronimo \u00e8 MOB) \u00e8 una linea ferroviaria a scartamento metrico della Svizzera che collega Montreux, sul Lago di Ginevra con Les Avants, Montbovon, Rossini\u00e8re, Ch\u00e2teau-d'Oex, Rougemont, Saanen, Gstaad e Zweisimmen con Lenk nell'Oberland Bernese.\nStoria.\nNegli anni novanta del XIX secolo iniziarono le proposte e i progetti per una linea ferroviaria che seguisse il percorso trasversale del GoldenPass. Nel 1899 venne rilasciata la concessione per la linea da Montreux a Zweisimmen i cui lavori iniziarono l'anno dopo. A tal fine venne costituita il 26 giugno 1899 la Compagnie du chemin de fer \u00e9lectrique Montreux-Montbovon, la quale cambi\u00f2 ragione sociale nel 1902 in Compagnie du Chemin de fer Montreux-Oberland bernois. La prima sezione, il percorso di montagna da Montreux, per Chamby, fino a Les Avants venne aperta nel 1901. Il tunnel di valico e la tratta in discesa fino a Montbovon vennero inaugurati nel 1903. Segu\u00ec la tratta fino a Gstaad e Saanen (aperta nel 1904), e nel 1905 per Zweisimmen. La tratta fino a Lenk venne inaugurata nel 1912 con inversione di direzione nella stazione di Zweisimmen.\nLa \"MOB (Montreux-Oberland Bernese)\", negli anni venti mise in esercizio un parco rotabili lussuosi e confortevoli con carrozze ristorante e pullman rivolta alla clientela raffinata che gi\u00e0 frequentava le regioni turistiche di Montreux e Gstaad.\nIn seguito la situazione economica si degrad\u00f2 e non permise ulteriori ammodernamenti fino al 1940 quando una legge svizzera promosse incentivi per le ferrovie private e permise l'acquisto di nuove automotrici e carrozze. Dal 1962 sono stati attuati ulteriori ammodernamenti; sono successivamente entrati in servizio rotabili con elevato livello di comfort e istituiti servizi di prestigio con nomi altisonanti come \"Panoramic Express\", \"Golden Pass Panoramic\" che hanno stabilito una presenza permanente nel settore del turismo della MOB anche in virt\u00f9 dell'accordo su una societ\u00e0 di gestione comune, definita \"Goldenpass Railway\", con le ferrovie limitrofe per l'istituzione di servizi ferroviari di classe sull'itinerario Lucerna-Interlaken-Montreaux..\nNel 2017 la MOB ha stipulato un gemellaggio con la Ferrovia elettrica Nankai.\nCaratteristiche.\nLinee diramate.\nLa prima diramazione \u00e8 a Chamby e conduce a Blonay da dove si pu\u00f2 raggiungere Vevey o arrivare fino a Les Pleiades con la \"Chemins de fer \u00e9lectriques Veveysans\" (CEV). Dopo chiusura nel 1966 la tratta \u00e8 stata presa in gestione dalla associazione della BC che ha istituito inoltre un grande museo della ferrovia a scartamento ridotto. La linea \u00e8 ancora di propriet\u00e0 della \"Societ\u00e0 dei Trasporti Montreux-Vevey-Riviera\", subentrata alla CEV.\nLa stazione ferroviaria di Montbovon connette alla rete dei \"Transports Publics fribourgeois\" (TPF), precedentemente \"Chemins de fer Fribourgeois Gruy\u00e8re-Fribourg-Morat\" (GFM).\nNella stazione di Zweisimmen avviene l'interscambio con la ex ferrovia della Simmental, ora della BLS, per Spiez, con possibilit\u00e0 di proseguimento su Interlaken e Lucerna e collegamenti per Berna o Briga."}
{"id": "2926336", "revid": "107831", "url": "https://it.wikipedia.org/wiki?curid=2926336", "title": "Family Circle Cup 1999 - Singolare", "text": "Il singolare del Family Circle Cup 1999 \u00e8 stato un torneo di tennis facente parte del WTA Tour 1999.\nAmanda Coetzer era la detentrice del titolo, ma ha perso nel 3\u00ba turno contro Henrieta Nagyov\u00e1.\nMartina Hingis ha battuto in finale 6\u20134, 6\u20133 Anna Kurnikova.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2926340", "revid": "838137", "url": "https://it.wikipedia.org/wiki?curid=2926340", "title": "Family Circle Cup 1999 - Doppio", "text": "Il doppio del Family Circle Cup 1999 \u00e8 stato un torneo di tennis facente parte del WTA Tour 1999.\nConchita Mart\u00ednez e Patricia Tarabini erano le detentrici del titolo, ma hanno perso nel 2\u00ba turno contro Silvia Farina e Corina Morariu.\nElena Lichovceva e Jana Novotn\u00e1 hanno battuto in finale 6\u20131, 6\u20134 Barbara Schett e Patty Schnyder.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2926341", "revid": "195739", "url": "https://it.wikipedia.org/wiki?curid=2926341", "title": "Global voices", "text": ""}
{"id": "2926342", "revid": "339392", "url": "https://it.wikipedia.org/wiki?curid=2926342", "title": "Starro il conquistatore", "text": ""}
{"id": "2926344", "revid": "2208396", "url": "https://it.wikipedia.org/wiki?curid=2926344", "title": "Seconda guerra di 'ndrangheta", "text": "La seconda guerra di 'ndrangheta, \u00e8 quella guerra scoppiata tra il 1985 e il 1991 tra molte 'ndrine calabresi, successiva alla prima guerra degli anni settanta, il conflitto ha provocato 600 morti e ha ridefinito la struttura gerarchica e organizzativa della criminalit\u00e0 organizzata calabrese.\nCause.\nLa guerra scoppi\u00f2 perch\u00e9 le varie 'ndrine, che erano totalmente indipendenti l'una dall'altra, non avevano trovato un accordo per lo sfruttamento degli enormi capitali accumulati. Alla fine non ci fu n\u00e9 un vincitore n\u00e9 uno sconfitto ma si decise di dotarsi di una sorta di \"cupola\", un organo supremo simile a quello di Cosa Nostra.\nSvolgimento.\nL'inizio della guerra scoppia nella citt\u00e0 di Reggio Calabria dove nascono dei problemi tra gli Imerti e i De Stefano perch\u00e9 i De Stefano volevano espandere il loro potere fino a Villa San Giovanni territorio degli Imerti.\nGiuseppina Condello, sorella dei fratelli Condello, sottocapi dei De Stefano nel 1983 va in moglie ad Antonio Imerti, dell'omonimo clan di Villa San Giovanni. Questa alleanza avrebbe indebolito i De Stefano e l'11 ottobre 1985 Antonio Imerti, detto \"nano feroce\", capobastone dell'omonima 'ndrina subisce un attentato dal quale riesce a salvarsi: viene fatta esplodere un'autobomba vicino alla sua macchina blindata a Villa San Giovanni; moriranno i suoi guardaspalle ma lui no.\nDue giorni dopo, Paolo De Stefano, mentre si trovava in moto nel quartiere Archi di Reggio Calabria, viene invece ucciso da 5 uomini di Antonio Imerti. Cos\u00ec scoppia la guerra tra le due 'ndrine.\nCon gli Imerti si schierano i Condello, i Saraceno, i Fontana, i Rosmini, i Lo Giudice e i Serraino, per i De Stefano capeggiati ora da Orazio, fratello di Paolo ci sono i Libri, i Tegano, i Latella, i Barreca, i Paviglianiti e gli Zito.\nPer rinsaldare il legame con i Tegano Orazio il 2 dicembre 1985 spos\u00f2 la nipote di Giovanni Tegano, Antonietta Benestare.\nNel gennaio 1988 vengono arrestati i fratelli Paolo e Domenico Condello autori dell'omicidio di Paolo De Stefano.\nDomenico Libri divenne poi il nuovo capo dell'alleanza con Giovanni Tegano.\nIl figlio di Domenico, Pasquale Rocco Libri fu ucciso da un cecchino in carcere, durante l'ora d'aria nel settembre 1988.\nSempre un cecchino aveva gi\u00e0 tentato di ucciderlo all'uscita dal tribunale di Reggio Calabria, scortato dai carabinieri.\nPace.\nI morti accertati sono 621, anche se il numero varia tra i 500 e i 1000.\nLa pace si trov\u00f2 solo nel 1991, Antonino Mammoliti fu il garante per gli Imerti, mentre Antonio Nirta per i De Stefano, e Domenico Alvaro, capo della locale di Sinopoli faceva da terzo mediatore.\nSecondo diversi pentiti, tra cui Pasquale Barreca e Francesco Fonti furono coinvolti anche membri di Cosa Nostra, tra cui Leoluca Bagarella che suggerirono la creazione di una commissione interprovinciale, ma venne coinvolto anche Salvatore Riina per il raggiungimento dell'accordo di pax mafiosa, il boss corleonese si rec\u00f2 in Calabria vestito da prete e venne ospitato a casa sua dal boss di Africo Giuseppe Morabito, detto u tiradrittu. Le cosche calabresi pagarono per\u00f2 un prezzo per questa mediazione di Cosa Nostra ovvero l'omicidio del giudice Antonino Scopelliti, personaggio scomodo per la mafia siciliana dato che rappresentava la pubblica accusa in cassazione per il maxiprocesso.\nCon il pentimento di Filippo Barreca (santista) avvenuto l'8 gennaio 1992 mentre era in carcere a Cuneo per una condanna di traffico di droga da scontare in 9 anni e con quello di Giacomo Lauro del 9 maggio 1992) si svelano retroscena della seconda guerra di 'Ndrangheta. Le loro rivelazioni saranno utili anche nelle operazioni Olimpia 1, 2, 3 e 4.\nConseguenze.\nLe aree di influenza delle 'ndrine in provincia di Reggio Calabria sono state suddivise in 3 macroregioni: La Piana (Piana di Gioia Tauro), La Montagna (la Locride) e La Citt\u00e0 (Reggio Calabria). \nI membri di queste 3 aree si riuniscono nella commissione interprovinciale o \"camera di controllo\" detta \"Provincia\" o \"Crimine\".\nCommissione interprovinciale o Provincia.\nI membri della Commissione interprovinciale:"}
{"id": "2926346", "revid": "767487", "url": "https://it.wikipedia.org/wiki?curid=2926346", "title": "WTA German Open 1999", "text": "Il WTA German Open 1999 \u00e8 stato un torneo di tennis giocato sulla terra rossa.\n\u00c8 stata la 28\u00aa edizione del German Open, che fa parte della categoria Tier I nell'ambito del WTA Tour 1999.\nSi \u00e8 giocato al Rot-Weiss Tennis Club di Berlino in Germania dal 10 al 16 maggio 1999.\nCampionesse.\nSingolare.\n Martina Hingis ha battuto in finale Julie Halard-Decugis, 6\u20130, 6\u20131\nDoppio.\n Alexandra Fusai / Nathalie Tauziat hanno battuto in finale Jana Novotn\u00e1 / Patricia Tarabini 6-3, 7-5"}
{"id": "2926348", "revid": "547992", "url": "https://it.wikipedia.org/wiki?curid=2926348", "title": "De finibus bonorum et malorum", "text": "De finibus bonorum et malorum (\"Il sommo bene e il sommo male\") \u00e8 un dialogo filosofico in cinque libri scritto da Marco Tullio Cicerone che si pone il problema di cosa sia il sommo bene, tenendo in considerazione le due filosofie antiche stoica ed epicurea che, rispettivamente, lo classificavano come virt\u00f9 e piacere.\nStruttura e contenuto dell'opera.\nL'opera \u00e8 costituita da due dialoghi. Il primo dialogo (libri I e II) si svolge nella villa di Cicerone a Cuma, ad esso prendono parte Cicerone e due suoi giovani amici, Lucio Manlio Torquato e Gaio Valerio Triario. Torquato, figlio dell'omonimo console del 65 a.C., era stato eletto pretore per l'anno seguente; poich\u00e9 egli rivest\u00ec tale incarico nel 49 a.C., la data fittizia in cui il dialogo \u00e8 ambientato \u00e8 il 50 a.C.\nIl tema del dialogo \u00e8 la dottrina morale epicurea, condensata nella proposizione \u00abil sommo bene consiste nel piacere\u00bb di cui Torquato si fa sostenitore e Cicerone contraddittore. Torquato afferma infatti che il piacere sia il fine verso cui l'uomo naturalmente tende e che la felicit\u00e0 consista nel piacere nella misura in cui esso non \u00e8 mero e fugace godimento dei sensi, bens\u00ec condizione stabile di serenit\u00e0 e di assenza di dolore fisico.\nSecondo Cicerone, invece, Epicuro cadrebbe in contraddizione nel momento in cui sembra affermare che piacere ed assenza di dolore fisico coincidono. Agli occhi di Cicerone, la stessa definizione epicurea di piacere sarebbe ambigua in quanto duplice: talvolta esso \u00e8 inteso come soddisfacimento immediato dei sensi (piacere in movimento), talvolta come mancanza duratura di ogni dolore (piacere stabile), e solo nella seconda accezione esso coinciderebbe col sommo bene.\nSecondo Cicerone, se il sommo bene coincidesse con il piacere e non con la ragione, allora potrebbe darsi il caso di un sapiente infelice, dato che il dolore \u00e8 inevitabile.\nCicerone argomenta che l'uomo \u00e8 nato con aspirazioni pi\u00f9 elevate rispetto al mero piacere e che dunque, in accordo con la propria natura, egli cerca il sommo bene in qualcosa di superiore. Prova di ci\u00f2 sono i numerosi esempi di individui virtuosi che la storia romana offre, i quali hanno preferito perseguire la virt\u00f9 anche se questo ha portato loro a gravi sacrifici, in alcuni casi addirittura alla morte. Tra gli individui esemplari citati da Cicerone vi sono Marco Attilio Regolo che, sconfitto dai Cartaginesi, convinse il senato a non trattare in suo favore, andando incontro a terribili supplizi, e Lucrezia, che si sarebbe suicidata dopo essere stata violentata da Sesto Tarquinio, figlio di Tarquinio il Superbo (secondo la leggenda Giunio Bruto us\u00f2 il suo pugnale per guidare la rivolta contro la dominazione dei re etruschi e venne cos\u00ec instaurata la repubblica).\nAlcuni dei momenti fondamentali dell'argomentare di Cicerone sono quelli in cui egli \u00abrileva l'inevitabile dualismo fra prassi e teoria che mette l'Epicureo nella sconcertante posizione di aver convinzioni personali di cui non pu\u00f2 essere assertore nella vita pubblica\u00bb, cosa assolutamente inammissibile per la mentalit\u00e0 ciceroniana e romana in genere secondo cui in un buon cittadino romano pensiero e pratica di vita devono coincidere totalmente.\nIl libro III espone il dialogo tra Cicerone e Marco Porcio Catone Uticense in merito alla questione sul sommo bene.\nL'attore principale \u00e8 Catone, il quale descrive i punti principali della gnoseologia stoica di Zenone di Cizio. Catone identifica come \u201csommo bene\u201d la possibilit\u00e0 di esercitare la facolt\u00e0 della ragione. L'allontanamento di ogni ostilit\u00e0/dolore \u00e8 giustificato per via di uno \u201cspirito di conservazione\u201d del soggetto.\nLa facolt\u00e0 della ragione si esplica mediante la partecipazione consapevole del soggetto nell'esperienza. Perci\u00f2 la rappresentazione catalettica, basata sull'Assenso, manifesta un preciso interesse del soggetto e tende oltre la semplice sensazione.\nSecondo Catone, quindi, il sommo bene coincide con un atto di onest\u00e0 nei confronti di \u00abci\u00f2 che \u00e8 conforme a natura\u00bb, alla legge naturale: un assenso all'esperienza. \nCatone polemizza contro le dottrine etiche dei Peripatetici. Aristotele confuse ci\u00f2 che intendiamo per \u201ccose preferite\u201d con il \u201csommo bene\u201d: la felicit\u00e0 come attivit\u00e0 contemplativa del sapiente. \nSecondo Catone, invece, il sapiente esercita l'onest\u00e0 come adempimento di un \u00abdovere\u00bb indicato dalla natura nella percezione: qualcosa che di \"per s\u00e9\" non si pu\u00f2 intendere n\u00e9 come bene n\u00e9 come male; n\u00e9 come virt\u00f9 n\u00e9 come vizio.\nIl capitolo si chiude con un elogio alla figura del sapiente ricordando tre esempi negativi per la storia di Roma: Tarquinio il Superbo, il quale pens\u00f2 ai propri interessi cercando ripetutamente il conflitto contro la nascente Repubblica; il dittatore Lucio Cornelio Silla sconvolse la politica di Roma con il lusso, l'avidit\u00e0 e la crudelt\u00e0 delle stragi civili; Marco Licinio Crasso oltrepass\u00f2 l'Eufrate nella Battaglia di Carre del 53 a.C. \u201csenza alcun motivo\u201d.\nIl libro IV espone le principali obiezioni di Cicerone alla dottrina stoica. \nSecondo Cicerone, Catone ha operato un \u201cmutamento dei principi naturali\u201d e ha complicato la terminologia della filosofia allontanandola dalla realt\u00e0. \nMentre Catone ha subordinato la conoscenza alle virt\u00f9 che appartengono alla struttura umana, Cicerone stabilisce un rapporto tra l\u2019esperienza e la conoscenza: le virt\u00f9 sono \u201cin divenire\u201d, ricercate e acquisite. Il rischio pi\u00f9 alto che si nasconde dietro il pensiero di Catone \u00e8 il pericolo di cadere in errori di valutazione e ambiguit\u00e0 che giustificano le azioni umane in base al grado di onest\u00e0 \u201csentita\u201d, ad esempio: Livio Druso pu\u00f2 essere ritenuto \u201conesto\u201d al pari di Gaio Gracco, oppure possiamo affermare che Tiberio Gracco ha agito negli interessi dello stato come suo padre.\nCicerone non accetta queste tesi; secondo lui, Tiberio ha lavorato per \u201cabbattere\u201d Roma.\nInoltre, Cicerone critica lo stoicismo in quanto ha \u201cdimenticato\u201d la nozione di \u201cdovere\u201d e, prima ancora, \u201ctutto ci\u00f2 che non rientra in nostro potere\u201d.\n[...] \"avete improvvisamente abbandonato il corpo e tutto ci\u00f2 che, pur essendo conforme a natura, non rientra in nostro potere, insomma il dovere stesso.\"\nLa nozione di \u201cbene secondo natura\u201d non considera una sola componente della vita, bens\u00ec assume la \u201ccura\u201d e la protezione dell'intero organismo.\n[\u2026] \"ogni natura ha premurosa cura di se stessa. Quale vi \u00e8 infatti che abbandoni mai se stessa o una qualche parte di se stessa o la propriet\u00e0 o l'essenza di tale parte o il movimento o lo stato di alcune di quelle cose che sono conformi a natura?\"\n\u00c8 importante sottolineare la relazione esistente tra etica e teoria della conoscenza.\nLa visione \u201corganica\u201d dell'etica ciceroniana non prende in considerazione un aspetto dell'esistenza, ma \u00e8 espressione della \"postura\" dell'io all'intero \u201ccorpo\u201d della civitas e delle esigenze fondamentali della vita: \"la cura per la salute, la cura per la famiglia, la partecipazione alla vita politica, i doveri della vita\".\nPer far ci\u00f2, l'unica alternativa consiste nell'abbandonare l'attaccamento ad una idea autoreferenziale di s\u00e9, e del concetto stoico \"natura\" espresso da Catone, per \"aprire\" lo sguardo verso i bisogni e le esigenze concrete della \"res publica\".\nAnalisi.\nCicerone oper\u00f2 una distinzione fra personalit\u00e0 epicuree e l'istituzione da esse animata, e qualific\u00f2 gli Epicurei come uomini degni, pieni di onest\u00e0, integrit\u00e0 e generosit\u00e0, ma incoerenti promotori di una dottrina \"peggiore di loro\", segnata dal rigetto della struttura logico-dialettica propria della migliore filosofia greca e da un disinteresse antididattico rispetto ad un'organizzazione sistematica delle idee e delle \"disputatio\". Ci\u00f2 avrebbe generato formulazioni ambigue e scarne, che l'avrebbero resa il sistema filosofico pi\u00f9 semplice da trattare e comprensibile da un profano, almeno nel suo quadro di fondo."}
{"id": "2926350", "revid": "287204", "url": "https://it.wikipedia.org/wiki?curid=2926350", "title": "Sydney International 1999", "text": "Il Sydney International 1999 \u00e8 stato un torneo di tennis giocato sul cemento.\n\u00c8 stata la 33\u00aa edizione del \"Torneo di Sydney\", che fa parte della categoria International Series nell'ambito dell'ATP Tour 1999 e della categoria Tier II nell'ambito del WTA Tour 1999.\nSia il torneo maschile che quello femminile si sono giocati al NSW Tennis Centre di Sydney di Australia,\ndall'11 al 16 gennaio 1999.\nCampioni.\nSingolare maschile.\n Todd Martin ha battuto in finale \u00c0lex Corretja 6\u20133, 7\u20136 (7\u20135)\nSingolare femminile.\n Lindsay Davenport ha battuto in finale Martina Hingis 6\u20134, 6\u20133\nDoppio maschile.\n S\u00e9bastien Lareau / Daniel Nestor hanno battuto in finale Patrick Galbraith / Paul Haarhuis 6\u20133, 6\u20134\nDoppio femminile.\n Elena Lichovceva / Ai Sugiyama hanno battuto in finale Mary Joe Fern\u00e1ndez / Anke Huber 6\u20133, 2\u20136, 6\u20130"}
{"id": "2926354", "revid": "136801", "url": "https://it.wikipedia.org/wiki?curid=2926354", "title": "Adidas International 1999", "text": ""}
{"id": "2926356", "revid": "183694", "url": "https://it.wikipedia.org/wiki?curid=2926356", "title": "Mario Dal Pra", "text": "Biografia.\nMario Dal Pra si \u00e8 laureato in Filosofia all'Universit\u00e0 degli Studi di Padova sotto la guida di Erminio Troilo. Ha iniziato giovanissimo la sua carriera didattica come docente di filosofia e storia prima nel Liceo Scientifico \"P. Paleocapa\" di Rovigo (1937-1939) e poi nel Liceo classico di Vicenza (1939-1943), trasferendosi poi durante la Seconda guerra mondiale a Milano; qui dalla fine della guerra al dicembre 1951 ha insegnato filosofia e storia nel Liceo Classico G. Carducci. Dal dicembre 1951 ha insegnato Storia della filosofia antica e Storia della filosofia medioevale all'Universit\u00e0 Statale di Milano, dove ha infine ricoperto la cattedra di Storia della filosofia, succedendo ad Antonio Banfi. Dal Pra ha partecipato attivamente alla Resistenza, nelle file di \"Giustizia e Libert\u00e0\", guadagnandosi due croci di guerra al merito partigiano, ed ha collaborato alla ricostruzione politica e culturale del Paese, con un'opera didattica e scientifica sempre sorretta da un'alta ispirazione morale.\nMedaglia d'oro quale benemerito della Scuola, della Cultura e dell'Arte, membro dell'Accademia dei Lincei, dell'Istituto Lombardo di Scienze e Lettere, dell'Accademia Olimpica di Vicenza, nonch\u00e9 membro autorevole della Societ\u00e0 Filosofica Italiana, della quale \u00e8 stato anche Presidente nazionale per un triennio. Con decreto del presidente della Repubblica in data 27-7-1987 gli \u00e8 stato conferito il titolo di professore \"emerito\" della Universit\u00e0 di Milano a tutti gli effetti di legge.\nStorico del pensiero di prestigio internazionale (tra i suoi temi preferiti, lo scetticismo greco, Abelardo e la logica medioevale, Hume, Condillac, la logica hegeliana, il giovane Marx, il pragmatismo, americano e italiano, la storia della storiografia filosofica), Dal Pra ha sempre connesso la sua attivit\u00e0 storiografica con l'esplicitarsi di interessi teorici che lo hanno portato ad elaborare, negli anni cinquanta, un'originale linea di pensiero denominata \"trascendentalismo della prassi\", poi evoluta in una forma di razionalismo storicista e critico. Il suo interesse filosofico fondamentale si \u00e8 infatti sempre rivolto al chiarimento del rapporto tra teoria e prassi in una prospettiva antimetafisica che lo ha fin dai suoi esordi posto in contrasto con le posizioni del neoidealismo italiano, e pi\u00f9 in generale con ogni forma di dogmatismo teoricistico emergente nel pensiero contemporaneo, per favorire la libera esplicazione dell'iniziativa pratico-razionale dell'uomo.\nNel 1946 Dal Pra ha fondato la \"Rivista di storia della filosofia\", un riferimento costante e prestigioso nell'ambito degli studi del pensiero occidentale, tuttora pubblicata.\nNegli anni sessanta \u00e8 stato autore di un fortunato \"Sommario di storia della filosofia\" per licei, in tre volumi e pi\u00f9 volte ristampato (La Nuova Italia, Firenze) e poi direttore di una monumentale \"Storia della filosofia\" (prima edizione Vallardi, Milano 1975, in dieci volumi, poi Piccin, Padova 1999, aggiornata in undici volumi).\n\u00c8 deceduto a Milano il 21 gennaio 1992 ed i suoi resti mortali riposano nel Cimitero di Vicenza. Ha donato la sua biblioteca e le sue carte alla Biblioteca di Filosofia Universit\u00e0 degli Studi di Milano.\nPensiero.\nFilosofia.\nNel dopoguerra e negli anni Cinquanta, in collaborazione con Andrea Vasa, Dal Pra elabora una posizione filosofica che viene indicata come \"trascendentalismo della prassi.\"\nSuccessivamente, avvicinandosi alle idee di Giulio Preti, Dal Pra propone uno \"storicismo critico,\" pi\u00f9 attento alle strutture della ragione con cui l'esperienza storica si struttura.\nRiconoscimenti.\nNel 1990 l'Accademia dei Lincei gli ha conferito il Premio Feltrinelli per le Scienze Filosofiche."}
{"id": "2926358", "revid": "240277", "url": "https://it.wikipedia.org/wiki?curid=2926358", "title": "Millenario della Russia", "text": "Il Millenario della Russia \u00e8 un monumento in bronzo posto all'interno del Cremlino di Velikij Novgorod. Fu eretto nel 1862 per celebrare i mille anni dall'arrivo di Rurik () a Novgorod, l'evento tradizionalmente considerato come il punto di partenza della storia russa.\nNel 1859 venne indetto il concorso per la progettazione dell'opera, del furono dichiarati vincitori l'architetto Viktor Aleksandrovi\u010d Hartmann () e dall'artista Mikhail Osipovich Mikeshin (). I disegni di Mikeshin suggerivano una grandiosa campana, alta 15 metri, coronata da una croce, simbolo del potere dello zar. La campana sarebbe poi stata decorata con diversi livelli di sculture rappresentanti monarchi, ecclesiasti, generali ed artisti russi attivi nel corso dei secoli della storia della nazione.\nMIkeshin non era uno scultore, sicch\u00e9 la realizzazione delle 129 stature che compongono il monumento fu affidata ai principali scultori russi dell'epoca, tra cui si contavano l'amico Ivan Schroeder e il gi\u00e0 all'epoca celebre Alexander Mikhailovich Opekushin ().\nCosa piuttosto insolita per un monumento ufficiale, gli zar e i comandanti vennero raffigurati spalla a spalla con sedici eminenti personalit\u00e0 della cultura russa: Michail Vasil'evi\u010d Lomonosov (), Aleksandr Sergeevi\u010d Pu\u0161kin (), Michail Jur'evi\u010d Lermontov (), Nikolaj Vasil'evi\u010d Gogol' (), Karl Pavlovi\u010d Brjullov (), Michail Ivanovi\u010d Glinka () e molti altri.\nTra i grandi condottieri russi, \u00e8 famosa l'assenza di Ivan il Terribile dal monumento a causa del ruolo da lui svolto durante il sacco di Novgorod del 1570 ed il conseguente massacro da parte dell'Opri\u010dnina (). Insieme ai principi moscoviti sono invece presenti i Granduchi di Lituania di epoca medioevale come Gediminas o Vitoldo, che regn\u00f2 sugli Slavi orientali nelle terre delle attuali Bielorussia e Ucraina.\nSi tratt\u00f2 del pi\u00f9 costoso monumento mai eretto in Russia all'epoca, ed era costato 400.000 rubli, la maggior parte dei quali raccolti tramite pubbliche sottoscrizioni. Al fine di provvedere ad un adeguato piedistallo per l'imponente scultura, sedici blocchi di granito di Sortavala () furono portati in citt\u00e0, ognuno del peso di oltre 35 tonnellate. Il monumento bronzeo stesso pesa ulteriori 65 tonnellate.\nAll'epoca dell'inaugurazione numerosi critici d'arte appuntarono un sovraccarico figurativo nel gruppo statuario. I sostenitori invece ricondussero il disegno di Mikeshin alla configurazione medievale del Cremlino ed alla sintonia con la grandiosit\u00e0 e la verticalit\u00e0 della vicina Cattedrale di Santa Sofia.\nDurante la Seconda guerra mondiale i Nazisti smantellarono il monumento e prepararono il suo trasferimento in Germania. L'Armata Rossa riusc\u00ec comunque a riprendere per tempo il controllo sulla citt\u00e0, ed il monumento venne restituito alla cittadinanza gi\u00e0 durante il 1944. Nel 1988 una moneta da 5 rubli dell'allora Unione Sovietica fu coniata per commemorare il monumento."}
{"id": "2926359", "revid": "287204", "url": "https://it.wikipedia.org/wiki?curid=2926359", "title": "Sydney International 1999 - Singolare femminile", "text": "Il singolare del Sydney International 1999 \u00e8 stato un torneo di tennis facente parte del WTA Tour 1999.\nArantxa S\u00e1nchez-Vicario era la detentrice del titolo, ma ha perso nei quarti di finale contro Barbara Schett.\nLindsay Davenport ha battuto in finale 6\u20134, 6\u20133 Martina Hingis.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2926360", "revid": "339392", "url": "https://it.wikipedia.org/wiki?curid=2926360", "title": "Schmack Biogas AG", "text": ""}
{"id": "2926362", "revid": "838137", "url": "https://it.wikipedia.org/wiki?curid=2926362", "title": "Sydney International 1999 - Doppio femminile", "text": "Il doppio femminile del Sydney International 1999 \u00e8 stato un torneo di tennis facente parte del WTA Tour 1999.\nMartina Hingis e Helena Sukov\u00e1 erano le detentrici del titolo, ma quest'anno non hanno partecipato.\nElena Lichovceva e Ai Sugiyama hanno battuto in finale 6\u20133, 2\u20136, 6\u20130 Mary Joe Fern\u00e1ndez e Anke Huber."}
{"id": "2926364", "revid": "118031", "url": "https://it.wikipedia.org/wiki?curid=2926364", "title": "Fabio &quot;Dandy Bestia&quot; Testoni", "text": ""}
{"id": "2926365", "revid": "481349", "url": "https://it.wikipedia.org/wiki?curid=2926365", "title": "Pantani (disambigua)", "text": ""}
{"id": "2926366", "revid": "118031", "url": "https://it.wikipedia.org/wiki?curid=2926366", "title": "Dandy Bestia", "text": ""}
{"id": "2926367", "revid": "767487", "url": "https://it.wikipedia.org/wiki?curid=2926367", "title": "Faber Grand Prix 1999", "text": "Il Faber Grand Prix 1999 \u00e8 stato un torneo di tennis giocato sul sintetico indoor. \u00c8 stata la 7\u00aa edizione del torneo, che fa parte della categoria Tier II nell'ambito del WTA Tour 1999. Si \u00e8 giocato a Hannover in Germania dal 15 al 21 febbraio 1999.\nCampionesse.\nSingolare.\n Jana Novotn\u00e1 ha battuto in finale Venus Williams 6\u20134, 6\u20134\nDoppio.\n Serena Williams / Venus Williams hanno battuto in finale Alexandra Fusai / Nathalie Tauziat 5\u20137, 6\u20132, 6\u20132"}
{"id": "2926372", "revid": "33689", "url": "https://it.wikipedia.org/wiki?curid=2926372", "title": "Tour musicale", "text": ""}
{"id": "2926373", "revid": "767487", "url": "https://it.wikipedia.org/wiki?curid=2926373", "title": "Faber Grand Prix", "text": "Il Faber Grand Prix \u00e8 stato un torneo di tennis che faceva parte della categoria Tier II all'interno del WTA Tour. Si \u00e8 giocato ad Essen in Germania dal 1992 al 1994 e ad Hannover dal 1996 al 2000 sul sintetico indoor."}
{"id": "2926378", "revid": "1442080", "url": "https://it.wikipedia.org/wiki?curid=2926378", "title": "Faber Grand Prix 1999 - Singolare", "text": "Il singolare del Faber Grand Prix 1999 \u00e8 stato un torneo di tennis facente parte del WTA Tour 1999.\nPatty Schnyder era la detentrice del titolo, ma ha perso nel 2\u00ba turno contro Elena Lichovceva.\nJana Novotn\u00e1 ha battuto in finale 6\u20134, 6\u20134 Venus Williams.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2926379", "revid": "838137", "url": "https://it.wikipedia.org/wiki?curid=2926379", "title": "Faber Grand Prix 1999 - Doppio", "text": "Il doppio del Faber Grand Prix 1999 \u00e8 stato un torneo di tennis facente parte del WTA Tour 1999.\nLisa Raymond e Rennae Stubbs erano le detentrici del titolo, ma quest'anno non hanno partecipato.\nSerena Williams e Venus Williams hanno battuto in finale 5\u20137, 6\u20132, 6\u20132 Alexandra Fusai e Nathalie Tauziat."}
{"id": "2926381", "revid": "767487", "url": "https://it.wikipedia.org/wiki?curid=2926381", "title": "Centurion (film)", "text": "Centurion \u00e8 un film del 2010 scritto e diretto da Neil Marshall e interpretato, tra gli altri, da Michael Fassbender e Dominic West. Il film racconta e ipotizza le ultime vicende occorse alla Nona legione romana prima della sua presunta misteriosa scomparsa dai documenti storici nel II secolo.\nTrama.\nQuintus Dias \u00e8 un centurione romano a capo di uno dei numerosi fortini romani sparsi per il nord dell'Inghilterra durante la conquista della Britannia. Dopo essere scampato ad un violento attacco da parte della popolazione indigena dei Pitti si unisce alla storica Nona legione romana che nel II secolo si diresse verso la Scozia per cercare di debellare definitivamente i popoli barbari e unificare la Britannia sotto l'Impero romano.\nQuintus si affianca al comandante della legione Titus Flavius Virilus e durante una marcia incorrono in un'imboscata che decima i soldati. Tutto ci\u00f2 \u00e8 causato dal tradimento di Etain, una spietata guerriera pitta che si era alleata con i romani al fine di tradirli e vendicarsi del suo stupro, della mutilazione della lingua e della violenza sessuale con uccisione di sua madre in un attacco romano durante la sua infanzia.\nSei dei pochissimi sopravvissuti si uniscono a Quintus che propone di salvare il comandante Virilus, preso prigioniero dai pitti.\nIl tentativo di salvataggio, nonostante il plotone riesca a penetrare nell'accampamento pitto e a raggiungere Virilus, fallisce e questi viene ucciso da Etain mentre il gruppo di legionari si d\u00e0 alla fuga prima verso nord, per depistare gli inseguitori, e poi in direzione sud, verso le linee romane, cercando di raggiungere il Vallo di Adriano. Nella loro fuga sono braccati da un manipolo di guerrieri pitti guidati dalla feroce Etain e incaricati di vendicare l'assassinio del figlio del capo-villaggio, che Thax, uno dei sopravvissuti, aveva compiuto durante la missione di salvataggio di Titus Flavius Virilus, senza peraltro rivelarlo ai suoi compagni.\nTarak, un valoroso cuoco della IX legione, viene ucciso da una freccia lanciata dagli inseguitori; la compagnia deve gettarsi tra le rapide d'un fiume per salvarsi dai pitti ma rimane divisa in due gruppi: da una parte Macros e Thax, isolati, dall'altra Quintus Dias, Leonidas, Bothos e Ubriculius, soprannominato Brick, sempre inseguiti dai pitti.\nThax per riuscire a sfuggire da un branco di lupi ferisce a tradimento il compagno di fuga Macros, tanto che non possa camminare, lasciandolo cos\u00ec preda delle bestie; mentre il gruppo di Quintus nel corso della ritirata, dopo che Leonidas muore in un'imboscata degli inseguitori, trova ospitalit\u00e0 nella capanna della bella Arianne, una donna pitta che vive isolata poich\u00e9 ritenuta una strega. La donna rifocilla i soldati romani, cura una ferita di Bothos e dimostra la propria sincerit\u00e0, mettendo a repentaglio la sua vita, coprendo la loro presenza quando Etain raggiunge il luogo.\nLa fuga prosegue ma, quando finalmente i tre superstiti raggiungono il forte, lo trovano abbandonato, in quanto i romani hanno arretrato la linea difensiva. Stanchi di fuggire i tre decidono di affrontare lo scontro finale al quale sopravviveranno i soli due romani Quintus e Bothos che hanno la meglio sui pitti, tutti morti compresa la tremenda Etain.\nSulla via del sud si ricongiungono a Thax e Quintus Dias scopre che questo aveva ucciso il figlio del capovillaggio, causando quindi l'inseguimento e le morti dei compagni, e lo avvisa che, una volta in salvo, pagher\u00e0. Da qui nasce una colluttazione nella quale Thax muore.\nI due restanti raggiungono il Vallo di Adriano in costruzione, ma una sentinella che li scambia per guerrieri pitti, scaglia una freccia uccidendo Bothos.\nFinalmente in salvo, Quintus va a rapporto dal governatore Agricola. Quest'ultimo per\u00f2, per evitare che la notizia della distruzione di un'intera Legione da parte di una trib\u00f9 barbara possa dare alle popolazioni sottomesse il coraggio di ribellarsi a Roma, decide di cancellare ogni testimonianza sulla fine della IX legione, in modo che la sua scomparsa rimanga per sempre un mistero: Quintus, quindi, ultimo testimone rimasto, deve essere eliminato. Due legionari cercano infatti di uccidere Quintus a tradimento ma questi, pi\u00f9 abile, li elimina entrambi, rimanendo per\u00f2 ferito.\nSfuggito cos\u00ec alla trappola ma ormai conscio di essere in pericolo, Quintus fugge in terra nemica, e, ormai senza patria, torna da Arianne.\nAnacronismi storici.\nGneo Giulio Agricola fu governatore della Britannia durante la dinastia dei Flavi, molti decenni prima dei fatti del film, ed era un bravo condottiero, celebre per numerose vittorie ottenute sia nella Britannia Romana sia nei territori scozzesi (per esempio la battaglia del Monte Graupio contro i caledoni nell'83 d.C.).\nLa battaglia in cui la IX Legione \u00e8 annientata ricorda la battaglia di Teutoburgo. Inoltre una legione romana era quasi sempre accompagnata da coorti ausiliarie, soprattutto di cavalleria. I legionari, che vogliono andare in licenza e non al fronte, non sono verosimili, perch\u00e9 per una legione andare in guerra significava fare bottino ed arricchirsi con razzie, mentre l'inattivit\u00e0 era caratterizzata da durissimi addestramenti.\nDescrizione.\nEtain \u00e8 il nome celtico di Boudicca o Boadicea, celeberrima regina degli iceni che guid\u00f2 una feroce rivolta contro i Romani in Britannia durante il regno di Nerone, anche stavolta decenni prima dei fatti del film. Lei e i suoi parenti furono vittime di torture o stupri e si vendic\u00f2 colpendo con altrettanta crudelt\u00e0 i romani ed i britanni loro alleati. Fu sconfitta in battaglia dai romani e si tolse la vita col veleno. Etain che si finge alleata dei romani per condurli in un'imboscata ricorda Arminio e la battaglia di Teutoburgo.\nIl personaggio di Gorlacon \u00e8 chiaramente ispirato alla figura storica di Viriato, capo dei Lusitani che nel I Secolo a.C. ferm\u00f2 per vent'anni i tentativi dei romani di espandersi nella Penisola Iberica. Viriato era un contadino divenuto in seguito guerriero ed infine re della sua gente e condottiero quasi imbattuto. Non riuscendo a sconfiggerlo sul campo di battaglia i generali romani che lo combattevano si decisero a corrompere tre guerrieri lusitani perch\u00e9 lo strangolassero nel sonno (fine che nel film \u00e8 riservata al figlio).\nLa figura della \"strega emarginata\" \u00e8 inventata. I celti avevano una casta di druidi, uomini e donne, considerati in grado di fare incantesimi e prodigi e per questo erano ammirati e temuti, non emarginati.\nProduzione.\nLa sceneggiatura di \"Centurion\" venne scritta dal regista Neil Marshall con il nome provvisorio di \"Ninth Legion\", incentrata sulla storica marcia verso la Scozia di circa 3000 soldati, scomparsi poi misteriosamente da tutti gli incartamenti storici dell'epoca. Negli anni settanta, gli storici hanno evidenziato come la legione non fosse stata misteriosamente fatta scomparire ma semplicemente spostata nell'attuale citt\u00e0 di Nimega, nei Paesi Bassi, nel 120. A tal proposito Marshall afferm\u00f2:\nTuttavia varie correnti d'opinione accademiche affermano come la IX Legione romana sia stata davvero distrutta in Britannia. Il dottor Miles Russel della Bournemouth University afferma, nel suo libro \"Bloodline: the Celtic Kings of Roman Britain\", che vi siano forti evidenze di una catastrofica guerra in Britannia che possa realmente aver annientato un'intera legione romana nei pressi del Vallo di Adriano.\nLe riprese iniziarono verso la fine di febbraio 2009 in Scozia, a Badenoch, Strathspey e Glenfeshie Estate nel Cairngorms. Alcune scene vennero girate anche negli Ealing Studios di Londra e nei dintorni di Surrey, come la foresta di \"Alice Holt\" o la foresta di Hurtwood sulle colline circostanti.\nPer le scene di battaglia vennero scritturate alcune associazioni di rievocazioni storiche per interpretare i guerrieri Pitti e i soldati romani. Le riprese si conclusero nel marzo dello stesso anno, dopo sette settimane di lavoro. Come produttore venne designato Simon Bowles con la direzione artistica di Jason Knox-Johnston, mentre i set cinematografici vennero realizzati dalla DRS Construction.\nDistribuzione.\nLa pellicola venne proiettata in anteprima il 18 marzo 2010 al \"South by Southwest Film Festival\" come \"Super Secret TBD film\" (letteralmente \"film da annunciare super segreto\"). Venne proiettata anche come premi\u00e8re d'apertura dell'ActionFest film festival. Venne distribuito nelle sale cinematografiche il 20 luglio 2010 e come video on demand dell'Xbobx Live Marketplace e su Amazon.com\nAccoglienza.\nIl film ricevette mediamente una bassa accoglienza nel Regno Unito, ottenendo il 58% di preferenze su Rotten Tomatoes. Il \"Birmingham Post\" diede al film due stelle su cinque definendo la trama del film come \u00ab\"questa orribilmente violenta formula dell'inseguimento, che manca di novit\u00e0 dal film \"Apocalypto\" di Mel Gibson\"\u00bb. \"Empire Magazine\" diede invece tre stelle su cinque affermando che la pellicola \u00ab\"sarebbe stata migliore se ci fosse stata maggior caratterizzazione dei personaggi\"\u00bb. \"Film4\" fu ancora pi\u00f9 critico affermando che \u00e8 \u00ab\"una vergogna che nessuna delle cose trattate sia stata pensata con un po' pi\u00f9 d'attenzione, perch\u00e9 vi \u00e8 un cast molto talentuoso che per\u00f2 sembra essere stato trattato come dei vestiti appesi ad asciugare\"\u00bb. \"The Guardian\" diede anch'esso due stelle su cinque definendo la pellicola come \u00ab\"cinema in stile cyclette: energetico, inarrestabile e tendente alla monotonia\"\u00bb. \"OneMetal\" diede invece tre stelle su cinque, affermando che \u00ab\"ci\u00f2 che manca in termini di carattere viene compensato dalle scene di sangue e dagli incredibili effetti visivi\"\u00bb."}
{"id": "2926382", "revid": "767487", "url": "https://it.wikipedia.org/wiki?curid=2926382", "title": "Anabaena azollae", "text": "Anabaena azollae \u00e8 un cianobatterio eterocistato appartenente all'ordine Nostocales. Vive in simbiosi con le felci acquatiche del genere \"Azolla\", che presentano delle cavit\u00e0 nelle foglie in cui si trova l'anabaena.\n ed \u00e8 utilizzata soprattutto in Cina, Vietnam e India per fertilizzare le risaie."}
{"id": "2926386", "revid": "767487", "url": "https://it.wikipedia.org/wiki?curid=2926386", "title": "Tshala Muana", "text": "Debutta come danzatrice per il gruppo Tsheke Tsheke Love nel 1977. Nel 1982 inizia la carriera di cantante pubblicando in tutto 13 album."}
{"id": "2926389", "revid": "53508", "url": "https://it.wikipedia.org/wiki?curid=2926389", "title": "Carolus Clusius", "text": "Biografia.\nStudi\u00f2 medicina a Montpellier, ma non pratic\u00f2 mai la professione di medico. Nel 1573 fu chiamato a Vienna dall'imperatore Massimiliano II per dirigere il giardino medicale imperiale. Dopo tre anni, con l'avvento al trono di Rodolfo II, ne venne per\u00f2 allontanato.\nDopo un periodo in cui risiedette a Francoforte sul Meno, nel 1593 venne nominato professore di botanica all'Universit\u00e0 di Leida. In tale citt\u00e0 cre\u00f2 l'Orto botanico di Leida, uno dei primi d'Europa.\nNella storia del giardinaggio \u00e8 conosciuto per molti importanti studi, ma soprattutto per essere stato il primo ad osservare e studiare il fenomeno della \"rottura\" dei tulipani, che d\u00e0 origine a molte diverse variet\u00e0, la cui causa \u00e8 stata individuata alla fine del XIX secolo in un virus. Clusius fu l'iniziatore della coltivazione scientifica dei tulipani in Olanda.\nMolte specie botaniche prendono il suo nome, tra cui \"Gentiana clusii\", Potentilla clusiana, Rubus clusii, Paeonia clusii, Achillea clusiana, Doronicum clusii, Tulipa clusiana.\nL'asteroide 9364 Clusius, scoperto nel 1992, prende il suo nome.\nOpere.\nCarolus Clusius scrisse numerose opere, tra cui:\nCollabor\u00f2 con Abraham Ortelius nella stesura di una mappa della Spagna."}
{"id": "2926390", "revid": "775372", "url": "https://it.wikipedia.org/wiki?curid=2926390", "title": "Il Consiglio", "text": "Il Consiglio fu un'organizzazione criminale creata negli anni '70 dal trafficante statunitense Leroy Barnes per la gestione della tratta degli stupefacenti da Harlem al resto della nazione, su modello della commissione delle famiglie mafiose del crimine organizzato italoamericano.\nLo scopo del \"Consiglio\" era grosso modo la ricerca di concordati tra i diversi importatori di droga afroamericani degli Stati Uniti, che tra gli anni '70 e '80 stavano rivelandosi grandi affaristi nel settore degli stupefacenti (ved. Frank Lucas), per organizzare meglio carichi, obblighi, esportazioni e la gestione del denaro fruttato da ci\u00f2.\nAlle sedute dell'organizzazione parteciparono, sia dalla nascita che allo smantellamento, sette persone: Leroy Barnes, Joseph \"Jazz\" Hayden, Wallace Rice, Thomas \"Gaps\" Foreman, Ishmael Muhammed, Frank James, Guy Fisher. Per l'inverosimiglianza dei fatti, \"Il Consiglio\" si sciolse, non tanto per l'azione delle forze di polizia nella lotta alle droghe, ma perch\u00e9 Guy Fisher nel periodo d'attivit\u00e0 del sindacato ebbe rapporti sessuali nascosti con la fidanzata di Barnes, cosa che port\u00f2 divergenze che sfociarono con lo scioglimento del \"Consiglio\"."}
{"id": "2926394", "revid": "203463", "url": "https://it.wikipedia.org/wiki?curid=2926394", "title": "Clusius", "text": ""}
{"id": "2926404", "revid": "416175", "url": "https://it.wikipedia.org/wiki?curid=2926404", "title": "Barione omega", "text": "I barioni omega (\u03a9) sono barioni che non contengono n\u00e9 quark up n\u00e9 quark down. Il primo Omega scoperto (1964) fu l'\u03a9\u207b, costituito di tre quark strani. La scoperta fu un grande trionfo nello studio dei processi dei quark, dato che essi furono scoperti solo dopo che la loro esistenza, massa e i prodotti di decadimento furono previsti dal fisico statunitense Murray Gell-Mann nel 1962. Oltre all'\u03a9\u207b, venne scoperta la particella Omega charmed (\u03a9\u2070c), in cui un quark strange viene sostituito da un quark charm. L'\u03a9\u207b decade solo per mezzo dell'interazione debole ed ha dunque una durata relativamente lunga. I valori di spin (\"J\") e di parit\u00e0 (\"P\") per i barioni inosservati sono previsti dal modello a quark.\nScoperte recenti.\nLa particella \u03a9b \u00e8 un barione \"doppiamente-strange\" contenente due quark strange e un quark bottom. La scoperta di questa particella venne per la prima volta dichiarata nel settembre del 2008 dai fisici che lavoravano all'esperimento D\u00d8 al Fermi National Accelerator Laboratory. Tuttavia, la massa riportata, 6165\u00b116 MeV/\"c\"2, era significativamente maggiore di quella prevista nel modello a quark. La discrepanza apparente dal Modello Standard da allora \u00e8 stata soprannominata \"\u03a9b puzzle\". Nel maggio del 2009 la collaborazione al CDF rese pubblici i suoi risultati sulla ricerca del \u03a9\u207bb basati sulle analisi di campioni di dati grosso modo quattro volte pi\u00f9 grandi di quelli usati nell'esperimento D\u00d8. La massa misurata al CDF risultava essere 6054,4\u00b16,8 MeV/\"c\"2 in perfetto accordo con la previsione del Modello Standard. Nessun segnale \u00e8 stato osservato nei valori riportati dell'esperimento D\u00d8. I due risultati differiscono di 111\u00b118 MeV/\"c\"2 o di 6,2 dalle deviazioni standard e quindi sono incoerenti. Un accordo eccellente tra la massa misurata al CDF e le aspettative teoriche \u00e8 una forte indicazione che la particella scoperta dal CDF \u00e8 in effetti l'\u03a9\u207bb."}
{"id": "2926407", "revid": "203463", "url": "https://it.wikipedia.org/wiki?curid=2926407", "title": "Charles de l'\u00c9cluse", "text": ""}
{"id": "2926410", "revid": "253269", "url": "https://it.wikipedia.org/wiki?curid=2926410", "title": "Leo Genn", "text": "Biografia.\nNato al 144 di Kyverdale Road, distretto di Stamford Hill, nel quartiere londinese di Hackney, Genn era figlio del gioielliere Wolfe (William) Genn e di Rachel Asserson. Comp\u00ec gli studi di giurisprudenza all'Universit\u00e0 di Cambridge, iscrivendosi nel 1928 all'Ordine degli Avvocati. Durante i successivi anni di praticantato, scopr\u00ec la passione per la recitazione e inizi\u00f2 a lavorare come attore dilettante, debuttando sui palcoscenici londinesi nel 1930 in \"A Marriage has been Disarranged\". Nel 1933 spos\u00f2 Marguerite van Praag, responsabile di casting presso gli studi cinematografici Ealing, e apparve nella pi\u00e8ce \"Ballerina\" di Rodney Ackland. L'anno successivo entr\u00f2 a far parte della prestigiosa compagnia dell'Old Vic, con la quale si ciment\u00f2 in diversi ruoli shakespeariani, tra cui quello di Horatio nella tragedia \"Amleto\", interpretata nel 1937 a fianco di Laurence Olivier.\nNel frattempo Genn fece il suo debutto cinematografico in \"Immortal Gentleman\" (1935), una biografia su Shakespeare in cui interpret\u00f2 il ruolo del mercante Shylock. L'attore apparve successivamente in una serie di piccoli ruoli non accreditati in pellicole quali \"Il principe Azim\" (1938) di Zolt\u00e1n Korda, e \"Pigmalione\" (1938), in cui recit\u00f2 una breve scena nei panni di un giovanotto che balla con la protagonista Eliza Doolittle (Wendy Hiller). Sempre nel 1938, apparve nella pi\u00e8ce \"The Flashing Stream\" di Charles Langbridge Morgan, un successo che varc\u00f2 l'oceano e venne rappresentato a Broadway.\nNonostante le crescenti e allettanti scritture, Genn non abbandon\u00f2 del tutto la carriera forense fino allo scoppio della seconda guerra mondiale, quando venne arruolato nella Royal Artillery, con la quale raggiunse nel 1943 il grado di tenente colonnello, guadagnandosi inoltre la Croix de guerre, prestigiosa onorificenza militare francese. Terminato il conflitto, fu nominato componente della giuria al Processo di Norimberga, durante il quale sfrutt\u00f2 la sua esperienza legale e raccolse le confessioni dei comandanti nazisti del campo di concentramento di Bergen-Belsen.\nMalgrado l'impegno sul fronte bellico, partecip\u00f2 ad alcune prestigiose produzioni britanniche del periodo, tra cui \"La via della gloria\" (1944), dramma di Carol Reed ambientato sul fronte nordafricano, ed \"Enrico V\" (1944), riduzione cinematografica dell'omonima tragedia shakespeariana, diretta da Laurence Olivier, in cui Genn interpret\u00f2 il ruolo del Connestabile di Francia.\nNella seconda met\u00e0 degli anni quaranta si dedic\u00f2 a tempo pieno alla recitazione, diventando un interprete richiesto sia in patria che negli Stati Uniti. Il suo aspetto distinto e i suoi modi compiti furono apprezzati a Hollywood, dove interpret\u00f2 alcuni memorabili ruoli, tra i quali quello dello psichiatra Mark Kik nel dramma \"La fossa dei serpenti\" (1948), accanto a Olivia de Havilland, e quello di Petronio, consigliere di Nerone, nel kolossal \"Quo vadis\" (1951), interpretazione che gli valse una candidatura all'Oscar al miglior attore non protagonista.\nLa successiva carriera cinematografica di Genn rimase improntata a ruoli prevalentemente di caratterista, con apparizioni in celebri film come \"Moby Dick, la balena bianca\" (1956) di John Huston, in cui imperson\u00f2 Starbuck, il primo ufficiale della baleniera \"Pequod\", \"L'affare Dreyfus\" di Jos\u00e9 Ferrer (1958), nel ruolo del tenace colonnello Georges Picquart, \"Il giorno pi\u00f9 lungo\" (1962), spettacolare rievocazione dello sbarco in Normandia, e \"55 giorni a Pechino\" (1963), interpretato accanto ad Ava Gardner, Charlton Heston e David Niven. Da ricordare la partecipazione all'intenso dramma bellico \"Era notte a Roma\" (1960), per la regia di Roberto Rossellini, in cui Genn interpret\u00f2 il ruolo di Michael Pemberton, un maggiore inglese in fuga dai lager tedeschi.\nMor\u00ec nel 1978 di infarto, causato da una malattia polmonare.\nDoppiatori italiani.\nNelle versioni in italiano dei suoi film, Leo Genn \u00e8 stato doppiato da:\nDa doppiatore \u00e8 sostituito da:"}
{"id": "2926412", "revid": "1442080", "url": "https://it.wikipedia.org/wiki?curid=2926412", "title": "Amore in tre parole", "text": "Amore in tre parole \u00e8 l'album d'esordio del cantante neomelodico italiano Rosario Miraggio pubblicato nel 2005."}
{"id": "2926419", "revid": "122698741", "url": "https://it.wikipedia.org/wiki?curid=2926419", "title": "Tortured Existence", "text": "Tortured Existence \u00e8 il primo album in studio del gruppo musicale thrash/death metal statunitense Demolition Hammer, \u00e8 stato pubblicato nel 1990 dall'etichetta discografica Century Media Records.\nPer la traccia \"Infectious Hospital Waste\" \u00e8 stato realizzato un videoclip.\nIl disco.\nDopo i demo \"Skull Fracturing Nightmare\" e \"Necrology\", datati rispettivamente 1988 e 1989, la band viene messa sotto contratto dalla Century Media e, viene pubblicato l'album di debutto.\nTracce.\nTesti a cura di Reynolds/Reilly, eccetto \"Paracidal Epitaph\" (Reynolds), musiche dei Demolition Hammer."}
{"id": "2926421", "revid": "2206120", "url": "https://it.wikipedia.org/wiki?curid=2926421", "title": "William Bligh", "text": "Biografia.\nNato nel piccolo villaggio di Saint Tudy, nei pressi della citt\u00e0 di Bodmin (Cornovaglia), fu figlio unico di Francis Bligh, morto il 27 dicembre 1780, e di Jane Pearce, che mor\u00ec quando il giovane William aveva 14 anni. A sette anni fu assegnato come servitore personale del comandante della HMS\" Monmouth\" nel 1762. A quel tempo era una pratica abbastanza diffusa entrare giovanissimi nella Royal Navy con lo scopo di trascorrere il pi\u00f9 velocemente possibile il periodo minimo necessario per una veloce promozione ai gradi successivi. Nel 1770 prest\u00f2 servizio sulla HMS\" Hunter\" e divenne aspirante guardiamarina (allora detto \"midshipman\") nel 1771 a bordo della HMS\" Crescent\" dove rimase in servizio per tre anni, per poi passare a bordo della HMS\" Ranger\". Nel 1776 Bligh fu scelto dal capitano James Cook per il suo sfortunato viaggio a bordo della HMS\" Resolution\" durante il quale Cook trov\u00f2 la morte alle Hawaii.\nBligh ritorn\u00f2 in patria nel 1780 consegnando un esauriente resoconto del viaggio e della morte di Cook. Dopo un periodo di ferma di circa un anno, il 4 febbraio 1781 Bligh spos\u00f2 Elizabeth Betham, figlia di un funzionario in servizio nella cittadina di Douglas, sull'Isola di Man, subito dopo aver raggiunto il grado di sottotenente di vascello. Tornato in servizio dopo pochissimi giorni dal matrimonio a bordo della HMS\" Belle Poule\", nell'agosto di quell'anno partecip\u00f2 alla battaglia di Dogger Bank, durante la quarta guerra anglo-olandese e nel 1782 si adoper\u00f2 per la difesa di Gibilterra contro la flotta spagnola.\nL'ammutinamento dell'HMS \"Bounty\".\nTra il 1783 ed il 1787 Bligh prest\u00f2 servizio nella marina mercantile e fu assegnato, col grado di tenente, al comando del \" Bounty\", per volont\u00e0 del naturalista e botanico inglese Joseph Banks, per una spedizione scientifica organizzata dalla \"Royal Society for the encouragement of Arts, Manufactures &amp; Commerce\" e diretta a Tahiti con lo scopo di prelevarvi alcune piante dell'albero del pane. Il \"Bounty\" salp\u00f2 il 23 dicembre 1787 ed il viaggio verso Tahiti si rivel\u00f2 molto arduo, e dopo aver tentato senza successo di doppiare il famigerato Capo Horn, la nave si diresse verso il Capo di Buona Speranza costringendo la nave ad un grave ritardo su quanto programmato. Bligh giunse a Tahiti nell'aprile di quello stesso anno e fu costretto ad un ulteriore ritardo per attendere la maturazione dell'albero del pane.\nIl 28 aprile 1789 un gruppo di ammutinati, capitanati dal secondo ufficiale Fletcher Christian, costrinsero Bligh e diciotto marinai rimastigli fedeli ad abbandonare la nave a bordo di una lancia con cibo e acqua per pochi giorni e con solo un sestante. Nonostante fosse una impresa disperata, dopo circa 47 giorni Bligh riusc\u00ec a condurre i suoi uomini prima verso l'atollo di Tofua per approvvigionarsi, poi a raggiungere l'isola di Timor, perdendo un solo uomo.\nLa carriera successiva.\nLe ragioni dell'ammutinamento sono ancora oggetto di dibattito, tuttavia in patria Bligh fu sottoposto alla corte marziale ed esonerato dal comando per la perdita del \"Bounty\" (la corte marziale era obbligatoria per chi perdeva una nave), ma rest\u00f2 in servizio nella Royal Navy. Nel 1790 fu promosso comandante e fu assegnato al HM Brig-sloop \"Falcon\"; sempre nello stesso anno fu promosso capitano e assegnato al comando del HMS\" Medea\". Dal 1791 al 1793 fu assegnato in servizio sullo Sloop-of-war HMS\" Providence\", che, insieme con una seconda nave, la HMS\" Assistance\", tent\u00f2 una seconda spedizione per prelevare alberi del pane da Tahiti e trasportarle nelle Indie occidentali. Questa seconda spedizione ebbe successo e, durante il tragitto, Bligh prelev\u00f2 alcuni frutti di blighia in Giamaica che consegn\u00f2 alla Royal Society al suo ritorno. Il nome scientifico di questa pianta, \"Blighia sapida\", fu scelto proprio in onore di Bligh.\nIn qualit\u00e0 di capitano della HMS\" Director\" Bligh partecip\u00f2 alla battaglia di Camperdown dell'11 ottobre 1797, dove procur\u00f2 seri danni a tre navi olandesi, la \"Haarlem\", la \"Alkmaar\" e la \"Vrijheid\". Il 2 aprile 1801, al comando della HMS\" Glatton\", Bligh partecip\u00f2 alla battaglia di Copenaghen, in occasione della quale ricevette un encomio formale dall'ammiraglio Horatio Nelson.\nLa \"ribellione del rum\".\nNel 1805 fu nominato governatore del Nuovo Galles del Sud, per volere di Joseph Banks, incarico che inizi\u00f2 a ricoprire di fatto solo nell'agosto del 1806. A causa del suo atteggiamento rigido nei confronti di ogni tipo di illecito, Bligh entr\u00f2 presto in conflitto con il pioniere dell'industria della lana John Macarthur, e con altri importanti rappresentanti della corona britannica come Thomas Jamison, i quali da tempo avevano intrapreso una lunga serie di traffici e di speculazioni commerciali poco limpidi, ai quali Bligh intendeva porre un freno.\nIl protrarsi di questo conflitto port\u00f2 ad una vera e propria ribellione nota come \"ribellione del rum\" che port\u00f2 nel 1808 alla deposizione e all'arresto di Bligh da parte dei rivoltosi, guidati dal comandante dei \"New South Wales Corps\" il maggiore George Johnston, il 26 gennaio 1808. Trasportato sulla HMS\" Porpoise\" come prigioniero, fu condotto nel porto di Hobart, in Tasmania, dove fu liberato solo agli inizi del 1810. Il 17 gennaio 1810 Bligh raggiunse il porto di Sydney ed inizi\u00f2 subito a raccogliere prove per la messa sotto corte marziale di Johnston.\nIl processo, a cui partecip\u00f2 attivamente, dur\u00f2 da maggio ad ottobre e port\u00f2 alla condanna di Johnston che fu espulso dal corpo dei Royal Marines senza alcun compenso. Bligh ricevette la promozione a contrammiraglio e nel 1814 fu promosso viceammiraglio. Tuttavia questa promozione fu soltanto nominale, in quanto dopo la sua liberazione Bligh non ricevette incarichi rilevanti. Ma non rest\u00f2 inattivo e si dedic\u00f2 alla progettazione del \"North Bull Wall\", una barriera artificiale costruita alla foce del fiume Liffey, a Dublino, con lo scopo di contrastarne l'effetto Venturi. L'attuale North Bull Island \u00e8 un isolotto artificiale frutto dei sedimenti di sabbia causati dal progetto di Bligh, il quale nel frattempo si dedic\u00f2 alla rilevazione topografica della baia di Dublino.\nGli ultimi anni Bligh li visse nella sua casa, a Farningham, e mor\u00ec in Bond Street, a Londra, il 6 dicembre 1817. Fu seppellito nel cimitero della chiesa parrocchiale di Lambeth."}
{"id": "2926425", "revid": "1305772", "url": "https://it.wikipedia.org/wiki?curid=2926425", "title": "Boxford", "text": ""}
{"id": "2926426", "revid": "1543377", "url": "https://it.wikipedia.org/wiki?curid=2926426", "title": "Coppa Intercontinentale 1994 (calcio)", "text": "La Coppa Intercontinentale 1994 (denominata anche Toyota Cup 1994 per ragioni di sponsorizzazione) \u00e8 stata la trentatreesima edizione del trofeo riservato alle squadre vincitrici della Coppa dei Campioni e della Coppa Libertadores.\nAvvenimenti.\nQuest'edizione del trofeo, decisa in gara unica a Tokyo, vide contrapposti gli esordienti argentini del e gli italiani del , con questi ultimi alla loro seconda partecipazione consecutiva dopo la vittoria nella UEFA Champions League 1993-1994 e nettamente favoriti alla vigilia.\nDopo un primo tempo sostanzialmente equilibrato e privo di grandi emozioni, l'inizio della seconda frazione di gioco vede consumarsi uno degli episodi decisivi del \"match\": su un rilancio del portiere paraguayano Chilavert successivo a una grande parata su Daniele Massaro, l'attaccante del V\u00e9lez Pompei viene atterrato in area da Alessandro Costacurta: la squadra argentina si porta cos\u00ec in vantaggio su rigore, trasformato da Roberto Trotta. Sette minuti dopo, fallita una nuova occasione ancora con Massaro, il Milan subisce il secondo gol: un corto passaggio all'indietro di Costacurta all'indirizzo di Sebastiano Rossi viene intercettato da Omar Asad che mette in rete da posizione angolata. Gli attacchi finali non riescono a riportare la formazione lombarda al pareggio, e solo un'uscita di Rossi su Christian Bassedas evita la terza marcatura argentina. A quattro minuti dal termine l'espulsione di Costacurta (fallo da ultimo uomo su Asad) segna la fine della partita.\nIl trofeo fu cos\u00ec vinto per la prima volta dal V\u00e9lez, con conseguente seconda sconfitta consecutiva per la compagine rossonera, ed Asad, autore della seconda marcatura, venne premiato come miglior giocatore della partita.\nNel 2017, la FIFA ha equiparato i titoli della Coppa del mondo per club e della Coppa Intercontinentale, riconoscendo \"a posteriori\" anche i vincitori dell'Intercontinentale come detentori del titolo ufficiale di \"campione del mondo FIFA\", inizialmente attribuito soltanto ai vincitori della Coppa del mondo per club."}
{"id": "2926427", "revid": "1305772", "url": "https://it.wikipedia.org/wiki?curid=2926427", "title": "Boylston", "text": ""}
{"id": "2926429", "revid": "15756", "url": "https://it.wikipedia.org/wiki?curid=2926429", "title": "Cattedrale di Santa Sofia (Velikij Novgorod)", "text": "La cattedrale di Santa Sofia (della Santa Saggezza di Dio) all'interno del Cremlino di Velikij Novgorod (o Detinets) \u00e8 la chiesa cattedrale dell'arcivescovo di Novgorod e chiesa madre della medesima eparchia.\nStoria.\nLa cattedrale in pietra, alta 38 metri e coronata da cinque cupole, fu fatta costruire da Vladimir II di Novgorod tra il 1045 e il 1050 in luogo di una pi\u00f9 antica costruzione in legno di quercia voluta dall'arcivescovo Gioacchino il Korsuniano () verso la fine del X secolo: ci\u00f2 la rende il pi\u00f9 antico edificio ecclesiastico della Russia vera e propria e, con l'eccezione delle chiese di Arkhyz () e di Shoana (), il pi\u00f9 antico edificio di qualsiasi tipologia ancora in uso nel Paese.\nFu consacrata dal vescovo Luka Zhidiata () (1035-1060) il 14 settembre del 1050 o del 1052, festa dell'Esaltazione della Santa Croce. Un affresco all'interno dell'entrata meridionale dipinge i santi Costantino ed Elena mentre ritrovano la vera croce durante il IV secolo: si tratta di una delle pi\u00f9 antiche opere d'arte all'interno della cattedrale, e probabilmente commemora la consacrazione della stessa.\nLa cattedrale di Velikij Novgorod \u00e8 dedicata alla santa saggezza di Dio, a imitazione dell'allora cattedrale di Costantinopoli, Hagia Sophia.\nCostruita in sostituzione di un'ancor pi\u00f9 antica chiesa in legno coperta da ben 13 cupole, l'attuale chiesa ne \u00e8 coperta da cinque, di cui la principale fu dorata nel 1408 dall'arcivescovo Ioann. Una sesta - e ancor maggiore - cupola corona una torre che conduce alle gallerie superiori. Durante il Medioevo si pensa che queste ospitassero il tesoro di Novgorod e che vi fosse anche una biblioteca, fondata da Jaroslav il Saggio. Quando la biblioteca venne trasferita all'Accademia spirituale di San Pietroburgo, la collezione contava pi\u00f9 di 1500 volumi, alcuni dei quali risalenti al XIII secolo. L'attuale arcivescovo, Lev (Nikolai Lvovich Tserpitsky, ) ha nuovamente fondato una biblioteca nelle gallerie superiori, continuando cos\u00ec l'antica tradizione. Nel 2004 vi erano gi\u00e0 ospitati 5000 volumi. All'interno delle gallerie \u00e8 anche ospitata una scuola domenicale.\nSi suppone che le cupole abbiano assunto l'attuale aspetto durante gli anni cinquanta del XII secolo, quando la cattedrale fu restaurata in seguito ai danni causati da un incendio. Gli interni furono decorati nel 1108 sotto le direttive del vescovo Nikita (1096-1108), sebbene il progetto non fu intrapreso che poco dopo la sua morte. L'arcivescovo Nifont (1130-1156) fece imbiancare gli esterni e pitturare i portici Martirievskii e Pretechenskaia, ma tali affreschi sono oggi difficilmente visibili a causa dei numerosi incendi patiti dalla chiesa nel corso dei secoli.\nA partire dagli anni sessanta del XIX secolo diverse porzioni degli interni dovettero essere ritinte, sicch\u00e9 la maggior parte degli affreschi attualmente visibili risale alla fine dell'Ottocento. Il campanile in pietra bianca fu costruito dall'arcivescovo Evfimii II (1429-1458), il pi\u00f9 grande protettore dell'architettura che abbia mai retto un arcivescovato: fu lui a decidere anche la costruzione del palazzo delle Faccette, costruito nel 1433 a nordovest della cattedrale. La vicina torre campanaria fu originariamente completata anch'essa sotto la sua direzione, ma croll\u00f2 durante il XVII secolo: l'attuale torre \u00e8 la ricostruzione del 1673.\nDal XII al XV secolo, la cattedrale rappresent\u00f2 il centro cerimoniale e spirituale della Repubblica di Novgorod, che estendeva - al momento della sua massima espansione - dal mar Baltico sino agli Urali. Gli abitanti di Novgorod era particolarmente orgogliosi della loro chiesa, e si vantavano di preferir piuttosto \"esser decapitati\" o di \"morire con onore per la Santa Saggezza\". Quando un principe li sottoponeva ad angherie, questi rispondevano \"non abbiamo principi, solo Dio, la Verit\u00e0 e la Santa Saggezza\". In un'altra occasione, infine, fecero addirittura della cattedrale il simbolo della citt\u00e0 stessa, dicendo \"Dove \u00e8 la Santa Saggezza, la vi \u00e8 Novgorod\".\nLa cattedrale \u00e8 stata inoltre a lungo la principale necropoli cittadina, luogo di sepoltura di 47 delle personalit\u00e0 pi\u00f9 eminenti della citt\u00e0, inclusi diversi principi e \"posadnik\" () e 32 tra vescovi, arcivescovi e metropoliti della citt\u00e0. La prima sepoltura fu quella riservata al principe Vladimir in persona nel 1052. Il primo arcivescovo, Luka Zhidiata nel 1060. L'ultima sepoltura all'interno della cattedrale fu invece quella del Metropolita Gurii nel 1912. La maggior parte delle sepolture avveniva sotto il pavimento del Portico Martirievskaia - sul lato sud della cattedrale - che doveva la propria denominazione al vescovo Martirii (1193-1199). Sepolture successive ebbero luogo anche nel Portico Pretechenskaia, sul lato nord della chiesa. A oggi, numerose sono anche le tombe all'interno del corpo principale della chiesa. I sarcofagi del principe Vladimir e della principessa Anna dominano il portico Martirievskaia; l'arcivescovo Ilya (1165-1186) \u00e8 seppellito nell'angolo nordoccidentale del corpo principale della chiesa, vicino al portico Pretechenskaia. Il vescovo Nikita \u00e8 posto in un sarcofago protetto dal vetro tra le cappelle della Nativit\u00e0 della Madre di Dio e quella dei Santi Ioakim e Anna: il sarcofago mostrato aperto ai fedeli durante i giorni a lui dedicati, il 30 gennaio - giorno della sua morte - e il 30 aprile e il 13 maggio - giorni dello \"svelamento delle sue reliquie\". Altri due principi sono sepolti all'interno del corpo centrale della cattedrale e nella cappella della Nativit\u00e0 della Madre di Dio.\nLa cattedrale fu saccheggiata dall'Opri\u010dnina di Ivan il Terribile durante gli anni settanta del XVI secolo, ma venne in breve restaurata sotto l'arcivescovo Leonid (1572-1575). Fece costruire il seggio dello Zar, collocato in prossimit\u00e0 dell'entrata sud del corpo principale della cattedrale, vicino al portico Martirievskij. Leonid fece appendere inoltre numerosi candelieri all'interno della cattedrale: solamente uno, a oggi, \u00e8 sopravvissuto.\nDal XVIII secolo gli arcivescovi o metropoliti di Novgorod iniziarono a risiedere a San Pietroburgo (erano noti infatti come arcivescovi o metropoliti \"di Novgorod e San Pietroburgo\"). Di conseguenza, sebbene Novgorod avesse tecnicamente un prelato, non sempre questi era realmente attivo in citt\u00e0 e la comunit\u00e0 locale veniva amministrata da un vescovo vicario per la maggior parte del tempo. Dodici metropoliti di Novgorod e San Pietroburgo sono seppelliti all'interno del monastero di Aleksandr Nevskij () in San Pietroburgo, invece che all'interno della Santa Sofia di Velikij Novgorod.\nDurante la seconda guerra mondiale, il Cremlino fu pesantemente danneggiato nei combattimenti: ciononostante, la cattedrale riusc\u00ec a sopravvivere. La grande croce posta sopra la cupola principale - coronata da un uccello metallico, probabilmente simbolo dello Spirito Santo in forma di colomba - venne rimossa dalla Divisione Blu di volontari spagnoli arruolatisi tra le file tedesche. Per oltre sessant'anni \u00e8 stata quindi esposta all'interno del Museo dell'accademia del genio militare di Madrid fino al 16 novembre 2004, quando fu restituita alla Chiesa ortodossa russa dal ministro spagnolo della difesa Jos\u00e9 Bono Mart\u00ednez. Le cupole vennero gravemente danneggiate durante la guerra e anche il grande Cristo Pantocratore presente all'interno fu colpito. Narra la leggenda che i pittori lo avessero dipinto con un pugno chiuso, al che l'arcivescovo dispose di ridipingerlo con una palma aperta: quando tornarono la mattina seguente, per\u00f2, la mano era tornata miracolosamente chiusa. Dopo diversi tentativi, una voce dall'interno della cupola disse all'arcivescovo di lasciare cos\u00ec il dipinto, poich\u00e9 fino a quando il pugno di Cristo sarebbe rimasto chiuso, il destino di Novgorod sarebbe stato nella sua mano.\nIn epoca sovietica la cattedrale venne adibita a museo. Fu resa alla Chiesa ortodossa russa durante il 1991. Un'iscrizione sul muro settentrionale dell'entrata ovest attesta la nuova dedicazione al vescovo Lev e al patriarca Alessio II.\nCaratteristiche.\nSanta Sofia di Novgorod rappresenta la prima chiesa slava in cui si possono riscontrare evidenti segni di differenziazione dal modello bizantino. Anche grazie alle sue austere mura, la chiesa riporta alla memoria molti pi\u00f9 temi ricorrenti nell'Architettura romanica dell'Europa occidentale, piuttosto che negli edifici di culto di stampo greco.\nLa cattedrale di Novgorod si differenzia inoltre in maniera decisa dalla coeva ed omonima cattedrale di Kiev. Nell'immaginario, mentre la cattedrale di Kiev \u00e8 stata associata alla figura di una sposa, quella di Novgorod rappresenta un guerriero: la sua decorazione \u00e8 minimale, l'uso del mattone \u00e8 limitato, le masse sono distribuite principalmente in senso verticale piuttosto che orizzontale. Queste caratteristiche si mostrarono fondamentali nell'influenzare i successivi mastri costruttori cittadini, cos\u00ec come mostrato chiaramente dalle cattedrali dei monasteri di Yuriev () - del 1119 - e di Antoniev (), del 1117.\nLa pi\u00f9 antica icona conservata all'interno della cattedrale \u00e8 probabilmente l'icona della Madre di Dio del Segno, la quale - secondo la leggenda - salv\u00f2 Novgorod nel 1169 quando gli abitanti di Suzdal' attaccarono la citt\u00e0; fu portata al di fuori della chiesa della Trasfigurazione presso Via Il'ina () ed esposta nella cattedrale e sulle mura della citt\u00e0 dall'arcivescovo Ilija. La chiesa dell'Icona della Madre di Dio del Segno fu poi costruita vicino alla chiesa della Trasfigurazione durante il XVII secolo per ospitare l'icona stessa. Durante il periodo sovietico, l'icona fu ospitata nel vicino Museo di Novgorod (cos\u00ec come le ossa del vescovo Nikita, che si narra siano state tenute in una borsa di carta fino al trasferimento nella chiesa dei Santi Filippo e Nicola nel 1957); l'icona fu restituita alla cattedrale agli inizi degli anno Novanta del XX secolo ed \u00e8 ora esposta alla destra delle porte dorate della iconostasi.\nL'icona di Sofia, la Santa Saggezza di Dio, \u00e8 anch'essa parte dell'iconostasi posta alla destra delle Porte Dorate, laddove generalmente viene esposta l'icona del santo a cui \u00e8 dedicata la chiesa. Si dice che numerose delle icone ospitate siano state dipinte o commissionate dall'arcivescovo Vasilii Kalika () (1330-1352) e dall'arcivescovo Iona (1458-1470). Si racconta anche che l'arcivescovo Makarii (1526-1542), che sarebbe in seguito divenuto Metropolita di Mosca e di tutte le Russie abbia dipinto le icone all'interno della piccola iconostasi all'interno della cappella della Nativit\u00e0 della Madre di Dio; tale iconostasi originariamente era ospitata all'interno della cappella dei Santi Ioakim e Anna, giusto a sinistra della propria presente ubicazione.\nTre portali filtrano l'accesso alla cattedrale: si tratta delle porte di Korsun, Vasilii, e Sigtuna (dette anche di P\u0142ock, o Magdeburgo). La porta di Korsun conduce all'entrata occidentale della cappella della Nativit\u00e0 della Madre di Dio, nell'angolo sudorientale della cattedrale. Si narra che fosse stata portata a Novgorod dall'arcivescovo Ioakim Korsunianin, il cui nome suggerisce legami con Korsun' (), in Crimea. La porta di Vasilii fu donata alla cattedrale nel 1335 dall'arcivescovo Vasilii Kalika: in seguito al saccheggio della cattedrale effettuato da Ivan IV nel 1570, il portale \u00e8 stato asportato e rimontato nella residenza dello zar ad Aleksandrov, vicino a Mosca, dove pu\u00f2 essere ancora oggi ammirato. Tale porta influenz\u00f2 inoltre notevolmente il lavoro degli artigiani del Cremlino di Mosca durante il periodo di dominazione di Ivan il Terribile.\nLa porta dell'ingresso occidentale (all'epoca inteso come l'ingresso principale della cattedrale, sebbene al giorno d'oggi venga utilizzata come entrata principale quella settentrionale), detta porta di Sigtuna, Magdeburgo o P\u0142ock \u00e8, secondo la tradizione, bottino di saccheggio della citt\u00e0 svedese di Sigtuna da parte delle forze di Novgorod nel 1187. In effetti, la porta \u00e8 stata probabilmente lavorata e scolpita dai maestri di Magdeburgo tra il 1152 ed il 1154 per l'arcivescovo di P\u0142ock, in Polonia.\n\u00c8 molto pi\u00f9 probabile che la porta sia stata acquistata dagli abitanti di Novgorod alla fine del XV secolo, probabilmente dall'arcivescovo Evfimii II - noto come amante dell'arte occidentale al punto da inserire elementi gotici all'interno del Palazzo delle Faccette - o, secondo un'ulteriore teoria, durante la prima met\u00e0 del medesimo secolo dal duca di Novgorod e fratello del Granduca di Lituania, Simeon Lingwen.\nLa porta di P\u0142ock viene aperta solo due volte l'anno per occasioni speciali, oppure quando l'arcivescovo stesso celebra la Divina liturgia. Dal 1982 una copia della porta \u00e8 stata installata nella cattedrale polacca, dono della cittadinanza di Novgorod."}
{"id": "2926433", "revid": "228587", "url": "https://it.wikipedia.org/wiki?curid=2926433", "title": "Brampton", "text": ""}
{"id": "2926436", "revid": "38120", "url": "https://it.wikipedia.org/wiki?curid=2926436", "title": "Regolus", "text": ""}
{"id": "2926438", "revid": "834", "url": "https://it.wikipedia.org/wiki?curid=2926438", "title": "Brampton (Ontario)", "text": ""}
{"id": "2926439", "revid": "287204", "url": "https://it.wikipedia.org/wiki?curid=2926439", "title": "Branch", "text": ""}
{"id": "2926440", "revid": "729019", "url": "https://it.wikipedia.org/wiki?curid=2926440", "title": "Stazione di Castiglion del Lago", "text": "La stazione di Castiglione del Lago \u00e8 una stazione ferroviaria posta a servizio dell'omonimo comune.\nLa propriet\u00e0 e la gestione degli impianti \u00e8 affidata a Rete Ferroviaria Italiana (RFI), controllata del gruppo Ferrovie dello Stato.\nStoria.\nLa stazione di Castiglion del Lago non fu aperta insieme alle altre stazioni della linea nel 1866. Infatti la Ferrovia Firenze-Roma non era come la conosciamo ora: il collegamento tra la capitale e Firenze non passava da Orvieto e Chiusi ma da Orte, Terni, Foligno e Perugia, con un percorso che oggi si articola in due linee ferroviarie: Terontola-Foligno e parte della Falconara-Roma.\nIn data 11 novembre 1875 venne aperta all'esercizio la linea Cortona (oggi stazione di Camucia-Cortona) -Chiusi. Che permetteva di saltare quasi tutta la parte umbra del tracciato passando ed assumendo l'aspetto di come noi conosciamo oggi la linea cio\u00e8 passando da Chiusi, Orvieto e Orte.\nNell'ordine di servizio numero 41 dell'undici novembre 1875, che testimonia l'apertura della stazione di Terontola, possiamo leggere:\nCaratteristiche.\nLa stazione dispone di due binari:\nNel fabbricato viaggiatori \u00e8 presente una sala di attesa, all'interno della quale si trova una biglietteria automatica. In alternativa, per acquistare i biglietti ferroviari \u00e8 possibile rivolgersi al bar di fronte al piazzale antistante il fabbricato viaggiatori.\nI locali al piano terra del fabbricato viaggiatori al momento (maggio 2010) sono vuoti e Ferservizi sta cercando un nuovo affittuario.\nOggi solo un locale \u00e8 stato affittato ed \u00e8 una piccola edicola.\nSono presenti sia altoparlanti sia monitor (uno nella sala di attesa l'altro presso la banchina dei binari 1 e 2) per visualizzare l'arrivo e la partenza dei treni ed eventuali ritardi o cambi binari.\nLa stazione dispone di uno scalo merci da tempo non pi\u00f9 attivo. I locali del magazzino merci sono occupati dalla misericordia mentre i binari sono usati come deposito dei macchinari addetti alla manutenzione della linea.\n\u00c8 presente un sottopassaggio che permette l'accesso ai binari 1 e 2. Il sottopassaggio onde evitare fenomeni di vandalismo \u00e8 stato decorato dai bambini delle scuole di Castiglione del Lago.\nFermano solo treni regionali e regionali veloci di Trenitalia controllata del gruppo Ferrovie dello Stato.\nLa stazione da sempre \u00e8 denominata \"\"Castiglion del Lago\", anche se la denominazione corretta del Comune \u00e8 \"Castiglione del Lago\"\"."}
{"id": "2926450", "revid": "287204", "url": "https://it.wikipedia.org/wiki?curid=2926450", "title": "Apparizione della Vergine a san Bernardo (Perugino)", "text": "L'Apparizione della Vergine a san Bernardo \u00e8 un dipinto olio su tavola (173x170 cm) di Pietro Perugino, databile al 1488-1489 circa e conservato nell'Alte Pinakothek a Monaco.\nStoria.\nLa pala d'altare proviene dalla cappella Nasi in Santa Maria Maddalena de' Pazzi. Venne acquistata nel 1829-1830 da Ludovico I Re di Baviera e in seguito confluita nel museo.\nDescrizione e stile.\nIn una serena e calibrata architettura rinascimentale san Bernardo di Chiaravalle, dedito allo studio di un libro posto su un leggio raffinatamente intagliato, riceve l'apparizione della Vergine, che si rivolge a lui indicando il libro. Ai lati si trovano due gruppi simmetrici, con una coppia di angeli a sinistra e un angelo e un santo a destra, forse un evangelista.\nLe strutture architettoniche sono semplici e robuste, con un padiglione di archi a tutto sesto retti da pilastri squadrati con capitelli molto aggettanti, centrati perfettamente in prospettiva. Si tratta dello sfondo a portico tipico delle opere dell'artista degli ultimi due decenni del XV secolo, riscontrabile ad esempio nell'\"Annunciazione\" e nella \"Pala di Fano\", nel \"Polittico Albani-Torlonia\", nell'\"Ultima Cena\" e nella \"Madonna col Bambino in trono tra i santi Giovanni Battista e Sebastiano\". L'architettura \u00e8 solenne ma semplice e dirige lo sguardo dello spettatore in profondit\u00e0, con l'ariosa apertura paesaggistica dello sfondo in cui colline prive di asperit\u00e0 sono punteggiate da esili alberelli e sfumano in lontananza verso l'orizzonte.\nDietro l'arco centrale si apre un dolcissimo paesaggio collinare tipico del pittore umbro, privo di asperit\u00e0, punteggiato di esili alberelli e con qualche segno di presenza umana, come la chiesetta. Il cielo sfuma verso l'orizzonte come all'alba e in lontananza le colline pi\u00f9 lontane sono schiarite per effetto della foschia (l'effetto detto prospettiva aerea).\nI personaggi sono impostati a una statica e isolata monumentalit\u00e0, con un colore denso e molto sfumato, che procura una forte tridimensionalit\u00e0. I gesti e le espressioni sono intonate a una serena dolcezza e le fisionomie sono spesso tipiche dell'artista, come la Madonna dalla boccuccia stretta derivata dalle fattezze dalla modella del pittore, sua moglie, che ispir\u00f2 anche gran parte della produzione giovanile di Raffaello.\nIl dipinto viene spesso confrontato con quello di analogo soggetto e di pochi anni anteriore di Filippino Lippi; le due tavole hanno in comune le grandi linee della composizione, con l'approccio di Filippino che \u00e8 invece nervoso, animato di movimento, con colori accesi e innaturali, con un'attenzione al dettaglio derivata dall'arte fiamminga, con giochi lineari e con molteplici spunti simbolici. Fu per\u00f2 la pittura di Perugino, semplice ed essenziale ma non per questo priva di monumentalit\u00e0 e di piacevolezza, a prevalere negli sviluppi futuri dell'arte, aprendo al classicismo cinquecentesco."}
{"id": "2926452", "revid": "228587", "url": "https://it.wikipedia.org/wiki?curid=2926452", "title": "Brant", "text": ""}
{"id": "2926454", "revid": "767487", "url": "https://it.wikipedia.org/wiki?curid=2926454", "title": "The Shaggs", "text": "The Shaggs sono state un gruppo musicale femminile statunitense formatosi a Fremont, New Hampshire, nel 1968. La band era composta dalle sorelle Dorothy \"Dot\" Wiggin (voce, chitarra), Betty Wiggin (voce, chitarra ritmica) e Helen Wiggin (batteria).\nIl gruppo fu formato nel 1968 su insistenza del padre, Austin Wiggin, che credeva che sua madre avesse previsto l'ascesa della band verso il successo. L'unico album della band, \"Philosophy of the World\", fu pubblicato nel 1969. L'album pass\u00f2 inosservato, ci\u00f2 nonostante il gruppo continu\u00f2 ad esistere come band locale di concerti dal vivo. Le Shaggs si sciolsero nel 1975, dopo la morte di Austin.\nLa band \u00e8 nota ancora oggi per la sua inettitudine a suonare la musica rock in modo convenzionale, che ha portato alcuni critici a considerarle antesignane del lo-fi. Le Shaggs sono attualmente classificate come una cult band di outsider music e hanno ricevuto elogi da artisti come Frank Zappa e Kurt Cobain.\nStoria.\nCarriera.\nL'idea primordiale della band The Shaggs venne alla madre di Austin Wiggin. Quando Austin era giovane, la madre gli predisse nel corso di una chiromanzia che avrebbe sposato una donna bionda, che avrebbe avuto tre figlie dopo che lei fosse morta, e che le sue figlie avrebbero formato una band. Le prime due predizioni si avverarono, cos\u00ec Austin decise di far avverare la terza. Ritir\u00f2 le sue tre figlie da scuola, acquist\u00f2 loro gli strumenti e fece seguire loro alcune lezioni di musica. Austin chiam\u00f2 la band \"The Shaggs\" (\"Le arruffate\") a causa della capigliatura arruffata che andava di moda allora. Nel 1968, Austin fiss\u00f2 per le ragazze un concerto regolare il sabato sera nel municipio di Fremont, New Hampshire.\nA proposito dell'album delle Shaggs \"Philosophy of the World\" Cub Koda ha scritto: \"C'\u00e8 innocenza in queste canzoni e le loro performance sono al tempo stesso affascinanti e inquietanti. Colpi di batteria spezzati, accordi senza direzione, canzoni che non sembrano avere una metrica ben precisa, suonate fuori tono, chitarre di qualit\u00e0 dozzinale... tutto questo contribuisce a creare dissonanza e bellezza, caos e quiete, portando ogni ascoltatore a riorganizzare le proprie precedenti nozioni sui rapporti fra talento, originalit\u00e0 e bravura. Non esiste un album in vostro possesso che suoni anche lontanamente simile a questo\". Si dice che, durante le sessioni di registrazione, le Shaggs a volte smettessero di suonare sostenendo che una di loro aveva commesso un errore e che avevano bisogno di ricominciare, lasciando i tecnici del suono a chiedersi su cosa si basassero le ragazze per dire che c'era stato un errore.\nL'uomo che aveva promesso di stampare 1000 copie di \"Philosophy of the World\" si dice che sia fuggito con 900 dischi e con i soldi del pagamento. Il resto delle copie furono distribuite a stazioni radio del New England, ma ottennero poca attenzione e i sogni di celebrit\u00e0 di Austin per le sue ragazze andarono delusi.\nAd un esame pi\u00f9 attento, le Shaggs sembrano avere un coerente (ma altamente idiosincratico) approccio a melodia, armonia e ritmo. Nei testi delle loro canzoni usano strutture di versi altamente irregolari, enfatizzate da strutture melodiche che tipicamente assegnano una nota per sillaba.\nNel 1975, Austin Wiggin organizz\u00f2 una seconda sessione di registrazione per le sue figlie, durante la quale il gruppo registr\u00f2 diverse canzoni. Tuttavia, quando le sessioni si interruppero per un infarto di Austin, le Shaggs abbandonarono il progetto di registrazione e il gruppo si sciolse.\nRiscoperta.\nNel 1980, Terry Adams e Tom Ardolino, della band NRBQ, che possedevano una copia originale dell'album ed erano fans della band, convinsero la Rounder Records a pubblicare di nuovo \"Philosophy of the World\". Dopo la pubblicazione dell'LP, la rivista di musica \"Rolling Stone\" rese onore alle Shaggs definendole \"Il ritorno dell'anno\". Adams e Ardolino pubblicarono le canzoni non presenti nell'album del 1969 nell'LP del 1982 \"Shaggs' Own Thing\". Nel 1988 Dorothy Wiggin riscopr\u00ec l'album \"Philosophy of the World\" nel suo scantinato e fece in modo che nel 1999 fosse ristampato in CD.\nIl 20 e 21 novembre 1999, gli NRBQ celebrarono il trentesimo anniversario delle Shaggs con due concerti a New York City, ai quali parteciparono anche le Shaggs. Helen, che in quegli anni soffriva di depressione, rifiut\u00f2 di esibirsi, cos\u00ec Ardolino suon\u00f2 la batteria al suo posto.\nNel 2001 la Animal World Records pubblic\u00f2 una compilation chiamata \"Better Than Beatles\", una compilation di artisti vari che suonano le canzoni delle Shaggs.\nHelen Wiggin mor\u00ec nel 2006. La vedova di Austin Wiggin, Annie Wiggin, mor\u00ec nel 2005."}
{"id": "2926455", "revid": "88740", "url": "https://it.wikipedia.org/wiki?curid=2926455", "title": "Breckenridge", "text": ""}
{"id": "2926461", "revid": "116461812", "url": "https://it.wikipedia.org/wiki?curid=2926461", "title": "Kelis Was Here", "text": "Kelis Was Here \u00e8 il quarto album della cantante R&amp;B statunitense Kelis, pubblicato negli Stati Uniti il 22 agosto 2006 dalla LaFace/Jive. Questo album in Italia \u00e8 arrivato alla posizione numero 90."}
{"id": "2926462", "revid": "697352", "url": "https://it.wikipedia.org/wiki?curid=2926462", "title": "Colpo di scena", "text": "In narrativa, un colpo di scena \u00e8 una svolta improvvisa nello sviluppo della trama, usata per stupire il lettore o per mantenerne vivo l'interesse. Nel caso in cui la svolta abbia luogo nella parte conclusiva della storia, si parla anche di finale a sorpresa. Un colpo di scena pu\u00f2 consistere per esempio in un repentino ribaltamento di una situazione, o di una rivelazione che porta il lettore a reinterpretare sotto una luce nuova e completamente diversa gli eventi occorsi in precedenza.\nTecniche.\nL'espediente letterario del colpo di scena ha origini antiche in letteratura ed \u00e8 di uso comunissimo in tutti i generi di finzione moderna. In alcuni generi letterari il colpo di scena \u00e8 un elemento immancabile e determinante di un'opera; per esempio, la qualit\u00e0 di un romanzo giallo viene giudicata anche in funzione di quanto sorprendente sia il finale, in cui viene rivelato l'assassino. Di seguito sono riportate alcune tecniche ricorrenti con cui si pu\u00f2 ottenere l'effetto del colpo di scena o del finale a sorpresa"}
{"id": "2926463", "revid": "599013", "url": "https://it.wikipedia.org/wiki?curid=2926463", "title": "William Larned", "text": "Con le sette vittorie degli US open \u00e8 il primo per numero di trofei vinti, assieme a Richard Sears e a Bill Tilden.\nBiografia.\nLarned crebbe a Summit (New Jersey), nella tenuta del padre, il facoltoso avvocato William Zebedee Larned che discendeva da una famiglia risalente ad un periodo subito successivo allo sbarco sul territorio nordamericano dei padri pellegrini della Mayflower.\nNel 1890 Larned cominci\u00f2 a studiare ingegneria meccanica alla Cornell University diventando famoso per diventare il primo studente dell'universit\u00e0 a vincere il campionato intercollegiale.\nA testimoniare la sua versatilit\u00e0 capitan\u00f2 anche la squadra di hockey di St. Nicholas nel 1896-97, oltre a praticare equitazione, golf e tiro.\nViene ricordato come uno dei tre grandi degli U.S. National Championships, torneo che riusc\u00ec ad aggiudicarsi sette volte, record che condivide con Richard Sears e Bill Tilden.\nNel 1898 Larned combatt\u00e9 nella Guerra ispano-americana militando nei \"Rouch Riders\" di Theodore Roosevelt. Durante i combattimenti a Cuba cominci\u00f2 ad accusare sintomi di artrite reumatoide che dopo la vittoria della Coppa Davis del 1911 lo costrinsero al ritiro. Nel 1922 invent\u00f2 la racchetta con l'intelaiatura in acciaio e fond\u00f2 anche un'azienda per produrla. Reso parzialmente paralizzato dalla meningite spinale, cadde in depressione e la sera del 15 dicembre 1926, mentre si trovava nelle stanze del Knickerbocker Club di Manhattan, si tolse la vita sparandosi alla testa con una calibro 45.\nNel 1956 \u00e8 stato introdotto nella International Tennis Hall of Fame e la cittadina di Summit ha intestato una strada a lui e suo padre."}
{"id": "2926465", "revid": "88740", "url": "https://it.wikipedia.org/wiki?curid=2926465", "title": "Breitungen", "text": ""}
{"id": "2926466", "revid": "1924342", "url": "https://it.wikipedia.org/wiki?curid=2926466", "title": "The Hits (Kelis)", "text": "The Hits \u00e8 il primo greatest hits della cantante R&amp;B statunitense Kelis, pubblicato negli Stati Uniti il 1\u00ba marzo 2008 dalla Jive/Zomba/Legacy."}
{"id": "2926468", "revid": "74801", "url": "https://it.wikipedia.org/wiki?curid=2926468", "title": "Brentwood (California)", "text": "Brentwood \u00e8 una citt\u00e0 californiana sita nella contea di Contra Costa. Si trova nell'area della Baia di San Francisco."}
{"id": "2926469", "revid": "113393258", "url": "https://it.wikipedia.org/wiki?curid=2926469", "title": "Ibn Zafar", "text": " \nBiografia.\nNacque in Sicilia come il suo nome fa presente. Studi\u00f2 alla Mecca viaggiando anche nell'Egitto durante il periodo fatimide e a Mahdia, una citt\u00e0 della costa tunisina in preda al dominio normanno nel 1148. Dopo esser ritornato in Sicilia per qualche tempo, Ibn Zafar ritorn\u00f2 in Egitto per stabilirsi poi ad Aleppo dove fu insegnante. Verso il 1154 ritorn\u00f2 un'altra volta in Sicilia dove lavor\u00f2 al servizio di Ibn Hajar, un generale arabo dell'esercito normanno.\nQualche tempo dopo lasci\u00f2 la Sicilia definitivamente e si rifugi\u00f2 ad Hama, in Siria, dove mor\u00ec.\nL'opera.\nQuasi sconosciuto in Occidente e dai suoi contemporanei arabi, Ibn Zafar fu riscoperto da Michele Amari che nel 1851 ne tradusse l'opera principale \"Sulw\u0101n al-mu\u1e6d\u0101\u02bf\" (; \"Sulw\u0101n al-mu\u1e6d\u0101\u02bf f\u012b \u02bfudw\u0101n al-atb\u0101\u02bf\") in lingua italiana, riproposta nel 1973 a Palermo da Paolo Minganti. L'opera \u00e8 una serie di consigli per l'uso del potere indirizzato a re, principi, califfi e quanti altri esercitano la professione del comando sui sudditi o subalterni. I testi e i consigli assomigliano a quelli che quattro secoli dopo Niccol\u00f2 Machiavelli dava ai Medici nel suo \"Il Principe\".\n\u00c8 anche autore di un libro di biografie tradotto in italiano, in inglese e in turco."}
{"id": "2926478", "revid": "36426", "url": "https://it.wikipedia.org/wiki?curid=2926478", "title": "Istituto e Museo di Storia della Scienza", "text": ""}
{"id": "2926480", "revid": "1529788", "url": "https://it.wikipedia.org/wiki?curid=2926480", "title": "Abhar", "text": "Abhar () \u00e8 il capoluogo dello shahrest\u0101n di Abhar nella provincia di Zanjan in Iran. Nel 2011 aveva 87 396 abitanti. Si trova nella parte sud-orientale della provincia sulla grande strada di comunicazione che collega Zanjan a Qazvin e Teheran.\nLa citt\u00e0 \u00e8 un centro universitario scientifico, sede di varie universit\u00e0: tra cui la \" Islamic Azad University of Abhar\". Circa 20\u00a0km a sud-est della citt\u00e0 si trova l'antico villaggio di Qerveh."}
{"id": "2926483", "revid": "70218732", "url": "https://it.wikipedia.org/wiki?curid=2926483", "title": "RAO (telefonia)", "text": "La RAO (\"Registrazione Annuncio Operatore\"), talune volte indicato anche con l'articolo \"il\", indica quella funzionalit\u00e0 automatica che permette, in un contatto telefonico, di identificare l'addetto con cui il contatto avviene.\nAmbiti.\nTale pratica \u00e8 atta a garantire l'identit\u00e0 delle persone che rispondono ai servizi telefonici offerti tramite call center, ed \u00e8 funzionale alla rintracciabilit\u00e0 dell'addetto.\nSolitamente questa funzionalit\u00e0 viene erogata in automatico all'inizio della conversazione telefonica: durante questa fase viene fornito un codice identificativo, di norma alfanumerico, che contraddistingue in maniera univoca l'addetto di un customer service."}
{"id": "2926494", "revid": "767487", "url": "https://it.wikipedia.org/wiki?curid=2926494", "title": "Sudafrica ai XX Giochi olimpici invernali", "text": "Il Sudafrica ha partecipato ai XX Giochi olimpici invernali di Torino, che si sono svolti dal 10 al 26 febbraio 2006, con una delegazione di 3 atleti."}
{"id": "2926495", "revid": "1543377", "url": "https://it.wikipedia.org/wiki?curid=2926495", "title": "Blurry", "text": "Blurry \u00e8 il secondo singolo del gruppo post grunge statunitense Puddle of Mudd, tratto dall'album \"Come Clean\".\nQuesto singolo \u00e8 il pi\u00f9 conosciuto e popolare del gruppo, ed ha raggiunto la prima posizione nelle classifiche \"Billboard\" Hot Mainstream Rock Tracks e Alternative Songs rimanendovi, rispettivamente, per dieci e nove settimane. In seguito la canzone ha raggiunto anche la quinta posizione nella classifica \"Billboard\" Hot 100.\n\"Blurry\" pu\u00f2 presentare, a seconda dell'interpretazione, diversi temi. Oltre alla classica rottura di un rapporto, \u00e8 presente la vigliaccheria; tuttavia, la canzone \u00e8 stata scritta da Wes Scantlin proprio per il tema che viene poi mostrato nel video, ossia la mancanza che sente del figlioletto Jordan.\nVideo musicale.\nIl triste video musicale che accompagna la canzone mostra il frontman della band, Wes Scantlin, che a intermittenza suona con il gruppo in un garage e gioca con suo figlio Jordan. Verso la fine del video, diretto dal leader dei Limp Bizkit Fred Durst, la madre ed il patrigno del bambino, che in una sequenza precedente si vedono mentre litigano davanti al bambino, lo portano via in macchina, mentre Wes li guarda allontanarsi dalla finestra. La versione radiofonica della canzone e quella del video hanno una durata minore rispetto alla versione dell'album, ridotta a 4:18 minuti."}
{"id": "2926496", "revid": "767487", "url": "https://it.wikipedia.org/wiki?curid=2926496", "title": "Acapella (Kelis)", "text": "Acapella \u00e8 un brano musicale della cantante R&amp;B statunitense Kelis, estratto come primo singolo dall'album \"Flesh Tone\" del 2010.\nDescrizione.\n\"Acapella\" rappresenta un distacco dello stile di Kelis rispetto ai suoi precedenti singoli, in cui anzich\u00e9 essere dominante la parte hip hop \u00e8 molto presente l'house. La canzone \u00e8 stata presentata in anteprima sulla pagina Twitter della cantante e sul suo sito ufficiale a novembre, ma \u00e8 stata resa disponibile per il download digitale soltanto il 23 febbraio 2010 come primo singolo dell'album \"Flesh Tone\", che invece \u00e8 stato pubblicato internazionalmente il 17 maggio, e soltanto negli Stati Uniti a giugno. Makeba Riddick, coautore del brano ha rivelato che inizialmente il brano era stato intitolato \"Majestic\". Kelis ha invece affermato che durante la stesura del testo del brano aveva in mente l'amore e la vita e l'ha concepita come un tributo a suo figlio, Knight.\nIl video.\nIl video musicale prodotto per \"Acapella\" \u00e8 stato filmato nella prima settimana del marzo 2010 dal fotografo John \"Rankin\" Waddell, dal musicista Chris Cottam e dalla produttrice Nicole Ehrlich. Il video \u00e8 stato ufficialmente presentato il 29 marzo."}
{"id": "2926497", "revid": "4175", "url": "https://it.wikipedia.org/wiki?curid=2926497", "title": "27 Baci perduti", "text": ""}
{"id": "2926503", "revid": "1765001", "url": "https://it.wikipedia.org/wiki?curid=2926503", "title": "Aleksej Nikolaevi\u010d Apuchtin", "text": "Biografia.\nNato famiglia nobile ridotta in povert\u00e0, trascorse la sua infanzia nella famiglia del padre, vicino al villaggio di Pavlodar. Nel 1852 inizi\u00f2 a studiare alla Scuola imperiale di giurisprudenza di San Pietroburgo e in quel periodo divenne amico di P\u00ebtr Il'i\u010d \u010cajkovskij. Il fratello del compositore, Modest, ha scritto come il loro stato d'animo e i loro gusti stavano convergendo in questo rapporto platonico.\nNello stesso periodo Apuchtin conosce Ivan Sergeevi\u010d Turgenev e Afanasij Afanas'evi\u010d Fet. Parallalamente ai suoi studi, inizia ascrivere delle poesie ed il suo primo poema \"Epaminondas\", dedicato all'ammiraglio Vladimir Kornilov, che venne pubblicato nel 1854, quando aveva appena quattordici anni. Nel 1859, complet\u00f2 i suoi studi con il conseguimento di una medaglia d'oro.\nDopo la fine degli studi entr\u00f2 nel \"servizio civile\" trovando un impiego al ministero della Giustizia. Continu\u00f2 comunque la sua attivit\u00e0 di poeta e i suoi lavori vennero pubblicati dalla rivista \"Sovremennik\" n\u00b09 sotto il titolo \"Esquisses villageoises\". Essi erano un riflesso della societ\u00e0 civile e risentivano dell'influenza di Nikolaj Alekseevi\u010d Nekrasov.\nDopo il 1862, lontano dalla attivit\u00e0 letteraria, volendo rimanere fuori delle lotte politiche, al di l\u00e0 di ogni corrente letteraria o politica, torn\u00f2 nella sua provincia a Orlov. Nel 1863-1864, venne investito di una missione speciale nel governo di Or\u00ebl, dove nel 1865 tenne due conferenze pubbliche sulla vita e l'opera di Aleksandr Sergeevi\u010d Pu\u0161kin, che fu un evento nella vita culturale della citt\u00e0. Lo stesso anno fece ritorno a San Pietroburgo dove gli venne affidato un posto al ministero degli Interni. Nei seguenti venti anni non pubblic\u00f2 alcunch\u00e9. Nel 1884 vennero stampati alcuni poemi ma fu nel 1886 che apparvero a San Pietroburgo le prime sue raccolte. Molti dei suoi testi vennero messi in musica da \u010cajkovskij, Sergej Vasil'evi\u010d Rachmaninov, e da altri compositori, e dopo la sua morte vennero pubblicati \"L'archivio della contessa\" del 1890, \"Il diario di Pavlik Dol'skij\" del 1891 e \"Fra la morte e la vita\" del 1892."}
{"id": "2926511", "revid": "767487", "url": "https://it.wikipedia.org/wiki?curid=2926511", "title": "Gli italiani e le donne", "text": "Gli italiani e le donne \u00e8 un film del 1962, diretto da Marino Girolami.\nDopo \"L'ira di Achille\", questo \u00e8 il primo film di una trilogia a episodi comprendente anche \"La donna degli altri \u00e8 sempre pi\u00f9 bella\" e \"Le motorizzate\".\nIl film \u00e8 suddiviso in un breve prologo e in cinque episodi.\nTrama.\nIn un breve prologo una voce narrante indaga in chiave garbatamente ironica il gallismo vero e presunto degli italiani, fornendo a tal proposito cinque esempi.\nI galli del Colosseo.\nNando, Giulio e un terzo giovane, stazionanti tra le Terme di Caracalla e il Colosseo, derubano a turno le turiste delle loro borsette per poter poi restituirle sperando di far colpo su di loro. Un giorno borseggiano una studentessa di colore, Evelyn, e Nando, fermato dai poliziotti, viene salvato dall'arresto dalla studentessa, che afferma di non conoscerlo. Tra Nando ed Evelyn nasce subito un'attrazione e si danno appuntamento quella sera stessa; lei s'impegna a procurare due sue amiche per Giulio e l'altro giovane. Convinti di una conquista sicura, i tre si presentano nel luogo convenuto, conoscono le donne ma presto si rendono conto di essere capitati in una riunione di adepti dell'Esercito della Salvezza, del quale Evelyn \u00e8 un agente incaricata di redimere le anime traviate. Inorriditi, i tre ragazzi fuggono nella notte verso la Fontana di Trevi, dove abbordano tre turiste tedesche.\nLa traversata di Milano.\nIl commendator Gino Caminada incontra Milena, la sua amante, in una sera milanese in automobile e decidono di andare a trascorrere la notte in un posto tranquillo. Girano per la citt\u00e0, ma un primo albergo risulta occupato, il secondo \u00e8 davanti alla casa della donna e nel terzo \u00e8 presente il cognato di lui con la sua donna e teme di essere riconosciuto. Decide di portarla a casa sua; entrati dentro il garage, la portinaia Cesira richiude dall'esterno il bandone lasciandoli intrappolati. Vengono liberati il mattino successivo: Gino vuole riportarla a casa e per evitare scandali la nasconde nel portabagagli rimasto aperto. Dopo aver attraversato tutta Milano viene fermato prima da un vigile che si accorge della presenza della donna e poi, in piena zona industriale, dalla Buoncostume che li ferma entrambi per atti osceni in luogo pubblico, nonostante in tutta la serata non abbiano combinato niente.\nL'abito non fa il monaco.\nRenato Nelli, un popolare attore di fotoromanzi, nella pineta di Fregene sta interpretando il ruolo di un sacerdote in \"Dal Vaticano alle Ande\", dopo aver conseguito successi con \"La malattia del curato\" e \"Il mistero del prete in discesa\". Al termine della scena, vorrebbe fare un bagno in mare e si scontra col regista, che gli rimprovera il suo successo anche in campo femminile. Non ritrova per\u00f2 i suoi vestiti e si reca in spiaggia in bicicletta con l'abito talare. Accanto alla sua cabina sta Claudia Caracci, donna piena di fascino e vincitrice di un concorso di bellezza, accompagnata da una zia anziana che la consiglia sulla sua difficile situazione con il marito. Sull'orlo della separazione, lei chiede consiglio al finto sacerdote per un eventuale ricorso al Tribunale della Sacra Rota e Renato le propone di incontrare l'avvocato fratello gemello del prelato. Una volta giunto a casa della donna, pregustando una facile avventura, viene presto riconosciuto dalla cameriera, appassionata lettrice di fotoromanzi e, in particolare, di \"Lo sceicco sul com\u00f2\". Claudia, dapprima indignata, una volta scoperta la sua identit\u00e0 finge di accettare le avance dell'attore; e nel letto ci fa trovare nel buio pi\u00f9 completo la stessa cameriera, con la quale Renato far\u00e0 l'amore.\nL'auto gar\u00e7onniere.\nIl dottor Fabio De Calendis, che lavora nel settore navale, rientra a casa la sera da Lilia, sua moglie che gli ha preparato un piatto di gulasch. \u00c8 pi\u00f9 contento del solito poich\u00e9 ha ottenuto un appuntamento con Carol, un'attrice che ha recentemente ottenuto successo col film \"Vergine egiziana\". Con la moglie discute di nautica e ha pronta la scusa dell'arrivo di una delegazione di rappresentanti navali per un pranzo ufficiale. Rassicurata la moglie, si incontra con l'attrice e la porta in un ristorante fuori citt\u00e0. L'uomo chiede al proprietario una camera per alloggiare con la donna, ma costui rifiuta perch\u00e9 ha gi\u00e0 ricevuto visite dalla questura. Sono costretti a rifugiarsi nel bosco con l'automobile, e mentre la bacia appassionatamente arriva un gruppo di tre ladri che punta contro l'uomo una pistola. Sotto minaccia, si spogliano entrambi; lei rimane in sottoveste, lui in canottiera. I ladri fuggono con la loro automobile, e quando Carol si accorge che l'anello da lui donato \u00e8 fasullo, lo pianta chiedendo un passaggio a un camionista. Rimasto solo, e con indosso un vestito da contadino rimediato da un irascibile fattore al quale aveva chiesto ospitalit\u00e0, tenta di fare autostop ma l'automobilista lo scambia per un maratoneta in procinto di partecipare alle Olimpiadi di Tokyo. Si ferma un pullman, ma non ha i soldi per pagare il biglietto: alla richiesta del controllore, glielo paga un sacerdote seduto accanto a lui, che in seguito fugge appena si accorge che \u00e8 mezzo nudo. Arrivato davanti a casa, si accorge di non avere le chiavi ed \u00e8 costretto ad arrampicarsi fino alla finestra del bagno. Si mette nel letto accanto alla moglie dormiente, ma una sveglia che suona la ridesta; Lilia chiede spiegazioni sul ritardo, e lui risponde in maniera abbastanza evasiva. Il giorno seguente, dopo aver lavorato, torna a casa per mangiare il gulasch, ma stavolta la moglie gli mostra le prove del tradimento: i vestiti suoi e della donna ritrovati nell'automobile abbandonata nei pressi dell'Eur. Lo costringe a rivestirsi da contadino e arrivato davanti alla macchina un vigile lo blocca chiedendogli patente e documenti. Non avendoli con s\u00e9, Fabio chiede aiuto a Lilia, che non lo riconosce: al vigile non resta altro che condurlo al commissariato di polizia.\nChi la fa, l'aspetti.\nIn un mercato rionale romano, Cesare e Alberto, un verduraio e un macellaio, entrambi sposati, si contendono le grazie di una bella cliente: la spunta Alberto, molto pi\u00f9 sveglio e prestante dell'amico e rivale. Strappa un appuntamento per una gita a Ostia, ma poi reputa pi\u00f9 conveniente riceverla il pomeriggio seguente a casa di Cesare. Arrivano poi entrambe le loro mogli; quella di Cesare deve andare dal parrucchiere, mentre a Renata, la moglie di Arturo, viene detto che Alberto va da Cesare per preparare le schedine del Totocalcio. La mattina seguente Renata si presenta a casa di Cesare, subodorando un tradimento da parte di Alberto; prima di vendicarsi vuole avere le prove. Il verduraio incomincia a corteggiarla, ma sul pi\u00f9 bello alla donna si strappa il vestito, rimanendo quasi in reggiseno. Costretta a cambiarsi, si chiude dentro l'armadio e intanto passano da casa sia Alberto, convinto che Cesare abbia un'avventura galante, e poi la moglie di Cesare, che ha deciso di andare da un altro parrucchiere e cambia vestiti per il troppo caldo. Alla fine Cesare non combina niente con Renata, che si allontana insieme con Alberto. La moglie, rientrata dal parrucchiere con una vaporosa pettinatura, riconsegna il portafogli ormai vuoto al marito.\nDistribuzione.\nIl film venne presentato alla Commissione di Revisione Cinematografica, presieduta da Ruggero Lombardi, il 13 dicembre 1962 e ottenne il visto censura n. 39.072 del 15 dicembre 1962 con il divieto ai minori di 14 anni per qualche situazione scabrosa e boccaccesca, nonch\u00e9 per la licenziosit\u00e0 del linguaggio. La lunghezza della pellicola (la Ferrania P. 30) venne fissata a 3.116 metri. Lo sviluppo e la stampa venne curato dalla Tecnostampa, la sincronizzazione \u00e8 curata dalla Nis Film. La prima proiezione avvenne il 21 dicembre 1962 e l'incasso fu di 279 000 000 di lire. Non risulta iscritta al Pubblico registro cinematografico. Invedibile per diversi anni, il film \u00e8 stato pubblicato in DVD in un'edizione che ha per contenuto extra il trailer originale. Passa praticamente inosservato da parte della critica.\nLuoghi ripresa.\nIl film venne girato negli studi In.Ci.R.-De Paolis, con esterni a Roma, Milano (2\u00ba episodio) e Fregene (3\u00ba episodio)."}
{"id": "2926514", "revid": "110157", "url": "https://it.wikipedia.org/wiki?curid=2926514", "title": "Drift &amp; Die", "text": "Drift &amp; Die \u00e8 il terzo singolo del gruppo post grunge statunitense Puddle of Mudd, tratto nel 2002 dall'album \"Come Clean\" sebbene facesse gi\u00e0 parte del loro album di debutto del 1994 \"Stuck\".Nonostante sia meno popolare di singoli quali \"Blurry\" e \"She Hates Me\", \"Drift &amp; Die\" viene ancora spesso trasmesso nelle radio rock, e nell'estate del 2002 ha raggiunto la prima posizione nella classifica \"Billboard\" Hot Mainstream Rock Tracks, rimanendovi per sei settimane.La canzone \u00e8 stata inclusa in una compilation del canale televisivo musicale canadese MuchMusic, intitolata \"Big Shiny Tunes 7\"."}
{"id": "2926519", "revid": "1861950", "url": "https://it.wikipedia.org/wiki?curid=2926519", "title": "NordStar Airlines", "text": "NordStar, ufficialmente JSC NordStar Airlines (in russo: \u0410\u043a\u0446\u0438\u043e\u043d\u0435\u0440\u043d\u043e\u0435 \u043e\u0431\u0449\u0435\u0441\u0442\u0432\u043e \u00ab\u0410\u0432\u0438\u0430\u043a\u043e\u043c\u043f\u0430\u043d\u0438\u044f\u00ab \u041d\u043e\u0440\u0434\u0421\u0442\u0430\u0440 \u00bb) \u00e8 una compagnia aerea russa con sede a Noril'sk. La sua base principale \u00e8 l'aeroporto di Alykel.\nStoria.\nNordStar \u00e8 stata fondata da Norilsk Nickel ed \u00e8 stata lanciata il 17 dicembre 2008, sulla base delle compagnie aeree locali della penisola di Taimyr. NordStar ha sostituito KrasAir come la pi\u00f9 grande compagnia aerea del Krasnoyarsky Kray.\nHa operato il suo primo volo il 17 giugno 2009, da Noril'sk a Mosca Domodedovo e Krasnoyarsk.\nDal 2015, NordStar Airlines partecipa al programma di sussidi per i voli regionali in conformit\u00e0 con il decreto del governo russo n. 1242 e opera voli verso le regioni limitrofe al territorio di Krasnoyarsk.\nDestinazioni.\nAl 2021, NordStar Airlines opera voli nazionali e internazionali verso Armenia, Azerbaigian, Egitto ed altri stati della Comunit\u00e0 degli Stati Indipendenti.\nAccordi di code-share.\nAl 2021, NordStar Airlines ha accordi di code-share con:\nFlotta.\nFlotta attuale.\nA dicembre 2021 la flotta di NordStar Airlines \u00e8 cos\u00ec composta:\nFlotta storica.\nNordStar Airlines operava in precedenza con:"}
{"id": "2926521", "revid": "765341", "url": "https://it.wikipedia.org/wiki?curid=2926521", "title": "Campionato sudafricano di Formula 1 1969", "text": "La stagione 1969 del Campionato sudafricano di Formula 1, fu la decima della serie. Part\u00ec il 10 gennaio e termin\u00f2 il 4 ottobre, dopo 11 gare. Il campionato venne vinto da John Love su Lotus-Ford Cosworth.\nRisultati e classifiche.\nClassifica Piloti.\nVengono assegnati punti secondo lo schema seguente:"}
{"id": "2926522", "revid": "22414", "url": "https://it.wikipedia.org/wiki?curid=2926522", "title": "Christoph Thomas Sch\u00e4ffler", "text": ""}
{"id": "2926523", "revid": "767487", "url": "https://it.wikipedia.org/wiki?curid=2926523", "title": "Lo sgarbo", "text": "Lo sgarbo \u00e8 un film del 1975, diretto da Marino Girolami.\nTrama.\nIl giovane mafioso Salvatore viene rimandato in Sicilia, dopo aver vissuto a lungo in America, proprio a causa di problemi sorti nel suoi rapporti con \"Cosa Nostra\". Viene affidato a Don Mim\u00ec, il boss della mafia a Palermo, costretto a vivere sulla carrozzella, il quale vive con la giovane e bella amante, Marina, un'orfana inizialmente accolta dal boss come una figlia. Ma Salvatore incorrer\u00e0 nello sgarbo di mette gli occhi addosso su Marina, innamorandosene profondamente e venendone ricambiato. Questo non pu\u00f2 che suscitare le ire di Don Mim\u00ec, il quale sguinzaglia i suoi uomini sulle tracce dell'astuto Salvatore, che riesce a riparare a Londra, ove assume il monopolio del racket della prostituzione, orchestrando alcuni scandali lucrosi in danno di personaggi eminenti, da lui ricattati. Ma la spietata vendetta, nei confronti suoi e di Marina che lo ha raggiunto a Londra, non tarda ad arrivare.\nBibliografia.\nAntonio La Torre Giordano, \"Luci sulla citt\u00e0 - Palermo nel cinema dalle origini al 2000\", ASCinema - Archivio Siciliano del Cinema, prologo di Goffredo Fofi, prefazione di Nino Genovese, Caltanissetta, Edizioni Lussografica, 2021, "}
{"id": "2926526", "revid": "599013", "url": "https://it.wikipedia.org/wiki?curid=2926526", "title": "Y7", "text": ""}
{"id": "2926533", "revid": "767487", "url": "https://it.wikipedia.org/wiki?curid=2926533", "title": "L'ira di Achille", "text": "L'ira di Achille \u00e8 un film peplum del 1962, diretto da Marino Girolami.\nTrama.\n\"L'ira di Achille\" racconta l'episodio, narrato nell'Iliade, del dibattito tra Achille ed Agamennone. Quest'ultimo avrebbe dovuto riconsegnare Criseide a suo padre Crise, il sacerdote di Apollo, ma si rifiut\u00f2 e tratt\u00f2 male Crise. \nCi\u00f2 scaten\u00f2 la rabbia di Apollo che si vendic\u00f2 facendo scoppiare una terribile pestilenza fra gli Achei. \nAgamennone a questo punto \u00e8 costretto a restituire la schiava ma pretende allora di avere al suo posto Briseide, schiava di Achille.\nDopo vicende come l'episodio di Calcante e varie altre discussioni, Atena convince Achille a non uccidere Agamennone, ma solo a patto di non combattere per l'esercito acheo. \nAgamennone pensa inizialmente che lui e il suo esercito avrebbero potuto continuare a combattere normalmente anche senza l'aiuto del pi\u00f9 valoroso degli achei contro Troia. Ma si sbaglia, perch\u00e9 da quel momento Ettore, principe teucro figlio del re Priamo e fratello del pusillanime Paride, rapitore di Elena, coglie l'occasione per far avanzare la sua armata dell'esercito e sbaragliare quella nemica. Infatti l'esercito greco incomincia a perdere terreno e battaglie, venendo ricacciato sempre pi\u00f9 indietro nella spiaggia fino alle navi. Achille, anche se sollecitato da ambasciate inviate da Agamennone e dai suoi migliori amici, tra i quali il migliore amico Patroclo, rifiuta di accettare la pace e cos\u00ec continua a volere fino ad un evento tragico. Infatti, essendo l'esercito della Grecia in seria difficolt\u00e0, con il grave pericolo di essere ricacciato in mare, Patroclo, migliore amico di Achille, si presenta cos\u00ec in campo imbracciando le armi del Pelide, pensando di far credere ai troiani di essere Achille e farli in questo modo scappare terrorizzati. Ettore, credendolo Achille, non perde l'occasione per affrontarlo e lo uccide quasi subito. Solo a questo punto Ettore riconosce il grave errore e gi\u00e0 prevede la sua morte per mano di Achille. Infatti il figlio di Peleo, saputa la notizia terribile, scoppia in singhiozzi che si trasformano in furia cieca. Successivamente si celebrano i funerali in onore del grande amico di Achille il quale si far\u00e0 ricostruire le armi e partir\u00e0 verso Troia per compiere il proprio destino.\nInscenata una tremenda carneficina nella pianura della citt\u00e0, tutti i troiani fuggono, consapevoli di non poter sconfiggere Achille, che cerca furente Ettore.\nCostui decide di scendere in campo per affrontare il nemico, ma presto si accorge che Achille \u00e8 molto pi\u00f9 forte di lui, non solo per le armi divine, ma anche per la furia di vendicare Patroclo. Cos\u00ec Ettore muore trafitto da Achille, che trascina nella sua tenda il corpo insanguinato. Quella stessa notte il re troiano Priamo si reca nell'accampamento greco a reclamare il corpo del figlio per attribuirgli i dovuti onori. Achille decide di non uccidere Priamo per rispetto, ma \u00e8 riluttante sul fatto di restituirgli il cadavere. Priamo, da buon saggio, riesce a convincere l'animo di Achille ricordandogli l'anima di suo padre Peleo. Achille cos\u00ec restituisce il cadavere di Ettore a Priamo, che lo riporta nella citt\u00e0.\nDopo altri giorni di guerra, Ulisse riesce a trovare una soluzione affinch\u00e9 la grande guerra cessi una volta per tutte: costruire un grande cavallo di legno con i resti delle navi distrutte per ingannare in troiani. Dentro il ventre della costruzione sarebbero entrati almeno trenta dei pi\u00f9 valorosi guerrieri, mentre il resto dell'esercito avrebbe finto di andarsene verso la Grecia. Il trucco funziona e i troiani, credendo che il cavallo sia un'offerta agli Dei, per non inimicarseli, se lo portano dentro Troia. Durante la notte le sentinelle non vengono messe di guardia, dato che tutti credono che i Greci siano ormai partiti per sempre. E invece dal ventre del cavallo escono i guerrieri che uccidono tutte le guardie e fanno entrare il resto delle guarnigioni, riapprodate sulla spiaggia. Troia \u00e8 ormai in fiamme e tutti i troiani vengono o uccisi o fatti prigionieri. Achille, il pi\u00f9 furente di tutti, viene per\u00f2 colpito a tradimento al tallone, unico suo punto debole, da una freccia. Paride, il vigliacco che rap\u00ec Elena, l'ha scoccata mentre il Pelide era girato.\nCos\u00ec Achille muore come un comune mortale, e alla fine della distruzione di Troia gli vengono attribuiti i dovuti onori come un immortale."}
{"id": "2926537", "revid": "1776051", "url": "https://it.wikipedia.org/wiki?curid=2926537", "title": "Metacinema", "text": "Il metacinema \u00e8 il cinema che mostra e parla di s\u00e9 stesso: sono i film che descrivono i meccanismi di funzionamento del linguaggio utilizzato. \u00c8 quel cinema che, consapevole di s\u00e9, delle proprie strutture e dei propri stili, dei propri meccanismi produttivi ed economici e della propria storia, decide di scoprire l'inganno, di rivelare il trucco.\nMolti dei pi\u00f9 grandi cineasti hanno ragionato sul proprio lavoro, sulle bellezze e gli oblii dell'essere un regista, a volte con dichiarazioni e interviste, altre volte con saggi esplicativi, altre ancora proprio attraverso testi filmici (Godard con \"Passion\" e con \"Sc\u00e9nario du film 'Passion\"', Fellini con \"8 e mezzo\", Truffaut con \"Effetto notte\" ).\nStoria e caratteristiche.\nIl metacinema nasce nel momento in cui l'istintiva riflessione metalinguistica del parlante si fa strada nelle modalit\u00e0 di linguaggio di alcuni cineasti. Diversamente dalla trasparenza tipica del cinema classico hollywoodiano, ma anche della maggioranza dei film contemporanei, il metacinema mette in scena se stesso rivelando tutto ci\u00f2 che gli altri film nascondono accuratamente.\nIl metacinema non \u00e8 un genere, e possiamo rintracciare vari gradi di \"metacinematograficit\u00e0\" in film di tutte le epoche. Il metacinema \u00e8 il cinema che cita (Tarantino ne \u00e8 un esempio lampante) e si autocita, si cannibalizza e si rielabora.\nIn alcuni casi pu\u00f2 essere mostrato l'\"apparato\", che pu\u00f2 essere una cinepresa che appare per caso o l'intera giornata di un cineoperatore (come fa Vertov con \"L'uomo con la macchina da presa\"), oppure si pu\u00f2 mostrare il \"retroscena\" di un film, cio\u00e8 l'organizzazione della troupe, il ciak di una scena, la vita reale degli attori, oppure il film pu\u00f2 essere interamente incentrato su un regista alle prese con i propri dubbi e con le proprie aspirazioni (Moretti con \"Sogni d'oro\", ma non solo, possiamo individuare un particolare discorso metacinematografico in tutta l'opera del regista), o ancora si possono spingere i limiti mostrando l'intero processo di lavorazione di un film (cos\u00ec come Marco Ferreri con \"Nitrato d'argento\").\nIn \"Analisi del film\" Francesco Casetti e Federico di Chio, a proposito dei regimi della comunicazione, notano come si possano distinguere due fondamentali disposizioni: la \"comunicazione referenziale\", e la \"comunicazione metalinguistica\". La prima \u00e8 rivolta prevalentemente alla trasmissione di un contenuto, alla presentazione di un oggetto, alla denotazione della realt\u00e0: \u00abQuello che qui conta insomma \u00e8 il \u201cmostrare il mondo\u201d, e corrispondentemente il \u201cvedere il mondo\u201d, senza che questo \u201cmostrare\u201d e questo \u201cvedere\u201d si palesino come momenti di mediazione.\u00bb\nLa seconda disposizione, il secondo regime, quello della comunicazione metalinguistica, \u00e8 incentrato sull'atto stesso del comunicare: \u00abQuello che si intende mostrare o vedere non \u00e8 tanto il modo (pur presente inevitabilmente in quanto contenuto dell'immagine), ma piuttosto il fatto stesso del mostrare e del vedere.\u00bb\nCi\u00f2 che si palesa qui non \u00e8 la descrizione neutra della realt\u00e0 o di una situazione, bens\u00ec un punto di vista \u201cemotivo\u201d che si \u201cmostra mostrare\u201d e si \u201cguarda guardare\u201d.\nSebbene ogni forma metacinematografica si caratterizza per alcune proprie tipiche componenti, possiamo rintracciare alcuni precisi elementi stilistici nell'utilizzo di oggettive irreali, soggettive, sguardi in macchina, fermi immagini, ralenti o in particolari virtuosismi degli attori, della macchina da presa o del montaggio.\nMetacinema Horror.\nUno dei generi con pi\u00f9 film che rientrano in questa categoria \u00e8 l'horror, principalmente grazie a Wes Craven che nel 1996 con \"Scream\" ha dato il via ad un filone di metafilm horror (principalmente slasher).\nIl film cult di Craven, per\u00f2, potrebbe essere parzialmente ispirato ad un'altra parodia del genere slasher di fine anni '80 che presenta vari elementi in comune sia con \"New Nightmare\" che con \"Scream\", \"La scuola degli orrori\" del 1987. Il film serve a parodiare gli slasher a basso costo per il mercato home video di quell'epoca arrivando a prendere in giro membri delle loro crew (specialmente la figura del produttore) ed i vari clich\u00e9. Curiosamente il killer del film non \u00e8 troppo dissimile da Ghostface. Entrambi indossano infatti una tunica nera con cappuccio ed una maschera bianca con un volto mostruoso (o spettrale nel caso del killer di Craven) sopra. Inoltre, in entrambi i casi, si tratta di un personaggio precedentemente introdotto nel film. \nUn film con un incipit simile a \"La scuola degli orrori\" \u00e8 uscito nel 2016, \"Found Footage 3D\", una commedia horror che parla di un gruppo di 6 cineasti intenti a creare il primo found footage in 3D della storia, ma che si ritrovano loro stessi ad essere i protagonisti di esso. Il film parodia le varie pellicole del filone trattato uscite e cita vari film, tra cui \"Sharknado\", ed addirittura il metacinema. \nIl regista, per\u00f2, inizi\u00f2 con il metacinema gi\u00e0 con \"Nightmare - Nuovo incubo\" del 1994 che mostrava addirittura i dietro le quinte di un set di \"Nightmate\" e che aveva come protagonisti attori, membri della troupe e lo stesso Craven nel mondo \"reale\".\nWes continu\u00f2 con il metacinema con i 3 sequel di Scream ed anche la \"serie televisiva\" ha mantenuto intatta la componente metacinematografica della saga originale specialmente con il personaggio di Noah che cita continuamente vari film slasher da tutte le epoche e che parla degli eventi che accadono come se fossero sequenze di un film sapendo di conseguenza come comportarsi rimproverandosi da solo quando sta per fare qualcosa di stupido in pieno stile protagonista di un horror.\nNegli ultimi anni sembra che il genere stia tornando in auge con film come \"Dead Snow\" (pieno di riferimenti a famosi film di zombie, horror ed in particolare a \"La casa\" di Sam Raimi ed al suo primo sequel), \"The Final Girls\" del 2015 (che invece smonta la saga di \"Venerd\u00ec 13\" e gli slasher anni '80 in generale) o \"Behind the Mask\" del 2006.\nQuest'ultimo, in particolare, cita gli eventi dei film horror cult come realmente avvenuti citando numerose volte Freddy Krueger, Jason Voorhees e Michael Myers e mostra i \"retroscena\" della vita di un aspirante serial killer da slasher.\nIl capolavoro moderno del genere, in generale, \u00e8 per\u00f2 considerato \"Quella casa nel bosco\" che cita un numero assurdo di film horror e prova a dare una spiegazione per i vari eventi di ognuno. Il numero di citazioni del film supera il centinaio ed alcuni, ancora adesso, risultano piuttosto oscuri.\nNel film \"Halloween - 20 anni dopo\" uno dei personaggi visiona \"Scream 2\" citando cos\u00ec il film di Wes Craven che per\u00f2, in quella scena, cita il primo \"Halloween\" rompendo in questo modo la quarta parete riconoscendo nel film stesso la sua finzione.\nUn altro esempio curioso \u00e8 quello della trilogia iniziata con \"The Human Centipede (First Sequence)\" a cura di Tom Six: il primo film ispira il folle Martin nel secondo lungometraggio (e tra le sue vittime figura un'attrice del primo film, Ashlynn Yennie) ed il secondo film ispira Bill (interpretato dallo stesso attore di Heiter del primo film, Dieter Laser). Inoltre nel capitolo finale appare lo stesso regista nel ruolo di se stesso e l'attore di Martin, Laurence R. Harvey, in un altro ruolo (quello di Dwight).\nUn esempio simile al precedente \u00e8 \"ESP\u00b2 - Fenomeni paranormali\": gli eventi di questo film sono la conseguenza del primo capitolo, infatti un gruppo di ragazzi, per scoprire se i fatti di \"ESP - Fenomeni paranormali\" siano effettivamente avvenuti iniziano ad indagare finendo nello stesso manicomio del film.\nUn altro esempio di meta-sequel \u00e8 \"The town that dreaded sundown\" (2014) infatti gli avvenimenti accaduti nel primo capitolo \"La citt\u00e0 che aveva paura\" (1974), nel mondo del sequel non erano altro che una fiction. Nel sequel si vede anche il regista del primo film.\nNel 2017 viene presentato la pellicola slasher \"Tragedy Girls\" del regista Tyler MacIntyre. Il film presenta una reinterpretazione del genere nel nuovo decennio (come aveva fatto Craven nel 2011, ma con dinamiche e sotto aspetti diversi). Nel film, oltre alle varie citazioni ai vari slasher classici ed ai gialli di Dario Argento vengono citati anche \"Breaking Bad\" e \"Final Destination\". Il film narra infatti di due amiche ossessionate dagli slasher e dai serial killer che decidono di diventare famose con i loro omicidi.\nAlcuni esempi in ordine cronologico di questa categoria sono:"}
{"id": "2926539", "revid": "1543377", "url": "https://it.wikipedia.org/wiki?curid=2926539", "title": "Coppa Intercontinentale 1981 (calcio)", "text": "La Coppa Intercontinentale 1981 (; ; ) fu la 20\u00aa edizione del trofeo calcistico messo in palio da UEFA e CONMEBOL tra i rispettivi club campioni continentali in carica.\nFu noto anche come Toyota Cup 1981 dal nome del trofeo accessorio conferito alla squadra vincitrice, messo in palio dal 1980 dalla casa automobilistica giapponese Toyota.\nSi tenne tra gli inglesi del e i brasiliani del , entrambi mai vincitori della competizione, e fu appannaggio di questi ultimi che vinsero 3-0.\nStoria.\nAlla sua prima apparizione in Coppa Intercontinentale dopo aver declinato la partecipazione nel 1977 e nel 1978 il Liverpool campione d'Europa, pur godendo dei favori del pronostico, fu travolto dai vincitori della Coppa Libertadores, i brasiliani del Flamengo. A trascinare la squadra verso il titolo mondiale fu in particolar modo il capitano Zico, autore di entrambi gli assist per i gol di Nunes che di fatto decisero la gara. Nel mezzo, la marcatura di Ad\u00edlio, veloce a ribattere in rete un calcio di punizione battuto dallo stesso Zico e non trattenuto dal portiere degli inglesi Grobbelaar.\nGrazie alla sua prestazione, Zico fu eletto uomo-partita ed il Flamengo ottenne la sua prima vittoria nella manifestazione intercontinentale. Nel 2017, la FIFA ha equiparato i titoli della Coppa del mondo per club e della Coppa Intercontinentale, riconoscendo a posteriori anche i vincitori dell'Intercontinentale come detentori del titolo ufficiale di \"campione del mondo FIFA\", inizialmente attribuito soltanto ai vincitori della Coppa del mondo per club."}
{"id": "2926549", "revid": "1632387", "url": "https://it.wikipedia.org/wiki?curid=2926549", "title": "Epidemic of Violence", "text": "Epidemic of Violence \u00e8 il secondo album in studio del gruppo musicale thrash/death metal statunitense Demolition Hammer, \u00e8 stato pubblicato nel 1992 dall'etichetta discografica Century Media Records.\nTracce.\nTesti a cura di Reynolds/Reilly, musiche dei Demolition Hammer."}
{"id": "2926560", "revid": "118749575", "url": "https://it.wikipedia.org/wiki?curid=2926560", "title": "Pagano della Torre (XIV secolo)", "text": "Biografia.\nFiglio di Orsina Mondelli e di Caverno - podest\u00e0 di Mantova, morto nel 1280 a Baradello, che fu fratello di Napoleone, detto Napo, signore di Milano, e di Raimondo, patriarca di Aquileia - appartenne alla nobile famiglia milanese dei della Torre, insediatasi in Friuli dopo la cacciata di Napoleone della Torre da Milano, a seguito della sconfitta nella battaglia di Desio. \nDopo essere stato vescovo di Padova dal 1302 al 1319, successe allo zio Cassono della Torre come patriarca di Aquileia (si era gi\u00e0 candidato a tale carica, senza successo, nel 1302). Pagano fu anche nominato nel 1318 capitano a Trieste.\nIl patriarca partecip\u00f2 anche alla crociata contro i Visconti per la riconquista di Milano da parte dei della Torre, finanziata con la vendita d'indulgenze (pubblicate a Trieste il 13 gennaio 1322). Sub\u00ec per\u00f2 due pesanti sconfitte a Bassignana (6 luglio 1322) e Vaprio (16 agosto 1324) e dovette rinunciare alle mire sulla citt\u00e0 di Milano. Rientrato in Friuli risiedette ad Udine, favorendo i Savorgnan e altri nobili, frattanto il parlamento si andava affermando anche in campo esecutivo. I debiti causati dalle guerre tuttavia lo costrinsero a vendere la mitra e la biblioteca.\nL'aumento della tassazione indusse Rovigno (1330), Pola (1331), Valle (22 dicembre 1332) e altre citt\u00e0 istriane a fare atto di dedizione alla Serenissima. Come risposta il patriarca ordina il saccheggio dei territori veneziani in Istria ma \u00e8 catturato da Giovanni Corner; la pace \u00e8 mediata dal papa Giovanni XXII (1332).\nUn'altra guerra fu combattuta dal patriarca per respingere le truppe dell'imperatore Ludovico \u201cIl Bavaro\u201d che effettu\u00f2 una spedizione in Friuli nel 1328; Pagano si alle\u00f2 con Mastino II della Scala signore di Verona, riuscendo a bloccare i passi alpini all'imperatore (1332).\nIl gastaldo di Cividale, dopo lunghe e tuttavia infruttuose lotte contro i briganti che infestavano le rotte commerciali attraverso le Alpi Giulie, concesse loro un diploma che li autorizzava ad esercitare la loro attivit\u00e0 eccetto che nel Canale di Tolmino (1324), dove passavano le vie commerciali del patriarcato.\nEnrico II conte di Gorizia si accord\u00f2 con il patriarca, rinunciando alla carica di capitano generale del Friuli in cambio delle terre acquisite, di una rendita e della Carnia in pegno; quando, nel 1320, venne nominato anche capitano di Trieste la sua famiglia raggiunse l'apice della sua potenza; apice che non verr\u00e0 mai pi\u00f9 raggiunto.\nDurante il periodo di patriarcato di Pagano si ha la prima menzione dell'uso di armi da fuoco in Friuli, durante l'assedio del castello di Villalta del 1331 un cronista annota l'uso di \"balistabant cum sclopo\".\nDante Alighieri soggiorn\u00f2 per un breve periodo ad Udine e a Duino ospite di Ugone VI, proprio durante il patriarcato di Pagano (molti degli esuli ghibellini di Firenze si erano rifugiati proprio a Trieste, dandosi al commercio).\n\u00c8 sepolto nella \"Cappella di Sant'Ambrogio\" o \"dei Torriani\" nella Basilica di Aquileia."}
{"id": "2926564", "revid": "767487", "url": "https://it.wikipedia.org/wiki?curid=2926564", "title": "Stefano Dianda", "text": "Carriera.\nHa iniziato nelle giovanili del , dove debutta in prima squadra nel campionato di Serie A 1983-1984. Rimane in nerazzurro complessivamente per otto stagioni, tre anni in Serie B e cinque in Serie A, conquistando tre promozioni in massima categoria nelle stagioni 1984-1985, 1986-1987 e 1989-1990, e lasciando la squadra dopo la retrocessione in cadetteria del 1991.\nSuccessivamente gioca in Serie C2 nella e nel , prima di scendere in varie squadre dilettantistiche della provincia di Lucca, dove chiuder\u00e0 la carriera. Ha totalizzato complessivamente 45 presenze in Serie A, con una rete all'attivo \u2013 in occasione del pareggio esterno del Pisa con l' del 22 novembre 1987 \u2013, e 19 presenze in Serie B."}
{"id": "2926571", "revid": "686936", "url": "https://it.wikipedia.org/wiki?curid=2926571", "title": "Russell Okung", "text": "Carriera universitaria.\nAl college, Okung gioc\u00f2 con gli Oklahoma State Cowboys, squadra rappresentativa dell'Universit\u00e0 Statale dell'Oklahoma, dal 2006 al 2009.\nCarriera professionistica.\nSeattle Seahawks.\nAl draft NFL 2010 fu selezionato come 6\u00aa scelta assoluta dai Seattle Seahawks. Il 6 agosto 2010 firm\u00f2 un contratto di sei anni del valore di 58 milioni di dollari, di cui 29 milioni garantiti.\nDebutt\u00f2 nella NFL il 12 settembre 2010 contro i San Francisco 49ers indossando la maglia numero 76. Durante la sua prima stagione salt\u00f2 6 partite a causa di problemi alle caviglie.\nOkung part\u00ec come titolare nel prime 12 gare dei Seattle Seahawks nella stagione 2011. Il 1\u00ba dicembre 2011, Okung soffr\u00ec un infortunio che pose fine alla sua stagione nella vittoria di Seattle 31-14 su Philadelphia. Trent Cole fece girare Okung sulla schiena. cosa che procur\u00f2 a Russell uno strappo del muscolo pettorale destro. Dopo la partita fu messo in lista infortunati.\nIl 26 dicembre 2012, Okung fu convocato per il primo Pro Bowl in carriera. La sua stagione si concluse giocando 15 partite, tutte come titolare.\nNella settimana 2 della stagione 2013 contro i San Francisco 49ers, Okung si infortun\u00f2 a un piede, venendo costretto a rimanere fuori dai campi di gioco fino alla settimana 10. Il 2 febbraio 2014, nel Super Bowl XLVIII contro i Denver Broncos, Russell part\u00ec come titolare, in una gara che Seattle domin\u00f2 dall'inizio alla fine della partita, laureandosi campione NFL.\nNel 2014, Okung disput\u00f2 14 partite, tutte come partente. I Seahawks tornarono a qualificarsi per il Super Bowl ma furono sconfitti dai New England Patriots.\nDenver Broncos.\nIl 17 marzo 2016, Okung firm\u00f2 un contratto quinquennale del valore di 53 milioni di dollari con i Denver Broncos. Alla fine del primo anno i Broncos decisero non sfruttare l'opzione per il rinnovo nel contratto di Okung, rendendolo free agent.\nLos Angeles Chargers.\nIl 9 marzo 2017, Okung firm\u00f2 un contratto quadriennale del valore di 53 milioni di dollari con i Los Angeles Chargers. Nella prima stagione in California fu convocato per il suo secondo Pro Bowl.\nCarolina Panthers.\nIl 4 marzo 2020 Okung fu scambiato con i Carolina Panthers per l'offensive guard Trai Turner."}
{"id": "2926579", "revid": "715366", "url": "https://it.wikipedia.org/wiki?curid=2926579", "title": "Modest Il'i\u010d \u010cajkovskij", "text": "Biografia.\nCome il fratello, segu\u00ec un corso di studi in legge e si laure\u00f2 in giurisprudenza. Nel 1876, Modest divenne il precettore del giovane ragazzo sordomuto Nikolaj ('Kolja') Hermanovi\u010d Konradi (1868-1922) e, adoperando un metodo speciale, gli insegn\u00f2 a parlare, scrivere e leggere.\nModest decise di dedicare la sua vita alla musica ed alla letteratura. Scrisse opere per il teatro di prosa, tradusse sonetti di Shakespeare in lingua russa e scrisse i libretti per le opere di suo fratello, ma anche per altri compositori come Eduard N\u00e1pravn\u00edk, Arsenij Nikolaevi\u010d Kore\u0161\u010denko, Anton Stepanovi\u010d Arenskij e Sergej Vasil'evi\u010d Rachmaninov. Essendo l'amico pi\u00f9 intimo di suo fratello, divenne il suo primo biografo, ed anche il fondatore del \"Museo \u010cajkovskij\" a Klin.\nCos\u00ec come il suo pi\u00f9 famoso fratello, egli era omosessuale.\nMor\u00ec a Mosca nel 1916."}
{"id": "2926581", "revid": "1543377", "url": "https://it.wikipedia.org/wiki?curid=2926581", "title": "Coppa Intercontinentale 1982 (calcio)", "text": "La Coppa Intercontinentale 1982 (denominata anche Toyota Cup 1982 per ragioni di sponsorizzazione) \u00e8 stata la ventunesima edizione del trofeo riservato alle squadre vincitrici della Coppa dei Campioni e della Coppa Libertadores.\nAvvenimenti.\nL'edizione 1982 della Coppa Intercontinentale vide proseguire il dominio delle squadre vincitrici della Coppa Libertadores: a vincere il trofeo fu infatti il Pe\u00f1arol di Montevideo, che si assicur\u00f2 il terzo titolo sconfiggendo per 2-0 i campioni d'Europa dell'Aston Villa.\nLa partita si caratterizz\u00f2 per la sua vivacit\u00e0, con i gialloneri di Montevideo forti di una difesa in grado di resistere ai pur ben orchestrati assalti inglesi, pilotati da Mortimer. Un eccellente intervento del portiere Rimmer su un colpo di testa di Morena nelle prime fasi del match non fu sufficiente da impedire ai gialloneri di portarsi in vantaggio dopo 27 minuti, grazie ad una punizione di Jair Ga\u00facho, premiato poi a fine gara come miglior giocatore della finale. La ripresa vide i tentativi di reazione della squadra di Birmingham lasciare spazio ai contropiedi del Pe\u00f1arol, che raddoppi\u00f2 grazie ad una rete del diciottenne Silva.\nCon questo risultato gli uruguayani divennero la prima squadra ad aver vinto per tre volte il trofeo.\nNel 2017, la FIFA ha equiparato i titoli della Coppa del mondo per club e della Coppa Intercontinentale, riconoscendo a posteriori anche i vincitori dell'Intercontinentale come detentori del titolo ufficiale di \"campione del mondo FIFA\", inizialmente attribuito soltanto ai vincitori della Coppa del mondo per club."}
{"id": "2926586", "revid": "533647", "url": "https://it.wikipedia.org/wiki?curid=2926586", "title": "Alex\u012bs Alexandr\u012bs", "text": ""}
{"id": "2926587", "revid": "1543377", "url": "https://it.wikipedia.org/wiki?curid=2926587", "title": "Mesone eta", "text": "': + oppure + + oppure + + ': + + oppure( + ) / ( + + ) oppure + + \nIl mesone eta () e il mesone eta primo () sono mesoni costituiti da una miscela di quark up, down e strange e i loro antiquark. Il mesone eta charmed () e il mesone eta bottom (\u03b7b) sono forme di quarkonio; essi hanno lo stesso spin e parit\u00e0 dell'eta leggero ma sono fatti rispettivamente di quark charm e quark bottom. Il quark top \u00e8 troppo pesante per formare un simile mesone (mesone eta top, simbolo \u03b7t) a causa del suo velocissimo decadimento.\nL'eta venne scoperto nelle collisioni pione-nucleone al Bevatrone nel 1961.\nLa differenza tra la massa dell' e quella dell' \u00e8 maggiore di quanto il modello a quark possa naturalmente spiegare. Questo \"puzzle -\" viene risolto tramite gli istantoni."}
{"id": "2926588", "revid": "373458", "url": "https://it.wikipedia.org/wiki?curid=2926588", "title": "Terminologia filosofica", "text": "Terminologia filosofica \u00e8 un libro che raccoglie le lezioni tenute da Theodor Wiesengrund Adorno all'Universit\u00e0 di Francoforte negli anni accademici 1962-1963.\nIl linguaggio filosofico.\nAdorno spiega come la terminologia filosofica abbia un aspetto storico sociale che condiziona in maniera decisiva i concetti filosofici ed il loro sviluppo. Occorre quindi avvicinarsi ai concetti con la consapevolezza che la filosofia \u00e8 una disciplina che, al pari di altre pi\u00f9 specialistiche, \u00e8 implicata nella divisione del lavoro; \u00e8 necessario sottolineare questo nesso invece di eluderlo alla ricerca di un linguaggio originario ed avulso dalle dinamiche storico-sociali.\nL'ideologia della profondit\u00e0.\nL'errore pi\u00f9 frequente in cui cade la filosofia al riguardo della sua terminologia \u00e8 ravvisato da Adorno nel dogma della profondit\u00e0, ovvero nell'aristocratica convinzione secondo cui i termini filosofici esprimano una verit\u00e0 originaria ed alta. Adorno fa qui riferimento alla filosofia di Heidegger ed al gergo da essa generato, ma anche ad altri autori quali Johann Gottlieb Fichte e Nietzsche. Proprio Nietzsche \u00e8 stato il primo filosofo a mostrare come la profondit\u00e0 non coincida con la sfera dello spirituale, ma al contrario proprio i bisogni materiali - che generalmente vengono definiti i pi\u00f9 bassi - siano in realt\u00e0 i pi\u00f9 profondi. Secondo Adorno Nietzsche \u00e8 per\u00f2 ricaduto nel dogma della profondit\u00e0 in opere come Cos\u00ec parl\u00f2 Zarathustra. \nL'ideologia della profondit\u00e0 viene individuata in due grandi correnti della storia della filosofia. Da un lato c'\u00e8 un'ideologia dello spirito, dell'elevato, che coincide con il grande idealismo tedesco di Hegel e di Fichte. D'altro canto Adorno denuncia anche un'ideologia dell'esistente, che coincide con la filosofia analitica anglosassone e con il positivismo. Queste correnti secondo Adorno hanno propugnato il culto del dato e del fatto, proclamando l'apologia dell'esistente ed impedendo in tal modo qualsiasi tipo di cambiamento.\nIn entrambi i casi la sfera della profondit\u00e0 viene generalmente associata a quella della soggettivit\u00e0, dunque all'elemento che in termini hegeliani \u00e8 il pi\u00f9 astratto ed isolato rispetto alla concretezza data dalla totalit\u00e0 sociale.\nLa dialettica e l'idealismo.\nCos\u00ec come la terminologia filosofica deve essere analizzata secondo il procedimento dialettico - dunque non secondo uno schema fisso e rigido -, in modo analogo anche le grandi scuole filosofiche vengono affrontate da Adorno sulla base di una dicotomia teorica che contrappone diverse scuole di pensiero come realismo ed idealismo, razionalismo ed empirismo, materialismo e spiritualismo.\nAdorno si concentra a lungo sull'idealismo, sottolineando come il principio di identit\u00e0 sia insito in ogni forma di linguaggio filosofico. Malgrado l'idealismo assuma forme coattive - soprattutto nello Hegel della \"Filosofia del diritto\" -, l'idealismo hegeliano contiene i germi della dialettica tra identico e non-identico, ovvero tra il concetto e l'esperienza che non si lascia ridurre al concetto. Questa dialettica deve essere sempre mantenuta aperta mediante la negazione determinata secondo il concetto adorniano di dialettica negativa.\nHegel e Kant.\nAdorno evidenzia come l'idealismo hegeliano sfoci nel realismo e nell'empirismo, poich\u00e9 il processo della Fenomenologia dello spirito considera l'esperienza nelle sue molteplici forme, come dimostra la celebre affermazione hegeliana per cui \"il reale \u00e8 razionale\". Il procedimento dialettico adottato da Hegel sfocia in un idealismo assoluto e nella metafisica dello spirito, ma l'autore della \"Fenomenologia dello spirito\" viene apprezzato da Adorno, poich\u00e9 Hegel ha esteso la riflessione gnoseologica oltre il campo ristretto in cui la Critica della ragion pura di Kant l'aveva confinato.\nLa gnoseologia di Kant viene considerata da Adorno come un modello dell'autentico linguaggio filosofico, ovvero di un linguaggio che procede attraverso la stringenza delle definizioni e che impedisce la sublimazione ideologica del pensiero. Da questo punto di vista la critica della prova ontologica dell'esistenza di Dio addotta da Kant nella dialettica trascendentale rappresenta il punto di riferimento per la costruzione della terminologia filosofica, poich\u00e9 i concetti filosofici devono essere limitati all'ambito dell'esperienza sensibile. \nTuttavia l'accento kantiano sui limiti della ragione rischia di trasformarsi nella proclamazione dell'esistente e del dato di fatto, come avviene nel positivismo. Secondo Adorno invece il procedimento dialettico dovrebbe essere sempre mantenuto; malgrado la giusta stringenza e cogenza delle definizioni, esse sono sempre in una costellazione di momenti che non si lasciano ridurre all'unit\u00e0. \nCome l'analisi della filosofia di Kant e di Hegel ha dimostrato, le definizioni di razionalismo, empirismo ed idealismo non sono cos\u00ec univoche e determinate come generalmente viene inteso. I concetti di queste scuole filosofiche trapassano l'uno nell'altro; la terminologia filosofica \u00e8 sempre mutevole e dinamica.\nIl materialismo.\nLe ultime lezioni del corso sono infine dedicate all'analisi del materialismo. Sulla scia dell'opera giovanile di Marx, Adorno inizia la spiegazione evidenziando le differenze che intercorrono tra il materialismo di Democrito e quello di Epicuro. La filosofia di Democrito \u00e8 esemplare dell'aspetto scientifico e deterministico del materialismo, mentre il pensiero di Epicuro \u00e8 indice dei rapporti del materialismo con l'etica. \nSuccessivamente Adorno si concentra sul materialismo moderno, affrontando il materialismo di Hobbes, che emerge da opere come il \"De corpore\". La filosofia di Hobbes \u00e8 esemplare degli aspetti pi\u00f9 ascetici e rigorosi del materialismo, che nel filosofo inglese si declinano secondo la tradizione del protestantesimo. \nInfine Adorno espone il materialismo dialettico di Marx, concentrandosi sui suoi aspetti economici - come la dicotomia tra mezzi di produzione e forza lavoro - e su quelli filosofici - dunque sul problematico rapporto tra Marx ed Hegel e sui concetti della dialettica e della materia."}
{"id": "2926594", "revid": "352448", "url": "https://it.wikipedia.org/wiki?curid=2926594", "title": "Mesone eta primo", "text": ""}
{"id": "2926598", "revid": "287204", "url": "https://it.wikipedia.org/wiki?curid=2926598", "title": "Hans von Bulow", "text": ""}
{"id": "2926606", "revid": "4175", "url": "https://it.wikipedia.org/wiki?curid=2926606", "title": "Lev Arnshtam", "text": ""}
{"id": "2926609", "revid": "547034", "url": "https://it.wikipedia.org/wiki?curid=2926609", "title": "Mirror Master", "text": "Mirror Master \u00e8 un personaggio dei fumetti DC Comics. Nell'Universo DC \u00e8 un supercriminale, nemico ricorrente di Flash. Possiede una notevole esperienza tecnica ed abilit\u00e0 nell'utilizzo degli specchi. Quattro individui hanno indossato il costume di Mirror Master.\nSam Scudder.\nSam Scudder era un semplice carcerato. Aveva come scopo di imparare come entrare nel riflesso di uno specchio. Inciampando in una sala di specchi, speriment\u00f2 e scopr\u00ec una via per entrare nel suo stesso riflesso utilizzando questo potere per diventare il criminale Mirror Master. Nel corso della sua carriera si scontr\u00f2 diverse volte con Flash. Mor\u00ec pi\u00f9 o meno nello stesso periodo di Barry Allen, al fianco di \"Icicle\" durante la \"Crisi sulle Terre infinite\". Successivamente, per un breve periodo, Capitan Boomerang assunse l'identit\u00e0, diventando il secondo Mirror Master. Utilizz\u00f2 il nome di Scudder come un secondo alias, con il quale commettere dei crimini, sebbene non avvert\u00ec mai i suoi colleghi della Suicide Squad delle sue attivit\u00e0 extracurricolari.\nLa notte pi\u00f9 profonda.\nSam Scudder fu resuscitato come Lanterna Nera nel corso di un tie-in di, \"La notte pi\u00f9 profonda\" dal titolo, \"Blackest Night: Flash\", dove si preparava ad attaccare i Nemici con altri cadaveri resuscitati.\nEvan McCulloch.\nIl futuro mercenario scozzese Evan McCulloch, quando era bambino, fu abbandonato sugli scalini di un orfanotrofio gestito dalla Signora McCulloch, con null'altro che il suo nome di battesimo e una foto dei suoi genitori naturali. Crebbe come un normale bambino, finch\u00e9 una notte non ebbe una colluttazione con un bullo stupratore e lo uccise. Non fu mai catturato, e, all'et\u00e0 di 16 anni, lasci\u00f2 l'orfanotrofio, di nuovo senza niente tranne la foto dei suoi genitori.\nSi trasfer\u00ec a Glasgow, dove divenne un festaiolo alcolizzato, comportamento che lo condusse sulla strada del crimine. Rapine ed estorsioni infine lo portarono all'omicidio, cos\u00ec inizi\u00f2 a venire ingaggiato come assassino professionista. Era un killer eccellente, e divenne velocemente uno dei mercenari pi\u00f9 richiesti del Regno Unito.\nUn giorno, aveva avuto la commissione di assassinare due persone. I suoi occhi nel corso della prima missione omicida, subirono un danno, lasciandolo con una visione alterata. Cos\u00ec Evan non pot\u00e9 togliersi di dosso la sensazione che la persona nella seconda fotografia sembrava familiare: solo dopo averlo ucciso riconobbe suo padre dalla fotografia che portava sempre con s\u00e9. Al funerale, vide anche sua madre.\nNei giorni seguenti, tent\u00f2 di trovare il coraggio di farsi avanti e di conoscerla, ma il giorno che si decise, sua madre si suicid\u00f2, incapace di vivere senza il marito. Colpito dalla rabbia, Evan stava per costituirsi alle autorit\u00e0, quando una potentissima organizzazione segreta del governo degli Stati Uniti gli offr\u00ec un costume e le armi del Mirror Master originale in cambio dei suoi servigi.\nIl suo primo incarico fu quello di spaventare Animal Man perch\u00e9 abbandonasse la sua presa di posizione per i diritti degli animali, una missione che fall\u00ec anche grazie ai calci furiosi lanciati dalla moglie dell'eroe. Dopo essere stato licenziato e rimpiazzato da un altro assassino per aver rifiutato di uccidere la moglie ed i figli di Animal Man, McCulloch aiut\u00f2 Animal Man a trovare e combattere lo stesso uomo che lo assunse, ma il suo eroismo fu di breve durata. Continu\u00f2 a lavorare come criminale e super criminale-in-affitto. In alcune occasioni, lavor\u00f2 in Gran Bretagna anche senza costume come mercenario.\nSuccessivamente si trasfer\u00ec a Keystone City, dove entr\u00f2 in conflitto con il terzo Flash. Qui, scopr\u00ec una \"Dimensione Specchio\" che gli permetteva di viaggiare attraverso ogni superficie riflettente. Durante gli eventi di \"Underworld Unleashed\", i Nemici lo accettarono come successore di Scudder. Dopo essere stati traditi dal demone Neron, McCulloch e altri quattro Nemici morirono e finirono all'Inferno, ma ritornarono in vita dopo uno scontro tra il demone e Flash. Per un breve periodo, McCulloch fece parte della Lega dell'ingiustizia di Lex Luthor e combatt\u00e9 contro la Justice League of America. Abbandon\u00f2 tutto quando Batman gli offr\u00ec una ricompensa in denaro doppia di quanto gli offr\u00ec Luthor.\nLavor\u00f2 con Blacksmith nel tentativo di impadronirsi di Central City e Keystone. Quando il suo piano fall\u00ec, divenne membro della gang di Capitan Cold. Si ritrov\u00f2 anche nella condizione di dover affrontare in solitudine la fine della dipendenza da cocaina, cosa che gli cost\u00f2 una sconfitta da parte di Cold. Sembr\u00f2 essere migliorato dopo la morte di Capitan Boomerang.\nSuccessivamente, McCulloch fece parte della Societ\u00e0 segreta dei supercriminali di Alexander Luthor Jr. dopo la storia \"Rogues War\". Lui, Capitan Boomerang e Capitan Cold si batterono contro gli Outsiders prima di \"Crisi infinita\". In \"Crisi Infinita\" n. 7, combatterono nella battaglia finale venendo sconfitti da Martian Manhunter.\nUn anno dopo, Evan fu un membro della nuova Suicide Squad in \"Checkmate\" n. 6. Ancora una volta fu schiavo della cocaina. Lo si vide alla fine con un dispositivo di localizzazione sul suo collo, mentre prendeva delle fotografie incriminanti di Sasha Bordeaux e Michael Holt.\nSalvation Run.\nMirror Master \u00e8 uno dei criminali esiliati presenti in \"Salvation Run\" insieme ai suoi colleghi Nemici: Capitan Cold, Heat Wave, Mago del Tempo e Abra Kadabra.\nDivenne membro dei Nemici che si unirono alla Societ\u00e0 segreta dei supercriminali di Libra.\nIn \"Crisi Finale\" n. 1, \u00e8 membro nella squadra del Dottor Light. Furono inviati da Libra a ritrovare la sedia di Metron. Furono per breve tempo impegnati contro la \"League of Titans\", una squadra spin-off dei Teen Titans consistente di Empress, Sparx e M\u00e1s y Menos, ma li sconfissero in fretta grazie alla combinazione dei raggi di Light con gli specchi di Mirror Master. In un momento inaspettato di eroismo, Evan convinse il noto stupratore Dr. Light a non assalire sessualmente gli eroi svenuti. Tuttavia, in \"Final Crisis: Rouges' Revenge\" n. 1, Evan ed il resto dei Nemici rifiutarono l'offerta di Libra, volendo rimanere al di fuori del gioco.\nThe Flash (Vol. 3).\nIn \"Flash secret Files and Origins 2010\", Mirror Master e i Nemici visitarono la vecchia tana di Sam Scudder e scoprirono un antico specchio con incise le parole \u00abIn Caso di Flash: Rompere il Vetro\u00bb. In \"The Flash\" (vol. 3) n. 1, McCulloch \u00e8 ancora latitante con i Nemici. In una versione futuristica di Mirror Master, a cui ci si riferisce come a \"Mirror Monarch\", viene ucciso, ed il suo corpo gettato in pubblico da una figura ombrosa con il costume di Flash. Barry Allen ispezion\u00f2 il cadavere: ci furono seri dubbi che il corpo fosse quello di McCulloch. Successivamente, un gruppo di agenti di polizia provenienti dal XXV secolo conosciuti come I Rinnegati accusarono Barry Allen di omicidio.\nPoteri e abilit\u00e0.\nMirror Master utilizza degli specchi per produrre dei fantastici effetti come ipnotismo, invisibilit\u00e0, ologrammi, trasformazioni fisiche, comunicazioni e viaggi nelle altre dimensioni o in altri universi paralleli o piani d'esistenza. Evan McCulloch utilizza una pistola laser.\nAltre versioni.\nMirror Master nella Tangent.\nUn Mirror Master che comparve in \"Tangent: Superman's Reign\", aveva un corpo composto di una sostanza simile al vetro, riuscendo a creare un portale che dava accesso ad altri mondi del multiverso.\nMirror Master nei League Busters.\nUn quarto Mirror Master indoss\u00f2 un costume color porpora e comparve brevemente come membro dei \"League-Busters\" in \"Justice League International\" vol. 2 n. 65 (giugno 1994)."}
{"id": "2926614", "revid": "767487", "url": "https://it.wikipedia.org/wiki?curid=2926614", "title": "Open Gaz de France 1999", "text": "L'Open Gaz de France 1999 \u00e8 stato un torneo di tennis giocato sul cemento indoor.\n\u00c8 stata la 7\u00aa edizione dell'Open Gaz de France, che fa parte della categoria Tier II nell'ambito del WTA Tour 1999.\nSi \u00e8 giocato dal 22 al 28 febbraio 1999.\nCampionesse.\nSingolare.\n Serena Williams ha battuto in finale Am\u00e9lie Mauresmo 6\u20132, 3\u20136, 7\u20136\nDoppio.\n Irina Sp\u00eerlea / Caroline Vis hanno battuto in finale Elena Lichovceva / Ai Sugiyama 7\u20135, 3\u20136, 6\u20133"}
{"id": "2926623", "revid": "1442080", "url": "https://it.wikipedia.org/wiki?curid=2926623", "title": "Open Gaz de France 1999 - Singolare", "text": "Il singolare dell'Open Gaz de France 1999 \u00e8 stato un torneo di tennis facente parte del WTA Tour 1999.\nMary Pierce era la detentrice del titolo, ma quest'anno non ha partecipato.\nSerena Williams ha battuto in finale 6\u20132, 3\u20136, 7\u20136 Am\u00e9lie Mauresmo.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2926627", "revid": "838137", "url": "https://it.wikipedia.org/wiki?curid=2926627", "title": "Open Gaz de France 1999 - Doppio", "text": "Il doppio dell'Open Gaz de France 1999 \u00e8 stato un torneo di tennis facente parte del WTA Tour 1999.\nSabine Appelmans e Miriam Oremans erano le detentrici del titolo, ma ha perso nel 1\u00ba turno contro Elena Lichovceva e Ai Sugiyama.\nIrina Sp\u00eerlea e Caroline Vis hanno battuto in finale 7\u20135, 3\u20136, 6\u20133 Elena Lichovceva e Ai Sugiyama."}
{"id": "2926628", "revid": "394", "url": "https://it.wikipedia.org/wiki?curid=2926628", "title": "Mean Girls (videogioco)", "text": "Mean Girls \u00e8 un videogioco di simulazione ispirato all'omonimo film e pubblicato dalla 505 Games il 20 aprile 2010 e disponibile per Nintendo DS e PC.\nIl videogioco ha come protagonista Cady, la protagonista del film, interpretata da Lindsay Lohan, che per\u00f2 per problemi di licenza non \u00e8 presente sulla copertina del videogioco, a differenza delle altre tre protagoniste del film Rachel McAdams, Lacey Chabert ed Amanda Seyfried."}
{"id": "2926631", "revid": "486946", "url": "https://it.wikipedia.org/wiki?curid=2926631", "title": "Iosif Kheifits", "text": ""}
{"id": "2926633", "revid": "107831", "url": "https://it.wikipedia.org/wiki?curid=2926633", "title": "Bausch &amp; Lomb Championships 1999", "text": "Il Bausch &amp; Lomb Championships 1999 \u00e8 stato un torneo di tennis giocato sulla terra battuta. \u00c8 stata la 20\u00aa edizione del torneo, che fa parte della categoria Tier II nell'ambito del WTA Tour 1999. Si \u00e8 giocato all'Amelia Island Plantation di Amelia Island negli USA dal 5 all'11 aprile 1999.\nCampionesse.\nSingolare.\n Monica Seles ha battuto in finale Ruxandra Dragomir 6\u20132, 6\u20133\nDoppio.\n Conchita Mart\u00ednez / Patricia Tarabini hanno battuto in finale Lisa Raymond / Rennae Stubbs 7\u20135, 0\u20136, 6\u20134"}
{"id": "2926636", "revid": "4175", "url": "https://it.wikipedia.org/wiki?curid=2926636", "title": "Natalya Bondarchuk", "text": ""}
{"id": "2926639", "revid": "1442080", "url": "https://it.wikipedia.org/wiki?curid=2926639", "title": "Bausch &amp; Lomb Championships 1999 - Singolare", "text": "Il singolare del Bausch &amp; Lomb Championships 1999 \u00e8 stato un torneo di tennis facente parte del WTA Tour 1999.\nMary Pierce era la detentrice del titolo, ma ha perso nei quarti di finale contro Conchita Mart\u00ednez.\nMonica Seles ha battuto in finale 6\u20132, 6\u20133 Ruxandra Dragomir.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2926642", "revid": "838137", "url": "https://it.wikipedia.org/wiki?curid=2926642", "title": "Bausch &amp; Lomb Championships 1999 - Doppio", "text": "Il doppio del Bausch &amp; Lomb Championships 1999 \u00e8 stato un torneo di tennis facente parte del WTA Tour 1999.\nSandra Cacic e Mary Pierce erano le detentrici del titolo, ma hanno perso nei quarti di finale contro Lisa Raymond e Rennae Stubbs.\nConchita Mart\u00ednez e Patricia Tarabini hanno battuto in finale 7\u20135, 0\u20136, 6\u20134 Raymond and Stubbs.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2926643", "revid": "547034", "url": "https://it.wikipedia.org/wiki?curid=2926643", "title": "Beppe Garella", "text": "Beppe Garella entr\u00f2 in Lenci Societ\u00e0 Anonima nel 1942, affiancando il padre Pilade e lo zio Flavio. Negli anni della seconda guerra mondiale, la Lenci fu bombardata per ben otto volte. Per non chiudere del tutto, disponendo soprattutto di macchine per cucire, la ditta si convert\u00ec alla produzione di lenzuola e pigiami per gli ospedali.\nDopo la guerra Beppe Garella intu\u00ec l'importanza di diversificare la produzione andando anche verso l'abbigliamento. Il 15 ottobre 1946 assunse l'artista Giuliana Giuntoli detta Fanni che sar\u00e0 la creatrice degli abiti Lenci, sia in panno sia in maglia. Sue anche molte figurine in ceramica come \"Studentino\", \"Sposina\", \"Pensierosa\" e moltissime altre legate ai soggetti di bambini e bambine. Le pi\u00f9 famose sono \"Capri\" e \"Adorabile\".\nDurante la gestione di Beppe Garella collaborarono tra l'altro artisti come Mario Sturani, Camillo Ghigo e Michele Polito. Il rapporto ventennale di Garella con Mario Sturani fu sicuramente determinante per la produzione di ceramiche Lenci e la stima per questo artista fu tale da affidargli la direzione artistica della ditta.\nNel 1950 si recarono insieme in viaggio a Vallauris, citt\u00e0 che ospitava l'officina di ceramica di Pablo Picasso, e da questa esperienza nacquero tutte le ceramiche \"moderne\" della Lenci ideate da Sturani, molto significative perch\u00e9 di rottura con il gusto classico.\nMario Sturani lavor\u00f2 al fianco del Garella fino al 1964, anno in cui ebbe termine la produzione di ceramiche Lenci.\nNegli anni 50 Beppe Garella ampli\u00f2 la produzione della manifattura firmando un contratto con la Disney Company per la produzione dei personaggi dei lungometraggi disneyani (tra cui il Pinocchio di Walt Disney), contratto che avr\u00e0 una ricaduta sia sulla produzione di pupazzi che delle ceramiche.\nSempre in quegli anni Beppe Garella si rec\u00f2 in visita ad Antibes dal celeberrimo umorista francese Raymond Peynet e da sua moglie, musa ispiratrice, Denise Damour. Con lui firm\u00f2 un contratto per la produzione Lenci di piccole bambole che riproducevano gli innamorati. Di queste bamboline tuttavia non rimane quasi nulla, in quanto prodotte in un materiale simile alla gommapiuma, che con gli anni tende a sbriciolarsi. \nNel 1956, intuendo la sempre pi\u00f9 ampia diffusione della televisione e dei personaggi televisivi, Beppe Garella sigl\u00f2 un accordo per la diffusione dei personaggi del Mattatore e del Toro, dal programma televisivo di Vittorio Gassman.\nNel 1959 Maria Perego inventa Topo Gigio, anche lui nascente astro televisivo, presente prima a Canzonissima e poi nel 1961 come testimonial della Pavesi nel Carosello. Beppe Garella ne compera i diritti per la Lenci e produce diverse versioni, tutte in panno. Saranno oggetto di contratto anche i personaggi di Calimero (disegnato da Nino e Toni Pagot) conosciuto in televisione con la pubblicit\u00e0 della Miralanza e di Caballero e Carmencita, testimonial della Lavazza sempre negli anni del Carosello. Inventati dal grafico pubblicitario Armando Testa, raffigurano una donna messicana e il suo spasimante, che le propone di chiudere il gas e fuggire con lui. La Lenci li produrr\u00e0 in coppia in una simpatica versione in panno.\nNel 1970 Beppe Garella ridisegna la moda Lenci e progetta egli stesso nuovi abiti e vertiginose minigonne, sempre in panno, dalle forme geometriche. Le sue creazioni furono presentate anche al Samia, uno dei primi saloni milanesi di abbigliamento, manifestazione sostituita pochi anni dopo da Milanovendemoda.\nNegli anni 80 Beppe Garella cavalca la moda del collezionismo e decide di riproporre vecchi modelli di bambole Lenci in edizione limitata con grande successo negli USA.\nNel 1990 l'amicizia di Beppe Garella con Joseph Gottstein presidente della Sigikid, storica azienda tedesca, port\u00f2 alla realizzazione delle bambole Futura, collezione che voleva fondere il gusto italiano delle bambole Lenci con un abbigliamento moderno, frutto del design della nota azienda tedesca.\nBeppe Garella muore il 3 settembre 1992 e lascia l'azienda a sua figlia Bibija Garella."}
{"id": "2926645", "revid": "1534511", "url": "https://it.wikipedia.org/wiki?curid=2926645", "title": "Mesone phi", "text": "Nella fisica delle particelle, il mesone phi \u00e8 un mesone vettore formato da un quark strange e un antiquark strange. La sua massa \u00e8 di circa 1.020 MeV/\"c\"2.\nI principali canali di decadimento del mesone phi sono:\nCi si aspetterebbe che i decadimenti formula_1 e formula_2 siano preferiti rispetto ai decadimenti in kaoni, poich\u00e9 questi ultimi hanno un valore pi\u00f9 basso di impulso trasferito. Sperimentalmente si trova invece che l'83% dei decadimenti avviene in kaoni, mentre solo il 15% dei decadimenti avviene in mesoni \u03c1 e pioni. Una spiegazione di questo fenomeno \u00e8 data dalla regola di OZI: i processi forti (dovuti a interazione forte) rappresentati da un diagramma di Feynman che pu\u00f2 essere diviso in due tagliando soltanto le linee interne dei gluoni risultano soppressi."}
{"id": "2926651", "revid": "107831", "url": "https://it.wikipedia.org/wiki?curid=2926651", "title": "Betty Barclay Cup 1999", "text": "Il Betty Barclay Cup 1999 \u00e8 stato un torneo di tennis giocato sulla terra battuta. \u00c8 stata la 15\u00aa edizione del torneo, che fa parte della categoria Tier II nell'ambito del WTA Tour 1999. Si \u00e8 giocato ad Amburgo in Germania dal 26 aprile al 2 maggio 1999.\nCampionesse.\nSingolare.\n Venus Williams ha battuto in finale Mary Pierce 6\u20130, 6\u20133\nDoppio.\n Larisa Neiland / Arantxa S\u00e1nchez-Vicario hanno battuto in finale Amanda Coetzer / Jana Novotn\u00e1 6\u20132, 6\u20131"}
{"id": "2926659", "revid": "1543377", "url": "https://it.wikipedia.org/wiki?curid=2926659", "title": "Coppa Intercontinentale 1973 (calcio)", "text": "La Coppa Intercontinentale 1973 \u00e8 stata la quattordicesima edizione del trofeo riservato alle squadre vincitrici della Coppa dei Campioni e della Coppa Libertadores.\nAvvenimenti.\nA causa della rinuncia degli olandesi dell' a partecipare alla manifestazione, motivata ufficialmente da problemi finanziari (ma di fatto condizionata dagli episodi di gioco violento di cui le squadre sudamericane si erano rese protagoniste nelle precedenti edizioni del trofeo), furono gli italiani della , finalisti della Coppa dei Campioni, a contendere il titolo intercontinentale ai detentori della Coppa Libertadores, gli argentini dell'.\nNonostante l'iniziale rifiuto del club torinese a partecipare alla manifestazione, questa si svolse in un inedito formato, disputata \u2014 per la prima volta nella storia della coppa \u2014 in gara unica, il 28 novembre 1973, allo stadio Olimpico di Roma.\nNell'incontro, che vide una netta prevalenza di gioco della squadra italiana, i bianconeri, pur privi di due punti fermi quali Capello e Furino, ebbero numerose occasioni di portarsi in vantaggio, dapprima con due traverse colte da Bettega e Altafini nel primo tempo, e poi all'inizio della seconda frazione con un calcio di rigore che Cuccureddu, atterrato in area da Galv\u00e1n, tir\u00f2 alto.\nA dieci minuti dalla fine, sfruttando l'unica azione offensiva di rilievo imbastita dall'Independiente nell'incontro, un pallonetto di Bochini, il migliore dei sudamericani assieme a Balbuena, s'insacc\u00f2 in rete risultando decisivo per la vittoria dei \"Diablos Rojos\". Inutili le conclusioni finali di Altafini e Anastasi.\nNel 2017, la FIFA ha equiparato i titoli della Coppa del mondo per club e della Coppa Intercontinentale, riconoscendo \"a posteriori\" anche i vincitori dell'Intercontinentale come detentori del titolo ufficiale di \u00abcampione del mondo FIFA\u00bb, inizialmente attribuito soltanto ai vincitori del Mondiale per club."}
{"id": "2926660", "revid": "1442080", "url": "https://it.wikipedia.org/wiki?curid=2926660", "title": "Betty Barclay Cup 1999 - Singolare", "text": "Il singolare del Betty Barclay Cup 1999 \u00e8 stato un torneo di tennis facente parte del WTA Tour 1999.\nMartina Hingis era la detentrice del titolo, ma quest'anno non ha partecipato.\nVenus Williams ha battuto in finale 6\u20130, 6\u20133 Mary Pierce.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2926667", "revid": "838137", "url": "https://it.wikipedia.org/wiki?curid=2926667", "title": "Betty Barclay Cup 1999 - Doppio", "text": "Il doppio del Betty Barclay Cup 1999 \u00e8 stato un torneo di tennis facente parte del WTA Tour 1999.\nBarbara Schett e Patty Schnyder erano le detentrici del titolo, ma solo la Schett ha partecipato in coppia con Ruxandra Dragomir.\nLa Dragomir e la Schett hanno perso nel 1\u00ba turno contro Irina Sp\u00eerlea e Caroline Vis.\nLarisa Neiland e Arantxa S\u00e1nchez-Vicario hanno battuto in finale 6\u20132, 6\u20131 Amanda Coetzer e Jana Novotn\u00e1."}
{"id": "2926671", "revid": "110157", "url": "https://it.wikipedia.org/wiki?curid=2926671", "title": "Museo Walter Rama", "text": "Il Museo Walter Rama era un museo della prima guerra mondiale, che si trovava a Rivoli Veronese, presso il forte Wohlgemuth.\nTutti gli oggetti esposti furono recuperati sui campi di battaglia o pervenuti da donazioni.\nErano raccolti oggetti appartenuti ai soldati, armi ed equipaggiamenti, giornali e altri documenti dell'epoca. In una sala vi \u00e8 la ricostruzione di una baracca austriaca di alta montagna, completa di materiale originale.\nIl museo fu inaugurato nel 2002 e ampliato nel 2004. Nel 2005 \u00e8 stato intitolato alla memoria di Walter Rama che collabor\u00f2 ampiamente al suo allestimento. Nell'estate del 2017 il museo chiuse definitivamente i battenti."}
{"id": "2926672", "revid": "287204", "url": "https://it.wikipedia.org/wiki?curid=2926672", "title": "International Women's Open 1999", "text": "L'International Women's Open 1999 \u00e8 stato un torneo di tennis giocato sull'erba. \n\u00c8 stata la 25\u00aa edizione del \"torneo di Eastbourne\", che fa parte della categoria Tier II nell'ambito del WTA Tour 1999. \nSi \u00e8 giocato a Eastbourne in Inghilterra, dal 14 al 19 giugno 1999.\nCampionesse.\nSingolare.\n Nata\u0161a Zvereva ha battuto in finale Nathalie Tauziat 0\u20136, 7\u20135, 6\u20133\nDoppio.\n Martina Hingis / Anna Kurnikova hanno battuto in finale Jana Novotn\u00e1 / Nata\u0161a Zvereva 6\u20134 ret"}
{"id": "2926681", "revid": "4175", "url": "https://it.wikipedia.org/wiki?curid=2926681", "title": "Otar Iosseliani", "text": ""}
{"id": "2926682", "revid": "1442080", "url": "https://it.wikipedia.org/wiki?curid=2926682", "title": "International Women's Open 1999 - Singolare", "text": "Il singolare dell'International Women's Open 1999 \u00e8 stato un torneo di tennis facente parte del WTA Tour 1999.\nJana Novotn\u00e1 era la detentrice del titolo, ma quest'anno non ha partecipato.\nNata\u0161a Zvereva ha battuto in finale 0\u20136, 7\u20135, 6\u20133 Nathalie Tauziat.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2926684", "revid": "196390", "url": "https://it.wikipedia.org/wiki?curid=2926684", "title": "Sergei Iosifovich Yutkevich", "text": ""}
{"id": "2926688", "revid": "838137", "url": "https://it.wikipedia.org/wiki?curid=2926688", "title": "International Women's Open 1999 - Doppio", "text": "Il doppio dell'International Women's Open 1999 \u00e8 stato un torneo di tennis facente parte del WTA Tour 1999.\nMariaan de Swardt e Jana Novotn\u00e1 erano le detentrici del titolo, ma hanno partecipato con partner differenti.\nLa De Swardt ha fatto coppia con Olena Tatarkova, ma ha perso in semifinale contro Martina Hingis e Anna Kurnikova.\nLa Novotn\u00e1 ha fatto coppia con Nata\u0161a Zvereva e hanno perso in finale contro Martina Hingis e Anna Kurnikova."}
{"id": "2926690", "revid": "183694", "url": "https://it.wikipedia.org/wiki?curid=2926690", "title": "Salvatore D'Elia", "text": "Biografia.\nOrigini familiari e studi.\nNato a Pietracatella, piccolo paese del Molise, da una famiglia di emigranti (suo padre Errico, nato a Newark, era segretario comunale), fece i suoi studi superiori presso il collegio dei Gesuiti a Vico Equense (NA) e successivamente al liceo di Campobasso. A quel periodo risale il suo primo scritto pubblicato: \u00e8 un breve articolo intitolato \"Cristo si \u00e8 fermato a Pietracatella\" sulla situazione sociale del suo paese (il \"Cristo si \u00e8 fermato a Eboli\" di Carlo Levi era uscito nel 1945). All'Universit\u00e0 di Napoli fu allievo di Francesco Arnaldi, che lo avvi\u00f2 ad una carriera accademica.\nI primi anni a Roma.\nDopo la laurea vinse una borsa di studio che lo port\u00f2 all'universit\u00e0 di Roma, dove rimase per un paio d'anni. In quel periodo frequent\u00f2 la casa di Gaetano De Sanctis, che ammirava molto per il suo coraggio di rifiutare il giuramento di fedelt\u00e0 al regime fascista. De Sanctis all'epoca era praticamente cieco, e veniva aiutato da giovani universitari nelle letture.\nLa cattedra di lingua e letteratura latina a Napoli.\nDopo qualche anno vinse il concorso per la libera docenza che lo riport\u00f2 a Napoli alla\nscuola di Francesco Arnaldi; in seguito divent\u00f2 professore ordinario e occup\u00f2 fino all'anno accademico 2000-01 la cattedra di lingua e letteratura latina dell'Universit\u00e0 \"Federico II\", dove ebbe come colleghi tra gli altri Marcello Gigante, Liliana Monti-Sabia, Armando Salvatore, Giovanni Polara, Antonio Garzya, Salvatore Monti.\nLa prospettiva storica.\nStorico prestato alla letteratura, Salvatore D'Elia \u00e8 sempre stato molto attento a cogliere l'influenza della cultura latina nella civilt\u00e0 occidentale, con una particolare attenzione ai fenomeni storici e di lunga portata. Grande estimatore della funzione civilizzatrice del dominio di Roma nel mondo classico, vi leggeva gli aspetti migliori nella capacit\u00e0 di assorbire e integrare diversi popoli, lingue, culture e religioni creando dal \"meticciato\" qualcosa di assolutamente nuovo ed innovativo. Il suo campo di interesse primario era la tarda latinit\u00e0, sia pagana che cristiana, proprio per il suo carattere di fervido contatto fra culture, religiosit\u00e0 ed etnie.\nRiteneva ingiustificato da un punto di vista storico e scientifico lo studio del mondo romano secondo la tradizionale prospettiva \u201cnazionale\u201d, proprio perch\u00e9 \"una delle sue caratteristiche pi\u00f9 rilevanti \u00e8 la progressiva aggregazione dei popoli vinti, prima in Italia e poi in tutta l'area mediterranea, in una unit\u00e0 politica, economica e culturale multietnica\", in cui successivamente l'assorbimento di una religione nata in un popolo emarginato alla periferia dell'impero genera una profonda metamorfosi culturale che porter\u00e0 in pochi secoli alla fine del mondo antico.\nQuesto modo innovativo di interpretare la civilt\u00e0 di Roma antica appare oggi particolarmente moderno e utilizzabile come chiave di lettura anche per interpretare i complessi rapporti tra il mondo mediterraneo e quello europeo all'inizio del ventunesimo secolo.\nPubblicazioni.\nTra le principali pubblicazioni si ricordano:"}
{"id": "2926692", "revid": "250563", "url": "https://it.wikipedia.org/wiki?curid=2926692", "title": "Formula 2 stagione 1970", "text": ""}
{"id": "2926696", "revid": "1632387", "url": "https://it.wikipedia.org/wiki?curid=2926696", "title": "Audrina Patridge", "text": "Carriera.\nAudrina \u00e8 cresciuta a Yorba Linda, in California. Dopo essersi trasferita a Los Angeles, la sua citt\u00e0 natale, \u00e8 stata assunta come receptionist nei Quixote Studios. Nel 2006 due delle protagoniste del programma \"Laguna Beach\", Lauren Conrad e Heidi Montag (che \u00e8 apparsa nella seconda stagione di Laguna Beach solo in alcuni episodi), iniziarono le riprese di \"The Hills\" ai Quixote Studios. Audrina divenne loro amica e ottenne un ruolo nel programma. Tra la terza e la quinta stagione del reality show inizi\u00f2 inoltre a lavorare per la Epic Records. Il 28 maggio 2009 ha affermato durante un'intervista con Ryan Seacrest che avrebbe abbandonato \"The Hills\" per condurre il suo programma. L'ultimo episodio di \"The Hills\" con Audrina fu mandato in onda il 1\u00ba dicembre 2009. Tuttavia, \u00e8 stato confermato che l'attrice avrebbe preso parte anche alla sesta edizione del reality show, senza per\u00f2 abbandonare i lavori per il suo programma, che sar\u00e0 mandato in onda nella seconda met\u00e0 del 2010.\nLa sua prima comparsa da attrice \u00e8 nel film \"Trappola in fondo al mare 2 - Il tesoro degli abissi\". Il film fu messo in commercio nel formato DVD il 21 aprile 2009. Audrina \u00e8 inoltre apparsa nei telefilm \"MADtv\" e \"Do Not Disturb\". Dall'agosto del 2008 ha fatto parte del cast del film \"Patto di sangue\" nel ruolo di Megan; le riprese furono effettuate tra l'ottobre del 2008 e la prima met\u00e0 del 2009 e il film fu pubblicato l'11 settembre 2009. Audrina \u00e8 apparsa in sette pubblicit\u00e0 della \"Carl's Jr.\" nel 2009. Classificatasi all'undicesima posizione fra le 100 donne di \"Maxim\" pi\u00f9 sexy del 2010, ottenne anche un ruolo nel film del 2011 \"Young Americans\".\nVita privata.\nDal 2008 ha una relazione con Corey Bohan, con cui si fidanza nel novembre 2015."}
{"id": "2926699", "revid": "405275", "url": "https://it.wikipedia.org/wiki?curid=2926699", "title": "Topa (imbarcazione)", "text": "La topa \u00e8 un'imbarcazione a fondo piatto tipica della Laguna di Venezia.\nSviluppatasi nel Novecento come mezzo da diporto, si tratta di una variante del pi\u00f9 capiente \"topo\" da cui differisce per la forma della poppa che \u00e8 piana (\"a specchio\") e non tondeggiante e per le dimensioni pi\u00f9 contenute. Tipicamente, infatti, una \"topa\" presenta una lunghezza compresa tra i 6,5 e i 7,30 metri e una larghezza variabile tra 1,70 e 1,90 metri.\nAnche la propulsione \u00e8 versatile: l'imbarcazione pu\u00f2 essere spinta sia a remi (con posizione di voga alla veneta e da uno a quattro rematori) che a vela, con albero asportabile alloggiato nel trasto poppiero, timone-deriva a barra posizionato a poppa e vela al terzo. La forma a specchio della poppa si \u00e8 in seguito dimostrata perfettamente adatta per l'installazione di motori fuoribordo, favorendo cos\u00ec il rapido passaggio a una propulsione completamente motorizzata.\nLe dimensioni contenute, che facilitano la navigazione anche nell'area urbana, e la versatilit\u00e0 dei mezzi di propulsione hanno determinato il successo di questo tipo di imbarcazione, che \u00e8 tra le pi\u00f9 diffuse in citt\u00e0, adibita principalmente per funzioni di diporto (pu\u00f2 trasportare sei-sette persone) e occasionalmente per il trasporto di carichi relativamente contenuti.\nVerso la fine del Novecento, ai modelli tradizionali realizzati in legno si sono affiancati anche modelli realizzati in vetroresina."}
{"id": "2926707", "revid": "4175", "url": "https://it.wikipedia.org/wiki?curid=2926707", "title": "Michail Chiaureli", "text": ""}
{"id": "2926709", "revid": "367445", "url": "https://it.wikipedia.org/wiki?curid=2926709", "title": "Topo ciosoto", "text": ""}
{"id": "2926710", "revid": "715366", "url": "https://it.wikipedia.org/wiki?curid=2926710", "title": "Nikolaj Ivanovi\u010d Zaremba", "text": "Biografia.\nFu uno dei primi insegnanti del neo-costituito conservatorio di San Pietroburgo, quando venne fondato nel 1862. Nel 1867 succedette ad Anton Rubin\u0161tejn come direttore del conservatorio e vi rimase fino al 1871. Mor\u00ec a San Pietroburgo nel 1879.\nIl suo allievo pi\u00f9 famoso fu certamente P\u00ebtr Il'i\u010d \u010cajkovskij, oltre che Vasilij Il'i\u010d Safonov.\nL'estremo conservatorismo di Zaremba si esplet\u00f2 sia nel suo insegnamento in generale e in ci\u00f2 che si aspettava dai suoi studenti in particolare. Insieme ad Anton Rubin\u0161tejn, si oppose alle tendenze musicali innovatrici del \"Gruppo dei Cinque\", verso cui fu sospettoso ed ostile. Cerc\u00f2 invece di conservare ci\u00f2 che riteneva il meglio della tradizione occidentale del recente passato. Zaremba idolizz\u00f2 Beethoven, particolarmente le sue ultime opere, ma il suo gusto musicale non andava oltre Mendelssohn. Se qualcuno gli avesse chiesto cosa ne pensasse di Hector Berlioz, Robert Schumann \u2014 o, in Russia, di Michail Glinka \u2014 Zaremba avrebbe probabilmente dovuto ammettere di non saperne nulla.\nIl biografo di \u010cajkovskij, David Brown, scrisse che la principale carenza di Zaremba era probabilmente l'assoluta mancanza di inventiva musicale e di ogni altra sorta di immaginazione. Additando il manuale di composizione del suo maestro, Adolf Bernhard Marx, Zaremba invitava i suoi studenti a studiare il contrappunto rigoroso, come spiegato da Bellerman. A causa della sua mancanza di inventiva, secondo Zaremba, l'unico modo per migliorare la composizione di uno studente era quello di seguire in maniera pedissequa le regole che aveva appreso.\nZaremba apparentemente aveva poche, se non addirittura nulle, doti creative, avendo composto e pubblicato poco o niente. Secondo quanto si apprende, aveva scritto almeno una sinfonia, un quartetto nello stile di Joseph Haydn, e un oratorio intitolato \"Giovanni Battista\". Per un professore di composizione al conservatorio, questa esiguit\u00e0 di composizioni dovrebbe essere considerata inconsueta. \nQuesta mancanza di risultati in materia di composizione pu\u00f2 aver contribuito al parere mediocre che si ha generalmente di Zaremba - un punto di vista condiviso, in ultima analisi, anche da \u010cajkovskij. Poich\u00e9 Zaremba fu colui che incoraggi\u00f2 \u010cajkovskij inizialmente ad applicarsi con maggiore seriet\u00e0 nei suoi studi musicali - dicendogli, fra l'altro, che aveva talento indiscutibile - e lo spinse a lavorare alacremente, una tale mancanza di composizioni da parte di Zaremba potrebbe aver reso doppiamente perplesso \u010cajkovskij."}
{"id": "2926715", "revid": "1568601", "url": "https://it.wikipedia.org/wiki?curid=2926715", "title": "Cratere di Shiva", "text": "Il cratere Shiva \u00e8 una struttura del fondale marino che si trova sotto l'Oceano Indiano, a ovest di Mumbai, in India. Il nome gli \u00e8 stato dato dal paleontologo Sankar Chatterjee: Shiva, infatti, \u00e8 il dio ind\u00f9 della distruzione e rinnovamento.\nLa sua et\u00e0 \u00e8 stimata in circa 65 milioni di anni, e si \u00e8 formato circa nello stesso periodo di una serie di altri crateri da impatto (come il cratere di Chicxulub e il cratere Boltysh) e dell'estinzione Cretaceo-Terziario (Limite K-T). \nAnche se il sito si \u00e8 spostato dalla sua costituzione a causa dello spostamento del fondo marino, la formazione ha circa 600 chilometri di lunghezza per 400\u00a0km di larghezza. Si stima che un cratere di quelle dimensioni sarebbe stato prodotto da un asteroide o da una cometa di circa 40\u00a0km di diametro. Il complesso di Shiva avvalora la teoria che l'estinzione K-T sia stata causata da un asteroide massiccio che si \u00e8 frammentato ed ha colpito la Terra in diverse localit\u00e0. Questa teoria \u00e8 conosciuta come la Teoria dell'impatto multiplo."}
{"id": "2926720", "revid": "697352", "url": "https://it.wikipedia.org/wiki?curid=2926720", "title": "Sam Marquez", "text": ""}
{"id": "2926730", "revid": "697352", "url": "https://it.wikipedia.org/wiki?curid=2926730", "title": "Delinda Deline", "text": ""}
{"id": "2926734", "revid": "767487", "url": "https://it.wikipedia.org/wiki?curid=2926734", "title": "Canto novo", "text": "Canto novo \u00e8 una raccolta di poesie di Gabriele D'Annunzio, scritte nel 1882 per l'editore Sommaruga e ripubblicate in una nuova edizione nel 1896 dall'editore Treves. \nContenuto.\nQuesta raccolta fu dedicata a Elda Zucconi, il primo amore per l'autore. Comprende 63 liriche composte in sonetti assomiglianti a quelli carducciani.\nLa prima edizione \u00e8 divisa in cinque libri, pi\u00f9 un sonetto dedicato alla Zucconi e un preludio. Dalla \"filologia\" di Primo vere, D'Annunzio passa alla \"fisiologia\" di Canto novo (anche se in realt\u00e0 non abbandona affatto i libri). Si tratta di testi \"impressionistici\" gi\u00e0 pubblicati separatamente, arricchiti da illustrazioni dell'amico pittore Michetti.\nLa seconda edizione \u00e8 ridotta a soli 27 testi e ogni argomento politico o sociale ne \u00e8 tagliato fuori: ne deriva un \"poema lirico panteistico\", dove D'Annunzio fonda un nuovo paganesimo. Fonti di D'Annunzio sono alcune riduzioni delle teorie di Darwin. Non scompare il filtro libresco che si frappone tra il poeta e la natura.\nSi scorge gi\u00e0 la volont\u00e0 della creazione del mito di s\u00e9. Il racconto \u00e8 stato definito da gran parte della critica introspettivo e personale. In particolare i critici Riva, Iori e Springolo del gruppo Xyz, in occasione di un convegno a Bologna nel luglio 2014, ne hanno apprezzato la descrizione fatta del popolo italiano.\nAnalisi.\nGabriele D'Annunzio esprime gi\u00e0 col titolo una nuova forma di poetica, nata come ibrido dall'ode classica italiana (barbara) usata da Giosu\u00e8 Carducci e dal desiderio irrefrenabile della gaiezza giovanile. Mentre Carducci nelle odi tenta il recupero della potenza letteraria italiana con riecheggi ai classici, d'Annunzio aggiunge la sua esperienza personale di giovane innamorato, inserendo il suo rapporto amoroso con Lalla in un bozzetto abruzzese, ambientato sulla spiaggia selvaggia di Francavilla al Mare.\nNella versione del 1882 i libri sono 5 e seguono un percorso crescente di inizio avventura della coppia sulla spiaggia, fino allo sfiorire della passione. I componimenti sono calchi delle strofe saffiche, alcaiche, pindariche e anacreontidi. Viene introdotto con decisione il tema predominante della natura, personificata a volte nel mare o nel vento, e umanizzata con veicoli \"parla\", \"ode\". Tale natura sovrana \u00e8 unita alla storicit\u00e0 del territorio abruzzese, discendente dall'antico Sannio preromano, e d'Annunzio stesso compie i primi passi verso il panismo estetizzante del periodo maturo, paragonando la sua amata a una ninfa marina o a una gazzella. Moltissimi sono i richiami alla letteratura classica come Orazio e Pindaro.\nLa versione del 1896 \u00e8 strutturata in tre \"Offerte votive\" (dedicate rispettivamente a Venere, Pan e Apollo) e due canti: \"Canto del Sole e Canto dell'Ospite\"; in cui il poeta riassume il contenuto della versione originale, epurandolo dal ridondante stile carducciano, e adottando una metrica pi\u00f9 composta, fatta di riecheggi nostalgici. In tale edizione hanno influito la riscoperta di Dante Alighieri e il viaggio in Toscana."}
{"id": "2926735", "revid": "15756", "url": "https://it.wikipedia.org/wiki?curid=2926735", "title": "ImageShack", "text": "ImageShack \u00e8 un sito internet di archiviazione di immagini Image hosting molto popolare. Il sito \u00e8 nato nel 2003 e da allora si \u00e8 notevolmente diffuso.\nAll'utenza gratuita viene limitata la possibilit\u00e0 di caricare le immagini, riservando agli iscritti paganti tutte le funzionalit\u00e0 del sito.\nDiffusione.\nNato nel 2003, ImageShack ha avuto un picco di popolarit\u00e0 nel 2006, arrivando in quell'anno a servire fino a 100.000 differenti utenti durante i periodi di punta.\nDal 17 gennaio 2014, in seguito alla modifica del modello di business, la possibilit\u00e0 di caricare le immagini sul sito senza restrizioni viene riservata ai soli utenti paganti mentre agli altri vengono imposte alcune limitazioni.\nFunzioni.\nLa pagina principale ha un campo per la selezione del file, dove l'utente sceglie l'immagine da caricare in rete. Il formato dell'immagine deve essere JPEG (JPG), PNG, GIF, TIFF (TIF), BMP, o SWF e il file non pu\u00f2 superare la dimensione di 5 megabyte. Le immagini caricate nei formati BMP e TIFF (TIF) sono automaticamente convertite in file PNG.\nDopo che il file \u00e8 stato caricato, l'utente viene reindirizzato ad una pagina contenente differenti versioni dell'URL dell'immagine. Questi URL sono gi\u00e0 formattati in differenti snippet HTML e Bulletin Board code, che possono essere utilizzati per l'hotlink degli stessi su siti o forum. Questi URL non sono elencati pubblicamente, cos\u00ec solo l'utente e le persone a cui viene dato l'URL possono conoscere l'indirizzo del file. Nella met\u00e0 del 2008, ImageShack inizi\u00f2 a rendere meno visibili i link diretti alle immagini, tentando di ridurre l'utilizzo degli stessi, ma dopo aver consultato le opinioni degli utenti, smise di nascondere i link diretti e li posizion\u00f2 in cima alla pagina.\nLe immagini sono memorizzate su ImageShack a tempo indeterminato per gli utenti paganti a meno che le stesse o l'utente che le ha caricate abbiano violato i termini di servizio. L'immagine viene resa inaccessibile se l'utente utilizza pi\u00f9 di 300 megabyte di banda in un periodo di un'ora. Il file viene rimosso anche nel caso in cui non venga visualizzato almeno una volta in un anno.\n\u00c8 presente un servizio di registrazione che consente agli utenti di vedere e cancellare le immagini caricate in precedenza ed \u00e8 stata inoltre introdotta un'applicazione stand-alone (che \u00e8 inoltre un'applicazione opensource) che permette agli utenti che utilizzano sistemi Windows, Mac e Linux di caricare immagini e video.\nServizio torrent.\nIl servizio torrent di ImageShack, conosciuto anche come Torrent Drive o ImageShack Drive, offre download di torrent lato server attraverso una interfaccia web. I Torrent sono scaricati e messi in condivisione automaticamente dai server di ImageShack per un periodo di 30 giorni. Una volta terminato ci\u00f2, viene fornito un link HTTP per il download. \u00c8 un servizio fornito a utenti registrati non paganti, ma limitato ad una quota di download degli stessi, misurata dalla quantit\u00e0 di utilizzo dei server da parte degli utenti paganti. Il 28 ottobre 2009, ImageShack sospese il servizio gratuito di Torrent Drive.\nBlocchi del sito.\nHacking di Antisec.\nIl 10 luglio 2009 alle ore 19:34 EST, l'Antisec Movement attacc\u00f2 il sito ImageShack. L'obiettivo del movimento \u00e8 di fermare la pubblicazione di falle nei sistemi di sicurezza. Il gruppo aveva ottenuto il controllo di come le immagini venivano visualizzate. Il risultato dell'attacco fu di reindirizzare tutte le immagini caricate su ImageShack ad un'immagine che mostrava il manifesto del movimento. Nel messaggio si specifica che \u201cno images were harmed in the making of this \u2026 image\u201d, \u201cnessuna immagine \u00e8 stata danneggiata nella produzione di questa \u2026 immagine\u201d rassicurando gli utenti di ImageShack che nessuna immagine era andata perduta.\nAlle ore 21:00 PST del 10 luglio fu ripristinata la normale funzionalit\u00e0 del sito. ImageShack dichiar\u00f2 che nessun dato o contenuto era stato perso o danneggiato. Ciononostante, diversi utenti hanno lamentato la perdita di alcune immagini.\nBlocco in Colombia.\nIl 24 agosto 2009 Imageshack fu bloccato dal Governo Colombiano nell'ambito dell'applicazione del programma Sano per Internet. Apparentemente fu un falso positivo originatosi dai filtri contro la pornografia infantile.\nBlocco in Cina.\nDa novembre 2012 il sito \u00e8 bloccato nella Repubblica Popolare Cinese."}
{"id": "2926739", "revid": "123486217", "url": "https://it.wikipedia.org/wiki?curid=2926739", "title": "Mesone J/Psi", "text": "Il mesone J/\u03c8 \u00e8 una particella subatomica di sapore neutro costituito da un quark charm e un'antiquark charm. I mesoni formati da uno stato legato di un quark charm e un anti-quark charm sono generalmente conosciuti come \"charmonium\". Il mesone J/\u03c8 \u00e8 il primo stato eccitato di charmonium (la forma del charmonium con la seconda massa a riposo pi\u00f9 piccola). Il mesone J/\u03c8 ha una massa a riposo di e una vita media di . La sua vita media \u00e8 circa un migliaio di volte pi\u00f9 lunga delle aspettative, poich\u00e9 i principali decadimenti di questa particella risultano soppressi.\nLa sua scoperta venne fatta indipendentemente da due gruppi di ricerca, uno allo Stanford Linear Accelerator Center, capeggiato da Burton Richter, e uno al Brookhaven National Laboratory, condotto da Samuel Ting al MIT. Effettivamente notarono di aver scoperto la stessa particella e entrambi i gruppi annunciarono le loro scoperte l'11 novembre 1974. L'importanza di questa scoperta \u00e8 evidenziata dal fatto che la successiva serie di rapidi cambiamenti nella fisica delle particelle del tempo divenne nota come la \"rivoluzione di novembre\". Richter e Ting vennero premiati per la loro scoperta condivisa con il Premio Nobel per la fisica nel 1976.\nBackground della scoperta.\nIl background della scoperta del mesone J/\u03c8 fu sia teorico che sperimentale. Negli anni '60 vennero proposti i primi modelli di quark della fisica delle particelle, i quali proponevano che i protoni, neutroni e tutti i barioni e mesoni, fossero costituiti da tre tipi di particelle elementari caratterizzate da carica elettrica frazionaria: i \"quark\", esistenti in tre diversi \"sapori\" denominati \"up\", \"down\" e \"strange\". Nonostante le notevoli capacit\u00e0 dei modelli a quark di portare ordine nello \"zoo delle particelle elementari\", erano considerato ancora qualcosa di simile a una finzione matematica, un artefatto di ragioni fisiche pi\u00f9 profonde.\nA partire dal 1969, gli esperimenti di deep inelastic scattering allo SLAC rivelarono prove sperimentali sorprendenti riguardanti le particelle presenti all'interno dei protoni. Inizialmente non si sapeva se fossero quark o altro. Sono stati necessari molti esperimenti per identificare in modo chiaro le propriet\u00e0 dei componenti del protone. In prima approssimazione corrispondevano ai quark gi\u00e0 descritti nei modelli teorici.\nSul fronte teorico, le teorie di gauge con simmetria rotta divennero le prime teorie a contendersi la completa spiegazione dell'interazione debole, dopo che Gerardus 't Hooft scopr\u00ec nel 1971 come rinormalizzare le teorie di gauge non abeliane cos\u00ec da poter utilizzare i diagrammi di Feynman per descrivere i processi in cui intervengono le interazioni forti. La prima prova sperimentale della teoria di unificazione elettrodebole fu la scoperta nel 1973 dei bosoni W e Z e quindi della corrente debole neutra. Le teorie di gauge insieme ai quark divennero nel 1973 dei validi contendenti per spiegare l'interazione forte dopo che venne proposto il concetto di libert\u00e0 asintotica.\nTuttavia, una semplice combinazione della teoria elettrodebole e del modello a quark port\u00f2 a calcoli sulle modalit\u00e0 di decadimento conosciute che contraddicevano l'osservazione: in particolare, si prevedeva il decadimento di un quark strange in un quark down, mediante un bosone Z come mediatore del cambiamento di sapore, ma questo non veniva osservato. Un'idea del 1970 di Sheldon Glashow, John Iliopoulos e Luciano Maiani, nota come meccanismo GIM, mostrava che i decadimenti con cambiamento di sapore sarebbero stati vietati se fosse esistito un quarto quark, denominato \"charm\", che si accoppiasse con il quark strange. Questo lavoro port\u00f2, entro l'estate del 1974, a previsioni teoriche di come avrebbe dovuto essere un mesone charm/anti-charm. Tali previsioni furono ignorate. Il lavoro di Richter e Ting fu svolto per altri motivi, in gran parte per esplorare nuovi livelli di energia.\nDenominazione.\nA causa della scoperta quasi simultanea, il bosone J/\u03c8 \u00e8 l'unica particella elementare ad avere un nome con due lettere. Richter la chiam\u00f2 \"SP\", dal nome dell'acceleratore SPEAR utilizzato allo SLAC; tuttavia a nessuno dei suoi collaboratori piacque questo nome. Dopo essersi consultato con Leonidas Resvanis (greco di nascita) per vedere quale lettera greca fosse ancora disponibile, e dopo aver rifiutato la \"iota\" perch\u00e9 il suo nome suggeriva scarsa rilevanza, Richter scelse \"psi\", un nome che, come ha fatto notare Gerson Goldhaber, contiene le lettere del nome originale \"SP\", ma in ordine inverso. Inoltre le successive immagini tratte dalla camera a scintille riproducevano casualmente la forma di una Psi.\nTing assegn\u00f2 alla particella il nome \"J\", la lettera precedente a \"K\", nome del gi\u00e0 noto mesone K. Tuttavia non si pu\u00f2 giudicare ininfluente la somiglianza della \"J\" con il carattere cinese Ting (\u4e01), il cognome cinese del ricercatore; inoltre J \u00e8 anche l'iniziale del nome della prima figlia di Ting, Jeanne.\nDal momento che la comunit\u00e0 scientifica ha ritenuto ingiusto dare la priorit\u00e0 a uno dei due scopritori, le pubblicazioni successive hanno fatto riferimento alla particella come \"J/\u03c8\".\nIl primo stato eccitato della J/\u03c8 venne chiamato \u03c8'. \u00c8 adesso definito come \u03c8(2S) o occasionalmente \u03c8(3686), indicando cos\u00ec rispettivamente il suo stato quantico o la massa in MeV. Gli altri mesoni vettori che sono stati legati charm-anticharm sono indicati similmente con \u03c8 e lo stato quantico (se noto) o la massa. La \"J\" non \u00e8 utilizzata, in quanto soltanto il gruppo di Richter scopr\u00ec gli stati eccitati.\nIl nome \"charmonium\" viene usato per J/\u03c8 e gli altri stati legati charm-anticharm, in analogia con il positronio, anch'esso costituito da una particella e dalla sua antiparticella (in questo caso elettrone e positrone).\nFusione J/\u03c8.\nIn un mezzo QCD caldo, quando la temperatura s'innalza ben oltre la temperatura di Hagedorn, si prevede che J/\u03c8 e i suoi stati eccitati fondano. Questa \u00e8 una delle manifestazioni della formazione del plasma di quark e gluoni (QGP). Dal 2009 gli esperimenti effettuati al Super Proton Synchrotron del CERN e al Relativistic Heavy Ion Collider del Brookhaven National Laboratory (BNL) hanno studiato questo fenomeno senza risultati definitivi. Ci\u00f2 \u00e8 dovuto all'esigenza che la scomparsa dei mesoni J/\u03c8 dal \"QGP\" sia valutata sulla base della produzione totale di tutte le particelle subatomiche contenenti quark charm, perch\u00e9 \u00e8 molto probabile che vengano prodotti e/o distrutti mesoni J/\u03c8 al momento dell'adronizzazione del QGP. Pertanto vi \u00e8 ancora incertezza sulle condizioni prevalenti delle collisioni iniziali.\nInfatti, invece della soppressione, \u00e8 previsto un aumento della produzione di J/\u03c8 negli esperimenti con ioni pesanti a LHC, dove il meccanismo di produzione di quark ricombinanti deve essere dominante data l'abbondanza di quark charm nel QGP. Le tracce dei mesoni Bc indicano che i quark si muovono e si legano liberamente quando si combinano per formare adroni.\nModi di decadimento.\nI modi di decadimento adronico dei mesoni J/\u03c8 sono fortemente soppressi a causa della regola di OZI. Questo effetto aumenta fortemente la durata della vita media della particella e in tal modo la sua larghezza di decadimento \u00e8 di appena . A causa di questa forte soppressione il decadimento elettromagnetico comincia a competere con il decadimento adronico. Per questo motivo J/\u03c8 c'\u00e8 una significativa frazione di decadimento in leptoni."}
{"id": "2926744", "revid": "697352", "url": "https://it.wikipedia.org/wiki?curid=2926744", "title": "Mary Connell", "text": ""}
{"id": "2926748", "revid": "367445", "url": "https://it.wikipedia.org/wiki?curid=2926748", "title": "Vipera (imbarcazione)", "text": "La vipera era un'imbarcazione tipica della Laguna di Venezia, non pi\u00f9 in uso.\nLa sua forma era simile a quella del \"sandolo\" ma era caratterizzata dalla perfetta simmetria di prua e poppa, terminanti entrambe con piccole aste metalliche.\nLunga, snella e molto leggera, spinta da sei rematori in posizione di voga alla veneta, era caratterizzata da particolari doti di maneggevolezza e velocit\u00e0 e per questo motivo veniva impiegata anche dai contrabbandieri.\nLa produzione di questo tipo di imbarcazione termin\u00f2 agli inizi del Novecento e ne sono sopravvissuti solo due esemplari, conservati presso il Museo storico navale di Venezia."}
{"id": "2926749", "revid": "729019", "url": "https://it.wikipedia.org/wiki?curid=2926749", "title": "Torneo di Wimbledon 1887 - Singolare femminile", "text": "Lottie Dod ha battuto nel challenge round la detentrice del titolo Blanche Bingley 6-2, 6-0."}
{"id": "2926753", "revid": "599013", "url": "https://it.wikipedia.org/wiki?curid=2926753", "title": "Bryan Gasperoni", "text": "Carriera.\nClub.\nDal 2000 al 2009 gioca per il Murata fatta eccezione per il periodo dal 2001 al 2003 dove gioca per il Domagnano e del periodo dal 2004 al 2005 dove gioca per il Novafeltria.\nNazionale.\nCon la maglia del San Marino ha giocato 28 partite segnando un gol."}
{"id": "2926757", "revid": "1764104", "url": "https://it.wikipedia.org/wiki?curid=2926757", "title": "Pak Seung-zin", "text": "Carriera.\nHa segnato due reti durante i Mondiali d'Inghilterra del 1966: la prima fu realizzata durante il girone di qualificazione contro il , e fu la settecentesima della storia dei Mondiali, la seconda apr\u00ec le marcature nella gara dei quarti di finale contro il . Figura all'ottavo posto della classifica dei migliori giocatori nordcoreani.\nCon le 2 reti segnate nel 1966 \u00e8 il miglior marcatore nordcoreano al mondiale.\nSulla sua vita sono circolate notizie contraddittorie: secondo alcuni rifugiati politici il calciatore sarebbe stato internato per 12 anni in un campo di concentramento, mentre secondo i suoi ex compagni di nazionale il giocatore ha intrapreso la carriera di allenatore."}
{"id": "2926758", "revid": "38120", "url": "https://it.wikipedia.org/wiki?curid=2926758", "title": "Faleu", "text": "Faleu \u00e8 un villaggio di Samoa. Al censimento 2006 contava 354 abitanti. \nSi tratta del pi\u00f9 popoloso dei quattro villaggi dell'isola di Manono, gli altri sono Lepuia'i, Apai e Salua. Si trova sulla punta sud-orientale dell'isola, che amministrativamente fa capo al distretto di Aiga-i-le-Tai."}
{"id": "2926759", "revid": "697352", "url": "https://it.wikipedia.org/wiki?curid=2926759", "title": "A.J. Cooper", "text": ""}
{"id": "2926766", "revid": "1442080", "url": "https://it.wikipedia.org/wiki?curid=2926766", "title": "Torneo di Wimbledon 1888 - Singolare femminile", "text": "Lottie Dod ha battuto in finale la vincitrice della fase preliminare Blanche Bingley Hillyard 6-3, 6-3."}
{"id": "2926769", "revid": "767487", "url": "https://it.wikipedia.org/wiki?curid=2926769", "title": "L'assassino si chiama Pompeo", "text": "L'assassino si chiama Pompeo \u00e8 un film comico del 1962, diretto da Marino Girolami.\nTrama.\nPompeo Sisini \u00e8 un uomo timido e impressionabile; nella citt\u00e0 \u00e8 stata uccisa una donna. Pompeo, che non ricorda che cosa abbia fatto la sera del delitto, perch\u00e9 aveva bevuto, comincia a credere di essere l'assassino e di essere ricercato, anche perch\u00e9 tanti piccoli indizi sembrano accusarlo. Dopo vari colpi di scena, equivoci, momenti di paura e maldestri tentativi di sviare i sospetti da s\u00e9, Pompeo decide di costituirsi. Quando per\u00f2 arriva in questura, il vero assassino \u00e8 appena stato arrestato e ha confessato, e lui viene preso per un perditempo e cacciato via.\nProduzione.\nIl film prodotto dalla Cinematografica Lombarda e Castello Film di Antonio Mambretti venne girato negli studi ICET di Milano."}
{"id": "2926770", "revid": "697352", "url": "https://it.wikipedia.org/wiki?curid=2926770", "title": "Nessa Holt", "text": ""}
{"id": "2926782", "revid": "599013", "url": "https://it.wikipedia.org/wiki?curid=2926782", "title": "Claudio Canti", "text": "Carriera.\nClub.\nDal 1995 al 2003 ha giocato per Folgore/Falciano e Juvenes/Dogana.\nNazionale.\nCon la maglia del San Marino ha giocato dal 1991 al 1995 22 partite."}
{"id": "2926783", "revid": "4175", "url": "https://it.wikipedia.org/wiki?curid=2926783", "title": "Ivan Il'i\u010d Mosjoukine", "text": ""}
{"id": "2926787", "revid": "767487", "url": "https://it.wikipedia.org/wiki?curid=2926787", "title": "Twist, lolite e vitelloni", "text": "Twist, lolite e vitelloni \u00e8 un film italiano del 1962 diretto da Marino Girolami.\nTrama.\nIn un piccolo paese del centro Italia si svolgono le vicende umane dei suoi abitanti. Le competizioni e i litigi tra il barone, sindaco del paese, e il proprietario dell'albergo Miramonti sono mediate dal parroco don Celestino, che \u00e8 alla ricerca di soldi per riparare il tetto della canonica. L'amore proibito tra Lauretta, figlia dell'albergatore e Vittorio Emanuele, figlio del barone. Intanto in paese arriva un ingegnere per costruire la nuova piscina ma le sue intenzioni non sembrano del tutto oneste."}
{"id": "2926788", "revid": "298055", "url": "https://it.wikipedia.org/wiki?curid=2926788", "title": "Piper Nielsen", "text": ""}
{"id": "2926791", "revid": "1543377", "url": "https://it.wikipedia.org/wiki?curid=2926791", "title": "Coppa Intercontinentale 1995 (calcio)", "text": "La Coppa Intercontinentale 1995 (denominata anche Toyota Cup 1995 per ragioni di sponsorizzazione) \u00e8 stata la trentaquattresima edizione del trofeo riservato alle squadre vincitrici della UEFA Champions League e della Coppa Libertadores.\nAvvenimenti.\nL'edizione del trofeo decisa in gara unica a Tokyo vide contendersi il titolo gli olandesi dell'Ajax (vittoriosi in Champions League contro il Milan, cui fu cos\u00ec impedito di partecipare per la terza volta consecutiva alla manifestazione) e i brasiliani del Gr\u00eamio di Porto Alegre (vittoriosi in Coppa Libertadores contro il Nacional de Medellin).\nLa finale, considerata una delle pi\u00f9 mediocri della storia del torneo, vede la compagine brasiliana impostare fin da subito un atteggiamento difensivo, che riesce nell'intento di arginare la superiorit\u00e0 tecnica della squadra olandese, che nonostante il costante predominio dell'iniziativa di gioco non riesce mai seriamente a creare occasioni per il vantaggio. Dopo una traversa colta da Klujvert, l'espulsione al minuto 56 del difensore Rivarola arretra ulteriormente il baricentro del Gr\u00eamio, che si chiude in difesa affidandosi a sporadiche iniziative in contropiede, facilmente bloccate dallaa difesa bianco-rossa.\nIl match si trascina cos\u00ec prima ai tempi supplementari e poi ai calci di rigore dove, dopo tre errori consecutivi iniziali, sar\u00e0 Danny Blind a regalare ai \"lancieri\" di Amsterdam il secondo successo nel torneo intercontinentale. Lo stesso capitano degli olandesi sar\u00e0 premiato come miglior giocatore della partita.\nNel 2017, la FIFA ha equiparato i titoli della Coppa del mondo per club e della Coppa Intercontinentale, riconoscendo a posteriori anche i vincitori dell'Intercontinentale come detentori del titolo ufficiale di \"campione del mondo FIFA\", inizialmente attribuito soltanto ai vincitori della Coppa del mondo per club."}
{"id": "2926793", "revid": "124534724", "url": "https://it.wikipedia.org/wiki?curid=2926793", "title": "Pala degli Otto", "text": "La Pala degli Otto (\"Madonna col Bambino e quattro santi\") \u00e8 un dipinto a tempera su tavola (355x255 cm) di Filippino Lippi, datata 20 febbraio 1486 (sulla tavola \u00e8 scritto 1485, ma secondo l'anno fiorentino) e conservata negli Uffizi di Firenze.\nStoria.\nL'opera venne dipinta per la sala degli Otto di Pratica di Palazzo Vecchio. Per la stessa pala era stato prima incaricato Leonardo da Vinci, che il 10 gennaio 1478 aveva incassato quindici fiorini come anticipo, poi a Domenico Ghirlandaio e infine a Filippino Lippi, che la complet\u00f2 nel 1486. Per il pagamento venne interpellato Lorenzo il Magnifico come estimatore, che valut\u00f2 la tavola 1200 lire.\nGi\u00e0 equivocata per la pala eseguita in sostituzione dell'\"Adorazione dei Magi\" di Leonardo, oggi si sa che quell'opera era invece l'\"Adorazione dei Magi\" di Filippino sempre agli Uffizi. Il dipinto \u00e8 agli Uffizi dal 1782.\nDescrizione e stile.\nSi tratta di una sacra conversazione. La Madonna sta su un alto trono entro una nicchia con la conchiglia di capasanta nella cupoletta (allusione a Maria come nuova Venere), tenendo il Bambino in braccio e sfogliando con lui un libriccino. Il motivo della conchiglia ricorre anche sul fregio alla base del trono. Ai lati si trovano quattro santi protettori di Firenze e degli \"Otto\", da sinistra Giovanni Battista, Vittore, Bernardo di Chiaravalle e Zanobi. Essi compongono un semicerchio attorno al trono e sono variamente atteggiati.\nGiovanni Battista, con la veste da eremita di pelo di cammello, il corpo magro, la barbetta e l'asta con la croce, \u00e8 nella tipica posizione di indicare la Vergine, indirizzando l'occhio dello spettatore. Egli, patrono di Firenze, ha un ampio manto rosso, che crea una macchia di colore che si bilancia con quelle del manto azzurro di Maria al centro (sul quale si nota la stella sulla spalla, antichissimo attributo che richiama la stella cometa dell'Epifania) e del piviale violetto (un colore molto raro nella pittura dell'epoca) di Zanobi sull'altro lato.\nAccanto a Giovanni, Vittore, protettore della Parte Guelfa, ha una mitria vescovile finemente decorata da ori, perle e gemme, che testimonia l'influenza fiamminga nel risalto dato alla resa dei materiali splendenti. Seguono Bernardo, con in mano un libro aperto che contiene un'omelia alla Vergine da lui scritta in cui si legge anche la parola in omaggio ai Medici, e Zanobi, patrono della diocesi fiorentina, che \u00e8 il pi\u00f9 riccamente vestito, con un ampio panneggio decorato da perle e ricami dorati e uno stupefacente bastone pastorale a cui \u00e8 legato un velo trasparente, che l'artista rese con grande virtuosismo; sul petto ha appuntato un gioiello con il giglio rosso, emblema cittadino.\nIl volto di Maria mostra una somiglianza con opere di Leonardo da Vinci (in particolare nell'incompiuta \"Adorazione dei Magi\"), che in passato ha fatto anche ipotizzare un intervento diretto del genio del Rinascimento, esclusa poi dalla critica successiva. In alto due leggerissimi angeli tengono ghirlande di rose (il fiore mariano), a cui sta appesa la corona di Maria; nella parte superiore infine si trova uno stemma della Croce del Popolo, uno degli emblemi del Comune fiorentino, tra nastri nervosamente svolazzanti, ma simmetrici, che vogliono dare l'impressione di essere appesi sul soffitto, a decorazione della volta a botte dell'immaginaria stanza.\nSul gradino alla base, dove si legge la data, sta appoggiato un libro coperto da due drappi, allusione all'attivit\u00e0 della magistratura degli Otto."}
{"id": "2926794", "revid": "36426", "url": "https://it.wikipedia.org/wiki?curid=2926794", "title": "Anno fiorentino", "text": ""}
{"id": "2926796", "revid": "125979125", "url": "https://it.wikipedia.org/wiki?curid=2926796", "title": "Propriet\u00e0 tecnologiche", "text": "Le propriet\u00e0 tecnologiche dei materiali definiscono l'attitudine di un materiale a essere sottoposto alle diverse lavorazioni e caratterizzano il comportamento del materiale sottoposto ad esse.\nMalleabilit\u00e0, fusibilit\u00e0, saldabilit\u00e0 e truciolabilit\u00e0, ad esempio, definiscono quindi la capacit\u00e0 del materiale di lasciarsi lavorare rispettivamente per deformazione plastica, per fusione, per unione di lembi tramite i diversi tipi di saldatura e per asportazione di truciolo con macchine utensili.\nDuttilit\u00e0.\nLa duttilit\u00e0 \u00e8 l'attitudine di un materiale a essere trasformato in fili sottili. Tale trasformazione pu\u00f2 avvenire a caldo o a freddo per mezzo di una matrice, in cui il materiale viene tirato, alla quale deve essere praticato un foro di dimensioni equivalenti a quelle del prodotto desiderato.\nEsempi di materiali duttili sono: oro, argento, rame, acciaio, ottone, alluminio e piombo.\nEsempi di materiali non duttili sono: ghisa, bronzo.\nImbutibilit\u00e0.\nL'imbutibilit\u00e0 \u00e8 l'attitudine di un materiale a lasciarsi trasformare in prodotti cavi, quest'operazione si svolge prevalentemente a freddo.\nEsempi di materiali imbutibili sono: alluminio, rame, ottone a caldo, leghe di acciaio non in fase martensitica o bainitica, acciaio inox austenitico.\nEsempi di materiali non imbutibili sono: ghisa, piombo, ottone a freddo.\nMalleabilit\u00e0.\nLa malleabilit\u00e0 \u00e8 l'attitudine di un materiale a lasciarsi deformare in maniera permanente, sotto l'azione di una pressione adeguata, senza screpolature o fratture e senza subire particolari modifiche a livello strutturale. In particolare si riferisce all'attitudine a lasciarsi ridurre in lamine sottili.\nEsempi di materiali malleabili sono: acciaio, oro, ottone, argento, stagno, piombo.\nEsempi di materiali non malleabili sono: ghisa, .\nPiegabilit\u00e0.\nLa piegabilit\u00e0 \u00e8 l'attitudine di un materiale a lasciarsi piegare senza difficolt\u00e0, quindi durante la pratica di piegatura il materiale non deve rompersi o rovinarsi.\nEsempi di materiali piegabili sono: gomma, leghe leggere, argilla grezza, plastilna, e in generale tutti i materiali metallici con reticolo cristallino cubico a facce centrate.\nEsempi di materiali non piegabili sono: ghisa, bronzo e in generale tutti i materiali metallici in configurazione cubica a facce centrate al di sotto della T di transizione duttile/fragile.\nSaldabilit\u00e0.\nLa saldabilit\u00e0 \u00e8 l'attitudine di un materiale a lasciarsi unire alle sue parti o a un altro materiale tramite fusione, nelle leghe metalliche tale processo non deve per\u00f2 pregiudicare la funzionalit\u00e0 della microstruttura che si viene a formare durante il raffreddamento.\nEsempi di materiali saldabili: acciaio con basso contenuto di carbonio, lega.\nEsempi di materiali non saldabili: acciai ad alto contenuto di carbonio (durante il raffreddamento potrebbe formarsi la martensite che \u00e8 fragile), ghisa, bronzo.\nColabilitinivit\u00e0.\nLa colabilit\u00e0 \u00e8 l'attitudine di un materiale a riempire completamente un contenitore di qualsiasi forma una volta allo stato liquido, in metallurgia un'ottima colabilit\u00e0 si ha se durante il raffreddamento il materiale ha un basso ritiro.\nEsempi di materiali colabili: ghisa, ottone, bronzo.\nEsempi di materiali non colabili: acciaio.\nTemprabilit\u00e0.\nLa temprabilit\u00e0 \u00e8 la capacit\u00e0 che hanno i metalli e le leghe metalliche di cambiare la propria struttura in seguito a un trattamento di tempra. Grazie alla tempra un materiale pu\u00f2 indurirsi o addolcirsi.\nEsempi di materiali temprabili: acciai legati, ghisa, ottone, bronzo, oro, acciai auto-tempranti (alti elementi di lega).\nEsempi di materiali non temprabili: ghisa grigia, acciaio inox austenitico, acciaio al basso carbonio (es. acciai da costruzione generici).\nTruciolabilit\u00e0.\nLa truciolabilit\u00e0 (o lavorabilit\u00e0 alle macchine utensili) di un materiale \u00e8 l'attitudine a produrre trucioli se lavorato con macchinari che asportano del materiale. A seconda della durezza, quando verr\u00e0 lavorato produrr\u00e0 trucioli corti e spezzati in caso di materiali molto duri e trucioli molto lunghi in caso di materiali morbidi.\nEsempi di materiali truciolabili: acciai rapidi/super rapidi, bronzi, ghise grigie.\nEsempi di materiali non truciolabili: ghise bianche, acciai bainitici e martensitici.\nFusibilit\u00e0.\nLa fusibilit\u00e0 \u00e8 l'attitudine di un materiale a essere colato allo stato liquido dentro una forma per ottenere un getto di fusione.\nLucidabilit\u00e0.\nLa lucidabilit\u00e0 \u00e8 la propriet\u00e0 tecnologica di un corpo o di un materiale di lasciarsi levigare/lucidare. \u00c8 una propriet\u00e0 dei metalli (acciaio, alluminio, ad es.) e del legno.\nEstrudibilit\u00e0.\nL\u2019estrudibilit\u00e0 \u00e8 la capacit\u00e0 del materiale di assumere forme desiderate attraverso un foro sagomato in cui viene spinto.\nConsiste in un'operazione analoga alla trafilatura, ma il materiale non \u00e8 tirato dall\u2019esterno ma compresso dall\u2019interno. Per estrusione si ottengono i profilati (elementi metallici derivanti da un processo di trafilatura)\nanche di notevole complessit\u00e0. Buona estrudibilit\u00e0 hanno le leghe dell\u2019allumino.\nLa fendibilit\u00e0 \u00e8 la possibilit\u00e0 che un materiale possiede, o meno, di lasciarsi fendere, scavare, solcare (scalfire). Es.: viene sfruttata per incidere graffiti."}
{"id": "2926802", "revid": "599013", "url": "https://it.wikipedia.org/wiki?curid=2926802", "title": "Lee Chang-myung", "text": "Carriera.\nNazionale.\nHa ricoperto il ruolo di portiere titolare della rappresentativa nordcoreana ai Mondiali d'Inghilterra del 1966, disputando anche le due gare di qualificazione alla fase finale contro l'. Ha inoltre partecipato alle tre gare di qualificazione ai , per un totale di 9 presenze."}
{"id": "2926803", "revid": "729019", "url": "https://it.wikipedia.org/wiki?curid=2926803", "title": "Torneo di Wimbledon 1889 - Singolare femminile", "text": "Lottie Dod non ha difeso il titolo conquistato l'anno precedente, cos\u00ec non si \u00e8 disputato il challenge round e il titolo \u00e8 andato alla vincitrice del torneo preliminare.\nBlanche Bingley Hillyard ha battuto in finale Lena Rice 4-6, 8-6, 6-4.\nLa Hillyard salv\u00f2 due match point. La Rice aveva un servizio forte e dritto, ma il suo debole rovescio incrociato non fu all'altezza dell'avversaria."}
{"id": "2926805", "revid": "767487", "url": "https://it.wikipedia.org/wiki?curid=2926805", "title": "Pietro Micca (film)", "text": "Pietro Micca \u00e8 un film del 1938 diretto da Aldo Vergano, al suo debutto come regista.\nTratto dal romanzo storico \"I dragoni azzurri\" di Luigi Gramegna, racconta la vicenda dell'eroico militare sabaudo Pietro Micca, durante l'Assedio di Torino del 1706.\n\u00c8 attualmente considerato perduto; ne sopravvive uno spezzone di pochi minuti, donato al Museo Nazionale del Cinema di Torino dall'attore Carlo Petruzzelli che interpretava nel film la parte del bambino Vigin.\nIl film segn\u00f2 il debutto cinematografico di Clara Calamai, qui accreditata con lo pseudonimo Clara Mais.\nTrama.\nXVIII secolo, sono gli anni della Guerra di successione al trono spagnolo, che sta insanguinando tutta l'Europa; i francesi, alleati degli spagnoli, volendo annetterlo alla Francia, invadono il Piemonte, trovando per\u00f2 una strenua resistenza da parte dell'esercito sabaudo, capeggiato dai principi Vittorio Amedeo II di Savoia ed Eugenio di Savoia; Le truppe riescono comunque ad arrivare alla citt\u00e0 di Torino, mettendola sotto assedio, ma questa viene valorosamente difesa dai torinesi, tra cui vi \u00e8 anche Pietro Micca, un militare prode e coraggioso; per bloccare i nemici, la \"Compagnia delle talpe\", un gruppo di esperti minatori torinesi, scava delle gallerie sotto la loro artiglieria per farla saltare in aria attraverso una grande mina da loro fabbricata, in attesa che giungano in citt\u00e0 i principi di Savoia assieme alle loro truppe. Ma una spia dell'esercito francese riesce a penetrare dentro la citt\u00e0 assediata, scopre il piano della Compagnia ed avverte i francesi; questi decidono dunque di penetrare nella citt\u00e0 proprio attraverso queste gallerie sotterranee, ma Pietro, per impedire che gli invasori entrino a Torino, decide di sacrificarsi eroicamente per la sua citt\u00e0, facendosi saltare in aria assieme alla gigantesca mina, serrandogli cos\u00ec il passo; poco dopo, arrivano finalmente i principi di Savoia, che sul campo di battaglia riescono ad avere la meglio sui francesi ed a cacciarli via da Torino.\nProduzione.\nLa pellicola, prodotta dalla societ\u00e0 Taurinia Film e distribuito dalla CINF (Consorzio Italiano Noleggiatori Film), entrambi costituitisi appositamente per questa produzione, fu girata nell'autunno 1937 negli stabilimenti di Cinecitt\u00e0 (inaugurati nella primavera di quello stesso anno) per gli interni, mentre gli esterni furono realizzati presso la cittadella di Alessandria.\nLa produzione si \u00e8 avvalsa della collaborazione di Enzo Musumeci Greco come maestro d'armi.\nDistribuzione.\nIl film fu distribuito nel circuito cinematografico italiano nel gennaio del 1938.\nAccoglienza.\nCome per tutta la produzione cinematografica italiana degli anni trenta, anche per \"Pietro Micca\" non sono disponibili dati sugli introiti economici della pellicola, n\u00e9 le fonti forniscono elementi indiretti a tale proposito."}
{"id": "2926810", "revid": "158913", "url": "https://it.wikipedia.org/wiki?curid=2926810", "title": "Ethica ordine geometrico demonstrata", "text": ""}
{"id": "2926812", "revid": "830939", "url": "https://it.wikipedia.org/wiki?curid=2926812", "title": "Karl von Meck", "text": "Biografia.\nLa sua famiglia proveniva dalla nobilt\u00e0 delle coste tedesche del mar Baltico, originaria della Slesia. Suo padre era il maggiore Otto Adam von Meck un funzionario delle dogane di Riga. Sua madre era Wilhelmine Hafferberg - una figlia di Friedrich Wilhelm e Catharine Constanze Nott che in seconde nozze fu moglie di Carl Ludwig von Veichtner, un figlio del compositore Franz Adam Veichtner.\nNel 1844 Karl von Meck si laure\u00f2 all'Istituto di Comunicazioni di San Pietroburgo e venne assunto, come ingegnere nel progetto di ristrutturazione della strada Mosca-Varsavia. Nel 1860 von Meck lasci\u00f2 l'impiego pubblico per mettersi in proprio. Dopo la sconfitta militare in Crimea molta gente si rese conto dell'importanza dei trasporti ferroviari. Von Meck entr\u00f2 nella \"Saratov Railway Association\" con l'intento di costruire una ferrovia privata fra Mosca e Saratov con fondi privati. La prima fase del progetto fu la realizzazione del collegamento fra Mosca e Kolomna. La linea entr\u00f2 in esercizio e, dopo due soli anni di operativit\u00e0, dovette essere chiusa per mancanza di fondi e la societ\u00e0 fin\u00ec in bancarotta.\nKarl von Meck decise di insistere e nel 1863 si associ\u00f2 alla \"Moscow-Ryazan Railway Association\". Il presidente lo nomin\u00f2 capo del progetto e la strada ferrata venne costruita in un anno e mezzo, producendo cospicui profitti. Karl von Meck partecip\u00f2 alla costruzione di diverse altre ferrovie ma non ottenne mai pi\u00f9 lo stesso risultato. Comunque la sua diligenza, tenacit\u00e0 e sforzi vennero riconosciuti ed apprezzati.\nDopo la sua morte, la vedova Nadezhda von Meck, divenne la mecenate di P\u00ebtr Il'i\u010d \u010cajkovskij. Il figlio di Karl von Meck, Nikolai Karlovich, gioc\u00f2 un ruolo preminente nella costruzione del sistema ferroviario della Russia."}
{"id": "2926813", "revid": "4175", "url": "https://it.wikipedia.org/wiki?curid=2926813", "title": "Genndy Tartakovsky", "text": ""}
{"id": "2926833", "revid": "80598", "url": "https://it.wikipedia.org/wiki?curid=2926833", "title": "Italia canta", "text": ""}
{"id": "2926838", "revid": "486946", "url": "https://it.wikipedia.org/wiki?curid=2926838", "title": "Yuliya Ippolitovna Solntseva", "text": ""}
{"id": "2926846", "revid": "287204", "url": "https://it.wikipedia.org/wiki?curid=2926846", "title": "Fondazione ente dello spettacolo", "text": "La Fondazione Ente dello Spettacolo \u2013 costituita in seno alla Conferenza Episcopale Italiana \u2013 \u00e8 una fondazione impegnata nella diffusione e valorizzazione della cultura cinematografica in Italia. Si pone come strumento privilegiato per la promozione, nell\u2019ambito dello spettacolo in tutte le sue forme, dei valori che costituiscono il patrimonio culturale cristiano, dove i principi e i valori della CEI convivono paralleli a una ben precisa identit\u00e0 laica della Fondazione.\nStoria.\nL\u2019Ente dello Spettacolo nasce nel 1946 dall\u2019unione di tre Centri cattolici: il Centro Cattolico Cinematografico, il Centro Cattolico Radiofonico e il Centro Cattolico Teatrale. Luigi Gedda \u2013 gi\u00e0 Presidente Generale dell\u2019A.C.I. \u2013 assunse la Presidenza dell\u2019Ente avendo al fianco Ugo Sciascia come Segretario Generale. Di fatto l\u2019opera dell\u2019Ente non mir\u00f2 a federare ma a fondere i tre Centri cosicch\u00e9 questi ultimi potessero costituire la crescita e le funzioni dell\u2019Ente dello Spettacolo, che, del resto, ha sempre fatto del cinema il proprio asse portante.\nI Presidenti che si sono succeduti alla guida dell\u2019Ente (da Carlo Canziani ad Albino Galletto, da Claudio Sorgi a Dario Edoardo Vigan\u00f2, Ivan Maffeis e Davide Milani) hanno contribuito a definirne l\u2019immagine, insieme ai collaboratori che li hanno affiancati, nel compito di coniugare valori morali e passione per il cinema. A fare da \"trait d\u2019union\", nel susseguirsi delle generazioni, delle sensibilit\u00e0 e dei sempre nuovi problemi da affrontare, sono infatti stati l\u2019amore viscerale e fedele per il cinema e la convinzione che esso sia un linguaggio potente per la capacit\u00e0 di raccontare storie, di suscitare emozioni, di parlare agli uomini di tutti i tempi, oltre che un formidabile strumento di apostolato.\nPresidenti e collaboratori hanno cercato di definire il perimetro al cui interno mobilitare le forze cattoliche, proteggendone \u2013 a volte spostandone \u2013 i confini; hanno identificato le battaglie pi\u00f9 urgenti da combattere in relazione ai diversi tempi storici (ora in difesa della moralit\u00e0 e della censura, ora per la creazione di strutture di produzione e consumo autonome, ora a sostegno o contro determinati filoni e autori, ecc.) fino a compiere un deciso passo in avanti, soprattutto negli ultimi vent\u2019anni, abolendo le recinzioni difensive e aprendosi a un confronto costruttivo e aperto con l\u2019intero mondo del cinema. \u00c8 soprattutto in concomitanza con quest\u2019ultimo periodo che l\u2019Ente dello Spettacolo \u2013 divenuto Fondazione nel 2006, sotto la Presidenza di Ivan Maffeis \u2013 ha ampliato considerevolmente la quantit\u00e0 delle azioni e delle iniziative a servizio del cinema.\nAttivit\u00e0.\nLa Fondazione Ente dello Spettacolo svolge attivit\u00e0 di editoria tradizionale ed elettronica, creazione di eventi culturali, \"meeting\" internazionali, seminari, festival e anteprime cinematografiche. La Fondazione promuove la cultura cinematografica anche attraverso appuntamenti di confronto, rassegne e mostre fotografiche.\nEventi.\nI Festival promossi dalla Fondazione sono il \u201cTertio Millennio Film Fest\u201d, \u201cCastiglione Cinema. RdC incontra\u201d e, dal 2020, \u201cLecco, citt\u00e0 delle donne\u201d. Inoltre \u00e8 presente in maniera attiva e propositiva, come principale partner culturale, alla Mostra del cinema di Venezia.\nEditoria.\nNel settore dell'editoria tradizionale \u00e8 editore della \"Rivista del cinematografo\", nata nel 1928.\nLa Fondazione cura, inoltre, la pubblicazione di saggi e monografie dedicati al cinema e agli audiovisivi, raccolti nelle due collane \u201cFrames\u201d e \u201cLe Torri\u201d. Mentre in \u201cFrames\u201d confluiscono studi di carattere scientifico e saggi di critica cinematografica, nella collana \u201cLe Torri\u201d vengono raccolti piccoli studi monografici, excursus dedicati ai grandi autori della storia del cinema, come Robert Bresson, Luchino Visconti, John Ford, Fran\u00e7ois Truffaut e Charlie Chaplin.\nLa Fondazione Ente dello Spettacolo \u00e8 editore anche del \"Rapporto Cinema\", pubblicazione che dal 2009 fornisce un quadro organico del settore cinematografico e audiovisivo, analizzando prospettive e scenari futuri del mondo del cinema in Italia e nelle altre industrie culturali. Il \"Rapporto\" si focalizza sullo sviluppo del sistema audiovisivo, con particolare attenzione al prodotto filmico e alla relazione tra arte e industria. Dal 2014 il \"Rapporto\" \u00e8 editato in collaborazione con il MiBACT \u2013 Direzione Generale per il Cinema e con l\u2019Istituto Luce Cinecitt\u00e0.\nNel campo dell'editoria elettronica, la fondazione \u00e8 titolare del sito Cinematografo.it.\nPartnership e progetti speciali.\nNel 2016 la Fondazione Ente dello Spettacolo promuove con OVS un contest dal nome \"\u201cArts of Italy\u201d\", con l'obiettivo di sensibilizzare alla tutela del patrimonio artistico italiano: 89 videomakers hanno raccontato opere, quartieri e intere citt\u00e0, rappresentativi della bellezza della Penisola. I corti vincitori sono stati presentati alla Mostra del Cinema di Venezia e montati insieme in un film diretto da Giorgio Pasotti, testimonial dell'evento.\nNel 2017 la Fondazione ha realizzato per Giardini d\u2019Inverno il contest filmico \"\u201cIl Futuro di Milano\u201d\", progetto promosso da China Investment S.r.l. Con la supervisione di Maria Grazia Cucinotta, il contest chiedeva ai giovani videomakers di raccontare i cambiamenti in atto nella metropoli milanese e di immaginare come avrebbero voluto la citt\u00e0 di Milano tra 20 anni. Anche in questo caso la madrina del contest e i vincitori sono stati invitati a presentare il proprio lavoro alla Mostra del Cinema di Venezia.\nSempre nel 2017 la Fondazione Ente dello Spettacolo ha vinto il bando SIAE \u201cSillumina\u201d dedicato alle periferie urbane. \u00c8 nato cos\u00ec il progetto \"\u201cPro-Fondo Milano. Le voci delle periferie, le storie oltre la crisi\u201d\", che ha vissuto due distinti momenti. Il primo: il workshop \"\u201cMestieri segreti del cinema\u201d\" (che ha offerto, gratuitamente, a 100 giovani provenienti da contesti sociali difficili, l\u2019opportunit\u00e0 di apprendere da esperti del settore i primi rudimenti alla base delle professioni del cinema); il secondo: il video-contest \u201cInsieme, fino in Fondo\u201d.\nNel 2018 la Fondazione indice \"Digitali e solidali - L'Italia, rete delle buone notizie\", un concorso di video per raccontare le storie di solidariet\u00e0 e di bene possibili grazie alla rete e al digitale. L'iniziativa si proponeva di stimolare i cittadini al racconto collettivo del bene, specie di quello nascosto, invisibile ai media e ai pi\u00f9.\nNel 2019 invece per la prima volta \u00e8 stato realizzato il contest \"Nati nel Tertio Millennio\" proposto dalla Fondazione Ente dello Spettacolo per le scuole superiori di tutta Italia grazie al finanziamento del Piano nazionale cinema per la scuola del Miur e MiBACT, volto a sensibilizzare la Generazione Z ai temi promossi dalla XXIV edizione del Tertio Millennio Film Fest, avvicinandoli alla critica non solo come destinatari di attivit\u00e0 specifiche, ma soprattutto come protagonisti attivi.\nMostre e rassegne.\nDal 2007 la Fondazione Ente dello Spettacolo si occupa di organizzare mostre fotografiche presentate nei principali festival italiani (Mostra del Cinema di Venezia, Festival del Cinema di Roma), come anche nelle pi\u00f9 prestigiose sedi istituzionali e culturali (Camera dei deputati, palazzo reale di Milano, Triennale di Milano, Citt\u00e0 del Vaticano, Pontificia Universit\u00e0 Lateranense). Di seguito la lista delle mostre organizzate dalla Fondazione:"}
{"id": "2926854", "revid": "31720038", "url": "https://it.wikipedia.org/wiki?curid=2926854", "title": "Mostra Internazionale d'Arte Cinematografica di Venezia del 1991", "text": ""}
{"id": "2926860", "revid": "38495335", "url": "https://it.wikipedia.org/wiki?curid=2926860", "title": "Dissoluzione dell'Unione sovietica", "text": ""}
{"id": "2926861", "revid": "31720121", "url": "https://it.wikipedia.org/wiki?curid=2926861", "title": "Signore degli specchi", "text": ""}
{"id": "2926862", "revid": "31720123", "url": "https://it.wikipedia.org/wiki?curid=2926862", "title": "Signore degli Specchi", "text": ""}
{"id": "2926863", "revid": "287204", "url": "https://it.wikipedia.org/wiki?curid=2926863", "title": "San Diego Open 1999", "text": "Il San Diego Open 1999 \u00e8 stato un torneo di tennis giocato sul cemento. \n\u00c8 stata la 21\u00aa edizione del torneo di San Diego, che fa parte della categoria Tier II nell'ambito del WTA Tour 1999\nSi \u00e8 giocato a San Diego negli USA dal 2 all'8 agosto 1999.\nCampionesse.\nSingolare.\n Martina Hingis ha battuto in finale Venus Williams, 6\u20134, 6\u20130\nDoppio.\n Lindsay Davenport / Corina Morariu hanno battuto in finale Serena Williams / Venus Williams, 6\u20134, 6\u20131"}
{"id": "2926864", "revid": "136801", "url": "https://it.wikipedia.org/wiki?curid=2926864", "title": "Acura Classic 1999", "text": ""}
{"id": "2926865", "revid": "486946", "url": "https://it.wikipedia.org/wiki?curid=2926865", "title": "Vachtangov", "text": ""}
{"id": "2926868", "revid": "767487", "url": "https://it.wikipedia.org/wiki?curid=2926868", "title": "Brad Stewart", "text": "Attualmente suona nei gruppi Amaru, Society Red e Fuel.\nVita privata.\nBrad \u00e8 sposato con figli, ed \u00e8 diplomato al college.\nCarriera.\nShinedown.\nBrad \u00e8 stato il secondo membro ad unirsi agli Shinedown, dopo il cantante Brent Smith. I due si incontrarono attraverso un amico in comune, il produttore di Jacksonville Pete Thornton.\nA marzo 2007, Brad lasci\u00f2 la band senza alcuna dichiarazione ufficiale. Solo il 20 settembre 2008, dopo aver creato da poco il proprio MySpace ufficiale, il bassista fece luce sulla separazione dagli Shinedown adducendo come motivo delle tensioni che si sarebbero create tra i membri della band durante la registrazione del loro secondo album.\nAmaru.\nNel 2007, Brad si \u00e8 unito alla formazione pop rock Amaru, fondata dal precedente batterista dei Burn Season Bobby Amaru.\nSociety Red.\nA giugno del 2008, il bassista decise di unirsi anche alla band rock/grunge/alternative Society Red, fondata da un altro ex membro dei Burn Season, il cantante Damien Starkey.\nRe-Fueled.\nA marzo del 2010, \u00e8 stato annunciato che Brad avrebbe rimpiazzato Jeff Abercrombie nella band \"revival\" dei Fuel, Re-Fueled. La band sta organizzando un tour mondiale, al quale parteciper\u00e0 anche il bassista.\nComposizione.\nBrad ha contribuito a scrivere il testo della hit dei Puddle of Mudd \"Control\", insieme al frontman della band post grunge Wes Scantlin. Inoltre, ha contribuito alla stesura di vario materiale dei suoi Shinedown, in particolar modo di \"I Dare You\"."}
{"id": "2926877", "revid": "118795762", "url": "https://it.wikipedia.org/wiki?curid=2926877", "title": "East West Bank Classic 1999", "text": "L'East West Bank Classic 1999 \u00e8 stato un torneo di tennis giocato sul cemento.\n\u00c8 stata la 26\u00aa edizione del torneo, che fa parte della categoria Tier II nell'ambito del WTA Tour 1999.\nSi \u00e8 giocato a Manhattan Beach vicino a Los Angeles negli Stati Uniti, dal 9 al 15 agosto 1999.\nCampionesse.\nSingolare.\n Serena Williams ha battuto in finale Julie Halard-Decugis, 6\u20131, 6\u20134\nDoppio.\n Arantxa S\u00e1nchez Vicario / Larisa Neiland hanno battuto in finale Lisa Raymond / Rennae Stubbs, 6\u20132, 6\u20137(5), 6\u20130"}
{"id": "2926886", "revid": "4175", "url": "https://it.wikipedia.org/wiki?curid=2926886", "title": "Sharunas Bartas", "text": ""}
{"id": "2926888", "revid": "793215", "url": "https://it.wikipedia.org/wiki?curid=2926888", "title": "Azienda asfalti siciliani", "text": "L'Azienda asfalti siciliani, in sigla: Az.A.Si, con sede a Modica, era un ente costituito con legge della Regione Siciliana n\u00b036 dell'8 agosto 1960, inizi\u00f2 l'attivit\u00e0 nel 1962.\nStoria.\nL'ente era dotato di personalit\u00e0 giuridica di diritto pubblico ed aveva un patrimonio di 3 miliardi di lire, interamente erogato dalla Regione Siciliana. \nIl suo fine istituzionale era quello di sviluppare la ricerca, la coltivazione, la trasformazione ed il consumo degli asfalti siciliani e dei prodotti derivati, oltre alla valorizzazione industriale dei giacimenti stessi. Possedeva quote di cinque societ\u00e0 del settore ed era subordinato alla consistenza dei giacimenti nelle zone di Ragusa, Scicli, Modica, Licodia Eubea e Vizzini.\nL'azienda \u00e8 stata posta in liquidazione con la legge 20 gennaio 1999, n. 5, assieme ad altri enti economici della Regione Siciliana e chiusa definitivamente nel 2002.\nSociet\u00e0 collegate.\nL'Azienda Asfalti Siciliani ha nel tempo costituito societ\u00e0 operanti in vari settori."}
{"id": "2926889", "revid": "767487", "url": "https://it.wikipedia.org/wiki?curid=2926889", "title": "Eye to Eye (Tyran' Pace)", "text": "Eye to Eye \u00e8 l'album studio di debutto del gruppo musicale tedesco Tyran' Pace, pubblicato nel 1984.\n\u00c8 per il frontman Scheepers il primo album in carriera che denota una certa acerbit\u00e0 vocale dell'artista, il quale di certo non si trattiene dalla sua indole aggressiva e \"halfordiana\".\nEsce in concomitanza con \"Defenders of the Faith\" dei Judas Priest, rispetto al quale ha non poche similiarit\u00e0 e punti di congruenza per quanto riguarda voce e sound, anche se l'album presenta molti punti di raccordo soprattutto con il capolavoro \"priestiano\" \"Screaming for Vengeance\".\nStile.\nL'album presenta gi\u00e0 dal primo brano una grande carica ed una voglia di affermazione che per\u00f2 \u00e8 ancora molto legata ai miti del puro \"heavy\" sound; tuttavia alcuni brani quali \"Black Leather Beauty\" o \"State of the Kind\" mostrano un'insubordinazione al genere stesso dell'album che in tali punti aumenta il suo ritmo e accentua la spinta vocale portandolo a diventare un \"precursore\" del Power metal. \nSar\u00e0 per questo motivo che stringer\u00e0 amicizia con Kai Hansen, insieme a cui suoner\u00e0 prima in qualche live del suo gruppo, gli Helloween (Hansen si accorger\u00e0 di trovare impossibile suonare la chitarra e cantare insieme), poi successivamente fondando un gruppo assieme, i Gamma Ray."}
{"id": "2926891", "revid": "1543377", "url": "https://it.wikipedia.org/wiki?curid=2926891", "title": "Thalgo Australian Women's Hardcourts 1999", "text": "Il Thalgo Australian Women's Hardcourts 1999 \u00e8 stato un torneo di tennis giocato sul cemento.\n\u00c8 stata la 3\u00aa edizione del \"torneo di Gold Coast\", che fa parte della categoria Tier III nell'ambito del WTA Tour 1999.\nSi \u00e8 giocato a Gold Coast in Australia, dal 3 al 9 gennaio 1999.\nCampionesse.\nSingolare.\n Patty Schnyder ha battuto in final Mary Pierce 4\u20136, 7\u20136, 6\u20132\nDoppio.\n Corina Morariu / Larisa Neiland hanno battuto in finale Kristine Kunce / Irina Sp\u00eerlea 6\u20133, 6\u20133"}
{"id": "2926894", "revid": "767487", "url": "https://it.wikipedia.org/wiki?curid=2926894", "title": "Sergente Bilko", "text": "Sergente Bilko \u00e8 un film del 1996 diretto da Jonathan Lynn.\nTrama.\nIl Sergente Bilko ufficialmente \u00e8 il responsabile dell'autoparco della base di Fort Buxter. In realt\u00e0, con l'aiuto dei suoi fedeli sottoposti, gestisce un organizzatissimo \"centro di intrattenimento\" per i residenti della base. Non sa per\u00f2 che sta per ricevere l'ispezione del suo acerrimo nemico, il maggiore Thorn, che, per vendicarsi di un torto passato, far\u00e0 di tutto per trasferirlo dalla sua amata base."}
{"id": "2926896", "revid": "4175", "url": "https://it.wikipedia.org/wiki?curid=2926896", "title": "Zita Ritenbergs", "text": ""}
{"id": "2926898", "revid": "1442080", "url": "https://it.wikipedia.org/wiki?curid=2926898", "title": "Thalgo Australian Women's Hardcourts 1999 - Singolare", "text": "Il singolare del Thalgo Australian Women's Hardcourts 1999 \u00e8 stato un torneo di tennis facente parte del WTA Tour 1999.\nAi Sugiyama era la detentrice del titolo, ma ha perso in semifinale contro Patty Schnyder.\nPatty Schnyder ha battuto in finale 4\u20136, 7\u20136, 6\u20132 Mary Pierce.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2926903", "revid": "838137", "url": "https://it.wikipedia.org/wiki?curid=2926903", "title": "Thalgo Australian Women's Hardcourts 1999 - Doppio", "text": "Il doppio del Thalgo Australian Women's Hardcourts 1999 \u00e8 stato un torneo di tennis facente parte del WTA Tour 1999.\nElena Lichovceva e Ai Sugiyama erano le detentrici del titolo, ma hanno perso nel 1\u00ba turno contro Anke Huber e Mary Pierce.\nCorina Morariu e Larisa Neiland hanno battuto in finale 6\u20133, 6\u20133 Kristine Kunce e Irina Sp\u00eerlea."}
{"id": "2926908", "revid": "686936", "url": "https://it.wikipedia.org/wiki?curid=2926908", "title": "Joe Haden", "text": "Carriera professionistica.\nCleveland Browns.\nAl draft NFL 2010, Haden fu selezionato 7 scelta assoluta dai Cleveland Browns. Il 31 luglio 2010 firm\u00f2 un contratto di 5 anni del valore di 50 milioni di dollari. Debutt\u00f2 nella NFL il 12 settembre 2010 contro i Tampa Bay Buccaneers indossando la maglia numero 23. Nella sua prima stagione divenne il primo giocatore dei Browns dal 1968 a far registrare un intercetto per quattro gare consecutive. La sua stagione si chiuse con 64 tackle, 6 intercetti e un fumble forzato. Nell'annata successiva disput\u00f2 15 tutte come titolare, mettendo a segno un nuovo primato personale di 65 tackle ma senza alcun intercetto.\nPrima della stagione 2012, Haden fu sospeso per quattro partite dalla lega per abuso di sostanze vietate. La sua stagione si concluse con 11 presenze, 51 tackle, 3 intercetti e un fumble forzato.\nNella settimana 9 della stagione 2013, Haden contribu\u00ec col primo intercetto dell'anno alla prima vittoria dei Browns sui Baltimore Ravens dal 2007. Due settimane dopo ne mise a segno altri due contro i Cincinnati Bengals, uno dei quali ritornato in touchdown. Il quarto intercetto stagionale lo fece registrare nella sconfitta della settimana 13 contro i Jaguars. La sua stagione si concluse con 54 tackle, 4 intercetti e 20 passaggi deviati, venendo premiato con la prima convocazione al Pro Bowl in carriera e inserito nel Second-team All-Pro dall'Associated Press, mentre The Sporting News lo inser\u00ec nel First-team. Fu inoltre votato al 39\u00ba posto nella NFL Top 100 dai suoi colleghi.\nIl 13 maggio 2014, Haden firm\u00f2 con i Browns un rinnovo contrattuale quinquennale del valore di 68 milioni di dollari, inclusi 45 milioni garantiti. Il primo intercetto lo fece registrare nella settimana 11 su Ryan Mallett dei Texans, gara che termin\u00f2 con massimo stagionale di 13 tackle. Il 23 dicembre fu convocato per il secondo Pro Bowl in carriera.\nIl 14 dicembre 2015, Haden fu inserito in lista infortunati, chiudendo la sua stagione con tre gare di anticipo. A causa degli infortuni, il suo 2015 si chiuse con cinque sole presenze, senza far registrare alcun intercetto per la prima volta dal 2011.\nHaden torn\u00f2 in campo nel 2016, chiudendo la stagione con 13 presenze, tutte come titolare, con 48 tackle, 3 intercetti e 11 passaggi deviati mentre i Browns terminarono col peggior record della lega, vincendo una sola partita. Il 30 agosto 2017 fu svincolato dopo sette stagioni con la squadra.\nPittsburgh Steelers.\nPoche ore dopo essere stato svincolato, Haden firm\u00f2 un contratto triennale da 27 milioni di dollari con i Pittsburgh Steelers. Nell'ottavo turno della stagione 2018 fu premiato difensore della AFC della settimana dopo avere messo a segno 12 placcaggi, un intercetto e 2 passaggi deviati su Tom Brady nella vittoria sui New England Patriots.\nNel tredicesimo turno della stagione 2019 contro i suoi ex Browns Haden fu decisivo mettendo a segno l'intercetto decisivo nel finale di gara. A fine anno si classific\u00f2 quarto nella NFL con 5 intercetti, tornando ad essere convocato per il Pro Bowl dopo 5 stagioni al posto dell'infortunato Marcus Peters.\nNella settimana 12 della stagione 2020 Haden ritorn\u00f2 un intercetto su Robert Griffin III dei Ravens in touchdown."}
{"id": "2926910", "revid": "253269", "url": "https://it.wikipedia.org/wiki?curid=2926910", "title": "Mary Kay Place", "text": "Vista tra il 2006 e il 2011 sul piccolo schermo in \"Big Love\", nel corso della sua carriera \u00e8 apparsa in diversi film in piccoli ruoli, tra i quali si ricordano \"Il grande freddo\", \"Ember - Il mistero della citt\u00e0 di luce\", \"\u00c8 complicato\", \"Julie &amp; Julia\", \"Ragazze interrotte\" e \"L'uomo della pioggia - The Rainmaker\".\nHa sceneggiato negli anni '70 alcuni episodi di \"M*A*S*H\" e girato un episodio di \"Friends\".\nEra anche Olive Warner nell'episodio 2 della seconda stagione di Grey's Anatomy intitolata \"Superstizioni\" del 2006, dove interpretava la tutrice del Doc Weber, che lo aveva seguito nel gruppo degli alcolisti anonimi. "}
{"id": "2926914", "revid": "128334", "url": "https://it.wikipedia.org/wiki?curid=2926914", "title": "Ivan Castiglione", "text": "Biografia.\nSi laurea in Economia e commercio all'Universit\u00e0 Federico II di Napoli\nInizia la sua carriera di attore con il teatro alternando svariati ruoli, tra cui Tom ne \"Lo zoo di vetro\" accanto a Claudia Cardinale diretto da Andrea Liberovici. Vince il Golden Graal come migliore attore di teatro del 2008 per l'interpretazione di Roberto Saviano nello spettacolo teatrale \"Gomorra\" di cui \u00e8 anche ideatore e autore. Contemporaneamente al teatro, si dedica al cinema e alla televisione.\nIn televisione ha recitato nella fiction tv \"Eravamo solo mille\"; successivamente, sempre nel 2006 ha preso parte a \"Carabinieri 5\" e faceva parte del cast ricorrente della soap opera di Rai 3 \"Un posto al sole\" dove ha interpretato il ruolo di Arletti dal 2002 al 2008.\nNel 2013 \u00e8 diretto da Michele Soavi in \"Ultimo 4 - L'occhio del falco\" al fianco di Raoul Bova nel ruolo dello spietato Tot\u00f2 Murace. Prende parte al film di Daniele Luchetti, \"Anni felici\".\nNel 2015 lavora per il National Theatre of Scotland, dove \u00e8 coprotagonista di \"The Driver's Seat\" per la regia di Laurie Sansom.\nVita privata.\n\u00c8 stato legato sentimentalmente all\u2019attrice Katia Greco."}
{"id": "2926917", "revid": "76963", "url": "https://it.wikipedia.org/wiki?curid=2926917", "title": "James Patrick Stuart", "text": "Suo padre \u00e8 Chad Stuart, cantante del gruppo folk Chad &amp; Jeremy, divorziato dalla madre.\n\u00c8 apparso al cinema in ruoli di piccolo calibro, le sue apparizioni sono per lo pi\u00f9 televisive. \n\u00c8 stato il villain principale della 7\u00aa stagione di Supernatural. Inoltre, ha lavoratoorato in numerosi serial quali \"CSI\", \"Ghost Whisperer\", \"Medium\" e pi\u00f9 di recente in \"90210\". James Patrick Stuart ha anche doppiato vari personaggi come Soldato (Private) in \"I pinguini di Madagascar\" e Avalanche negli \"X-Men\".\nVita privata.\nDalla moglie Jocelyn, sposata nel 2000, ha avuto due figli.\nDoppiatori italiani.\nDa doppiatore \u00e8 sostituito da:"}
{"id": "2926922", "revid": "54253", "url": "https://it.wikipedia.org/wiki?curid=2926922", "title": "Andrea Agnelli", "text": "Noto principalmente per la sua attivit\u00e0 in ambito calcistico, dal 2010 \u00e8 presidente della Juventus Football Club mentre dal 2017 al 2021 \u00e8 stato presidente dell'European Club Association. \u00c8 inoltre direttore non esecutivo di Stellantis e amministratore di Exor.\nBiografia.\nFiglio di Umberto Agnelli e della sua seconda moglie Allegra Caracciolo, \u00e8 fratello del defunto Giovannino e di Anna. Nel 2005 ha sposato l'inglese Emma Winter; durante il loro legame la coppia ha avuto due figli, nati rispettivamente nel 2005 e nel 2011. Dopo la fine di questo matrimonio, dal 2015 \u00e8 legato alla turca Deniz Akalin; nel 2017 la coppia ha avuto una figlia.\nCarriera.\nSi \u00e8 formato accademicamente al St. Clare's International College di Oxford, e all'Universit\u00e0 Bocconi di Milano. Nel corso della carriera ha avuto esperienze lavorative sia in Italia sia all'estero: tra queste, mansioni di vendita e marketing in aziende come Piaggio, Auchan e Ferrari. Dal 2001 al 2004 ha lavorato alla Philip Morris International con responsabilit\u00e0 per marketing, sponsorizzazioni e comunicazione aziendale. Nel 2007 ha costituito una propria \"holding\" finanziaria, la Lamse. Ha anche coltivato la passione per il golf, diventando nel 2008 amministratore delegato del Royal Park Golf &amp; Country Club \"I Roveri\"; il 29 settembre dello stesso anno \u00e8 stato nominato consigliere federale della Federazione Italiana Golf. Insieme a Michele Dalai e Davide Dileo ha fondato nel 2010 la casa editrice ADD Editore.\nAgnelli ha inoltre mantenuto legami con il mondo Fiat. Dal 2005 al 2006 ha avuto mansioni di sviluppo strategico all'interno dell'IFIL. In precedenza, nel 2004 era divenuto consigliere d'amministrazione del Gruppo Fiat, mantenendo il posto anche nelle successive Fiat S.p.A. e Fiat Chrysler Automobiles (FCA); dal 2021, con la fusione tra FCA e il Groupe PSA, viene nominato direttore non esecutivo della neonata Stellantis. Dal 2006 \u00e8 inoltre consigliere dell'Istituto Finanziario Industriale, divenuto poi Exor, la societ\u00e0 controllante gli interessi degli Agnelli.\nCalcio.\nHa ereditato dalla famiglia la passione per la squadra di calcio della , in seno alla quale ha iniziato a collaborare dalla stagione 1998-1999 come assistente nel settore commerciale. Il 19 maggio 2010 viene eletto presidente della societ\u00e0: dopo quarantotto anni di assenza, \u00e8 il quarto esponente della famiglia Agnelli, dopo il nonno Edoardo, lo zio Gianni e il padre Umberto, a rivestire questa carica.\nSotto il suo mandato, dagli anni 2010 la formazione bianconera instaura un vittorioso ciclo, nel corso del quale si aggiudica il campionato italiano per nove stagioni consecutive \u2014 battendo dopo ottantadue anni la \"Juve del Quinquennio\" del nonno Edoardo, e stabilendo un nuovo primato nazionale \u2014: tra questi spiccano gli scudetti del 2011-2012, vinto da imbattuta, e del 2013-2014, concluso alla quota-record di 102 punti; nello stesso periodo il club torinese stabilisce un ulteriore record di quattro \"double\" nazionali consecutivi. In questo lasso di tempo, con un palmar\u00e8s di 19 trofei complessivi, la gestione Agnelli diventa la pi\u00f9 titolata nella storia bianconera.\nSul versante sportivo la presidenza Agnelli annovera l'ampliamento e la modernizzazione del parco immobiliare del club (dallo Stadium con annesso J-Museum al complesso del J-Village) nonch\u00e9 l'istituzione della seconda squadra maschile e della prima squadra femminile, quest'ultima subito divenuta plurititolata; oltrech\u00e9 l'ingresso del club nel mondo degli sport elettronici.\nSul versante dirigenziale, dopo avere promosso un processo di rinnovamento volto a superare la crisi finanziaria in cui stagnava da qualche anno la societ\u00e0 torinese, porta il club a conseguire risultati mai toccati prima in ambito economico da un club calcistico italiano; per quanto concerne la politica sportiva, Agnelli assume una posizione pi\u00f9 dura rispetto a quella della precedente dirigenza bianconera condotta da Giovanni Cobolli Gigli e successivamente da Jean-Claude Blanc in merito agli strascichi del post-Calciopoli.\nSempre come dirigente, nel 2012 diviene membro italiano della European Club Association, incarico poi rinnovato nel 2015 quando entra, in rappresentanza della stessa, anche nel Comitato Esecutivo dell'Union of European Football Associations (UEFA). Nel 2017 viene eletto presidente dell'ECA, succedendo a Karl-Heinz Rummenigge; \u00e8 riconfermato alla carica nel 2019. Lascia i suoi ruoli in seno a UEFA ed ECA nel 2021, nell'ottica della costituzione della Super League, ovvero una lega calcistica europea indipendente: tale progetto, fortemente osteggiato dall'UEFA, pone Agnelli con Joan Laporta del e Florentino P\u00e9rez del , i tre principali fautori della Superlega, in rotta aperta con la confederazione calcistica continentale.\nProcedimenti giudiziari.\nNel 2014 alcuni elementi della dirigenza della Juventus, tra cui Andrea Agnelli, sono stati oggetto di un'inchiesta condotta dalla Procura della Repubblica di Torino sulla gestione dei biglietti allo Juventus Stadium, circa l'ipotesi di presunta infiltrazione della 'ndrangheta nella gestione commerciale dei biglietti della societ\u00e0; l'inchiesta rientrava nell'ambito di una pi\u00f9 estesa indagine sulla presunta infiltrazione della mafia calabrese in Alto Piemonte. I pubblici ministeri torinesi non hanno poi formalizzato accuse penali nei confronti del club bianconero n\u00e9 dei suoi tesserati, chiudendo l'inchiesta tre anni pi\u00f9 tardi con una richiesta di archiviazione, non essendo emersi collegamenti tra la dirigenza juventina e gruppi e/o singole persone legate alla malavita organizzata.\nIl 18 marzo 2017, a seguito dell'apertura da parte della giustizia sportiva di un'indagine derivante da quella della procura torinese, Agnelli viene deferito dalla Procura della FIGC insieme ad altri tre dirigenti del club. Il successivo 15 settembre il succitato organo federale riformul\u00f2 le accuse escludendo una presunta associazione mafiosa da parte dei tesserati del club incriminati, dopo l'intervento del procuratore federale Giuseppe Pecoraro alla Commissione parlamentare antimafia nell'aprile precedente; la procura chiese invece sanzioni per gli incontri di Agnelli con gruppi ultras e la cessione dei biglietti, da parte del resto degl'incriminati, oltre il limite consentito per persona. Il 25 settembre 2017, il Tribunale Federale Nazionale ha \u00abaccolto parzialmente\u00bb le iniziali richieste di Pecoraro verso Agnelli (2 anni e 6 mesi d'inibizione e un'ammenda di euro), e \u00abin parziale ridefinizione\u00bb lo ha condannato in primo grado a 1 anno d'inibizione e a un'ammenda di euro; entrambe le parti hanno presentato ricorso alla Corte Federale D'Appello, che il successivo 18 dicembre ha parzialmente riformato la precedente sentenza in favore di Agnelli, il quale ha visto cos\u00ec esaurirsi la sua inibizione, seppur tenuto a pagare un'ammenda di euro."}
{"id": "2926923", "revid": "1543377", "url": "https://it.wikipedia.org/wiki?curid=2926923", "title": "C.J. Spiller", "text": "Carriera universitaria.\nAl college, Spiller gioc\u00f2 con i Clemson Tigers, squadra rappresentativa dell'Universit\u00e0 di Clemson. Nel 2010 l'universit\u00e0 ritir\u00f2 il suo numero 28 per celebrare le sue prestazioni.\nCarriera professionistica.\nBuffalo Bills.\nNel Draft NFL 2010, Spiller fu selezionato come 9 scelta assoluta dai Buffalo Bills. Il 6 agosto 2010 firm\u00f2 un contratto di 5 anni per 25 milioni di dollari, di cui 20,8 milioni garantiti.\nStagione 2010.\nIl 19 agosto 2010, Spiller corse 31 yard e segn\u00f2 il suo primo touchdown nella seconda settimana della pre-stagione al Rogers Centre a Toronto, Canada contro gli Indianapolis Colts.\nSpiller termin\u00f2 la pre-stagione con 26 possessi per 122 yard e 3 touchdown e inizi\u00f2 la stagione regolare come il running back principale di Buffalo, a causa degli infortuni di Marshawn Lynch e Fred Jackson. Fu nominato miglior giocatore degli special team della settimana per la prestazione del 26 settembre quando ritorn\u00f2 un pallone per 95 yard in touchdown contro i New England Patriots. Inoltre ricevette un passaggio da touchdown da Ryan Fitzpatrick. La sua stagione da rookie, fatte salve queste eccezioni, si rivel\u00f2 per\u00f2 deludente a causa delle poche yard guadagnate su corsa, venendo superato da running back scelti dopo di lui nel draft come Ryan Mathews, Jahvid Best e Toby Gerhart.\nStagione 2011.\nNel 2011 fu annunciato che Spiller avrebbe scambiato il proprio numero con Leodis McKelvin ricevendo il numero 28, indossato a Clemson, in cambio del numero 21. All'inizio della settimana 12, Spiller non aveva visto tante azioni di gioco quante ne avevano programmate i Bills a causa della stagione da Pro Bowl Fred Jackson ma questi Jackson venne inserito in lista infortunati e Spiller ebbe la possibilit\u00e0 di restare il titolare della squadra almeno fino al termine della stagione. Nella gara casalinga della settimana 16 home contro i Denver Broncos del 24 dicembre 2011, Spiller super\u00f2 per la prima volta le 100 yard corse in una partita in carriera, correndo 16 volte per 111 yard e un touchdown nella vittoria 40-14 , gara che gli frutt\u00f2 per il primo premio in carriera di miglior running back della settimana. Spiller termin\u00f2 l'annata con 561 yard guadagnate su 107 corse, con 4 touchdown. Inoltre ricevette 39 passaggi per 269 yard altri 2 touchdown su ricezione.\nStagione 2012.\nIl 9 settembre, nella gara di debutto della stagione 2012, Spiller disput\u00f2 una partita d'alto profilo correndo 169 yard e segnando un touchdown che non servirono per\u00f2 a evitare la sconfitta contro i New York Jets per 48-28. Per questa prestazione vinse per la seconda volta in carriera il premio di running back della settimana. Nel turno successivo, i Bills ottennero la prima vittoria stagionale: Spiller conferm\u00f2 il momento di forma positivo correndo 123 yard e segnando 2 touchdown.\nNella settimana 3 i Bills vinsero la seconda partita della stagione, contro i Cleveland Browns. Spiller per\u00f2 usc\u00ec presto dal campo a causa di un infortunio alla spalla senza farvi ritorno. C.J torn\u00f2 nella settimana 4 quando i Bills persero subendo ben 52 punti dai Patriots. C.J. corse solamente 33 yard, che fu comunque il massimo della propria squadra nonostante non fosse partito titolare per far spazio a Fred Jackson.\nNel turno successivo i Bills subirono una batosta dai San Francisco 49ers perdendo per 45-3 con Spiller che corse solamente 24 yard su 7 tentativi. I Bills tornarono alla vittoria nella settimana 6 contro gli Arizona Cardinals con Spiller che torn\u00f2 ai livelli di inizio stagione correndo 88 yard e segnando un touchdown. Nella settimana 7 Buffalo perse una partita al cardiopalma coi Titans con il running back che corse 70 yard\nNel \"Thursday Night\" della settimana 11 i Bills tennero vive le loro flebili speranze di centrare i playoff vincendo contro i Miami Dolphins. Spiller trascin\u00f2 la squadra correndo 91 yard e ricevendone altre 39 su passaggio. Nel turno successivo altre 107 yard corse dal running back non furono sufficienti ad evitare la sconfitta contro gli Indianapolis Colts.\nNella settimana 15 Spiller corse 103 yard e segn\u00f2 un touchdown, superando per la prima volta in carriera le mille yard corse in stagione. C.J. raggiunse questo risultato in soli 154 tentativi, il secondo miglior risultato della storia dopo i 119 di Beattie Feathers dei Chicago Bears nel . Nell'ultimo turno di campionato Buffalo vinse contro i Jets con Spiller che corse 59 yard e segn\u00f2 un touchdown su ricezione.\nIl 21 gennaio Spiller fu convocato per il suo primo Pro Bowl in sostituzione di Ray Rice impegnato coi Baltimore Ravens nel Super Bowl XLVII.\nStagione 2013.\nI Bills vinsero la loro prima gara nella settimana 2 contro i Panthers, con Spiller che corse 103 yard su 16 tentativi. Il primo touchdown stagionale lo segn\u00f2 nella sconfitta della settimana 5 contro i Browns. Torn\u00f2 a superare le cento yard corse nella settimana 9 quando ne corse 116 contro gli imbattuti Kansas City Chiefs. Nella settimana 13 contro i Falcons corse 149 yard e segn\u00f2 quello che fu solamente il suo secondo e ultimo TD stagionale nella sconfitta ai supplementari. La sua annata si concluse con 927 yard corse su 201 tentativi (4,6 yard medie a portata).\nStagione 2014.\nNella prima gara della stagione 2014, Spiller contribu\u00ec alla vittoria a sorpresa ai supplementari in casa dei Bears correndo 53 yard e segnando un touchdown su ricezione. La domenica successiva ritorn\u00f2 un kickoff per 102 yard in touchdown e Buffalo vinse la seconda gara consecutiva ai danni dei Dolphins. Per questa prestazione fu premiato come miglior giocatore degli special team della AFC della settimana.\nNew Orleans Saints.\nDivenuto free agent, il 13 marzo 2015 Spiller firm\u00f2 coi New Orleans Saints. Nel quarto turno contro i Cowboys, nella seconda giocata dei tempi supplementari, ricevette da Drew Brees il touchdown da 80 yard che diede la vittoria alla sua squadra, che fu anche il 400\u00ba in carriera per il suo quarterback.\nSeattle Seahawks.\nIl 28 settembre 2016, Spiller firm\u00f2 con i Seattle Seahawks per sostituire l'infortunato Thomas Rawls. Diciassette ore dopo and\u00f2 subito a segno nella vittoria sui Jets su passaggio del quarterback Russell Wilson."}
{"id": "2926933", "revid": "287204", "url": "https://it.wikipedia.org/wiki?curid=2926933", "title": "Vincenzo Maria Pintorno", "text": "Biografia.\nNato a Cefal\u00f9 da antica nobile famiglia, inizio i suoi studi presso il seminario vescovile di Cefal\u00f9, fondato nel 1592 dal vescovo Francesco Gonzaga, proseguendoli poi a Palermo dove studi\u00f2 flauto e composizione presso il Conservatorio Vincenzo Bellini e fu allievo di Antonio Pasculli e Pietro Platania.\nConseguito il diploma con medaglia d'oro, decise di lasciare la Sicilia, appena ventenne, per trasferirsi a Milano dove frequent\u00f2 da flautista il salotto di Clara Maffei nobildonna della famiglia dei conti Carrara Spinelli. Negli ambienti musicali conobbe diversi musicisti tra cui Antonino Palminteri, Antonio Scontrino e Alberto Favara e pot\u00e9 godere dell'amicizia di Giacomo Puccini e Pietro Mascagni. Successivamente concorse alla cattedra di flauto presso il Liceo musicale \"Rossini\" di Pesaro, dove insegn\u00f2 per un paio d'anni flauto e anche pianoforte, ma avendo altre aspirazioni, torn\u00f2 a Milano per iniziare la carriera di direttore d'orchestra.\nSi svolgevano allora a Milano importanti stagioni liriche al \"Teatro Manzoni\", al \"Carcano\" e al \"Dal Verme\" e il Pintorno vi partecip\u00f2 con successo, dirigendo \"Il Barbiere di Sivilgia\", \"L'Elisir d'Amore\", \"Cenerentola\" e nel 1989 \"Il Trovatore\".\nVenne a contatto con Arturo Toscanini con il quale instaur\u00f2 rapporti d'amicizia e riscosse la fiducia dell'editore Emilio Treves che gli chiese di dirigere l'opera \"Gringoire\" di\nAntonio Scontrino. Nel 1892, centenario della nascita di Gioacchino Rossini, ebbe l'incarico di formare due cori, costituiti da quattrocentocinquanta voci, per l'esecuzione dello \"Stabat Mater\" e della \"Preghiera\" dal \"Mos\u00e8\", del compositore pesarese, che vennero diretti da Giuseppe Verdi.\nDa quell'anno in poi fu direttore ospite al Teatro \"Alfieri\" di Torino, al \"Nuovo\" di Firenze, al \"San Carlo\" di Napoli e al \"Carlo Felice\" di Genova, alla \"Pergola\" di Firenze e al \"Regio\" di Torino.\nChiamato a dirigere il Teatro \"San Carlols\" di Lisbona, soggiorn\u00f2 in Portogallo dal 1893 al 1896 e venne insignito dal re del Portogallo dell'onorificenza di cavaliere dell'Ordine di Cristo.\nAlla fine del 1896 ritorn\u00f2 in Italia dove continu\u00f2 ad operare come direttore d'orchestra, dirigendo negli ultimi 15 anni dell'Ottocento pi\u00f9 di 40 opere dimostrando sempre ingegno interpretativo e meticolosa cura dell'interpretazione. Vinse due concorsi a cattedra di canto nel Liceo musicale \"Benedetto Marcello\" di Venezia e nel Conservatorio San Pietro a Majella di Napoli, ma rinunzi\u00f2 rimanendo a Milano ove nel 1903 gli venne offerta la cattedra di canto al Conservatorio Giuseppe Verdi dove insegn\u00f2 dal 1903 al 1932. Tra i suoi allievi si ricordano il tenore Ettore Cesa Bianchi, il baritono Angelo Scandiani, poi nominato direttore dell'Ente autonomo teatro della Scala, e il mezzo soprano Elena Nicolai. Dal 1921 al 1928, ricopr\u00ec la carica di direttore del coro del Teatro alla Scala di Milano. Nel 1932 lasci\u00f2 l'insegnamento per raggiunti limiti di et\u00e0 e rimase a Milano fino al 1942, quando si trasfer\u00ec a Roma presso la figlia Franca, trascorrendo sempre la stagione estiva nella natia Cefal\u00f9.\nAl compimento dei cento anni, a Cefal\u00f9 dove venne festeggiato dalla cittadinanza e poi a Roma venne ricevuto in udienza privata da papa Giovanni XXIII. Mor\u00ec a Cefal\u00f9 all'et\u00e0 di 106 anni compiuti."}
{"id": "2926938", "revid": "298229", "url": "https://it.wikipedia.org/wiki?curid=2926938", "title": "Tyson Alualu", "text": "Carriera.\nJacksonville Jaguars.\nAl draft NFL 2010, Alualu fu selezionato come decima scelta assoluta dai Jaguars. Il 2 agosto 2010 firm\u00f2 un contratto di 5 anni per un totale di 28 milioni di dollari, di cui 17,5 milioni garantiti. Debutt\u00f2 come professionista il 12 settembre 2010 contro i Denver Broncos mettendo a segno un sack. Nella sua prima stagione, Alualu disput\u00f2 come titolare tutte le 16 partite facendo registrare 38 tackle, e 3,5 sack, venendo inserito nella formazione ideale dei rookie dal National Football Post, da Pro Football Weekly e da The Sporting News. Nelle due stagioni successive, il giocatore non salt\u00f2 una sola gara come titolare, mettendo a segno rispettivamente 40 e 45 tackle e 6 sack totali.\nNel maggio 2013, il nuovo allenatore Gus Bradley annunci\u00f2 che Alualu sarebbe stato spostato dal ruolo di defensive tackle a quello di defensive end. La prima stagione nel nuovo ruolo termin\u00f2 con 42 tackle e 1,5 sack.\nPittsburgh Steelers.\nNel 2017, Alualu firm\u00f2 un contratto biennale con i Pittsburgh Steelers."}
{"id": "2926942", "revid": "4175", "url": "https://it.wikipedia.org/wiki?curid=2926942", "title": "Artavazd Peleshyan", "text": ""}
{"id": "2926951", "revid": "767487", "url": "https://it.wikipedia.org/wiki?curid=2926951", "title": "Anthony Davis (giocatore di football americano)", "text": "Carriera professionistica.\nSan Francisco 49ers.\nAl draft NFL 2010, Davis fu selezionato come 11\u00aa scelta assoluta dai San Francisco 49ers. Il 30 luglio 2010 firm\u00f2 un contratto di cinque anni del valore di 26,5 milioni di dollari, di cui 15,954 milioni garantiti. Debutt\u00f2 come professionista il 12 settembre 2010 contro i Seattle Seahawks indossando la maglia numero 76. Nelle sue prime quattro stagioni gioc\u00f2 sempre tutte le 16 partite come titolare\nIl 3 febbraio 2013, Davis \u00e8 part\u00ec come titolare nel Super Bowl XLVII ma i 49ers furono sconfitti 34-31 dai Baltimore Ravens. Il 5 aprile 2013, Davis firm\u00f2 un prolungamento contrattuale quinquennale del valore di 37,295 milioni di dollari coi San Francisco 49ers.\nIl 5 giugno 2015, all'et\u00e0 di 25 anni, a sorpresa Davis annunci\u00f2 il proprio ritiro."}
{"id": "2926952", "revid": "438678", "url": "https://it.wikipedia.org/wiki?curid=2926952", "title": "La seduzione del potere", "text": "La seduzione del potere (\"The seduction of Joe Tynan\") \u00e8 un film del 1979 diretto dal regista Jerry Schatzberg.\nTrama.\nUn promettente senatore in corsa per la presidenza si innamora di una giovane avvocatessa intrecciando una relazione con lei. Quando per\u00f2 la moglie lo scopre minacciando di abbandonarlo capisce che sta per mettere a rischio tutta la propria carriera, decidendo cos\u00ec di lasciare l'amante."}
{"id": "2926961", "revid": "97133946", "url": "https://it.wikipedia.org/wiki?curid=2926961", "title": "La colline aux mille enfants", "text": "La colline aux mille enfants \u00e8 un film televisivo francese del 1994 diretto da Jean-Louis Lorenzi.\nTrama.\nLa vicenda \u00e8 ambientata nella Francia occupata dai tedeschi nel 1941, in cui i raid aerei sono in aumento e i bambini vengono strappati dai loro genitori.\nNella localit\u00e0 di Le Chambon-sur-Lignon, nel Velay, una giovane donna, Clara (Jip Wijngaarden) stremata da un lungo viaggio, bussa alla porta della canonica. La moglie del pastore, Martha Fontane (Ottavia Piccolo), accoglie Clara dopo aver precedentemente aiutato gli ebrei a sfuggire alle persecuzioni naziste e, dal suo pulpito, Jean Fontaine (Patrick Raynal) sollecita con veemenza i suoi parrocchiani ad aiutare i bambini di tutta Europa. Le sue parole danno luogo a reazioni diverse: Mauritius (Fred Personne), seguito dal figlio Ren\u00e9 (Beno\u00eet Magimel), lascia la parrocchia facendo minacce contro coloro che disobbediranno alle leggi di Vichy. Tuttavia, il giorno dopo, Myriam (Violetta Michalczuk), una giovane donna polacca, e David (Rouby Honigmann), un berlinese, sono accolti da Marc (Philippe Lefebvre), un professore di matematica.\nIn qualche modo, la vita \u00e8 organizzata con questi bambini appena messi in aziende agricole circostanti, mentre la milizia \u00e8 pi\u00f9 forte la pressione."}
{"id": "2926963", "revid": "287204", "url": "https://it.wikipedia.org/wiki?curid=2926963", "title": "Ryan Mathews", "text": "Carriera professionistica.\nSan Diego Chargers.\nAl draft NFL 2010, Mathews fu selezionato come 12\u00aa scelta assoluta dai San Diego Chargers. Il 1\u00ba agosto 2010 firm\u00f2 un contratto di 5 anni di 26,65 milioni di dollari, 15 milioni dei quali garantiti.\nIl debutto da professionista avvenne il 13 settembre 2010 contro i Kansas City Chiefs, indossando la maglia numero 24. Matthews incontr\u00f2 pi\u00f9 difficolt\u00e0 del previsto nella sua annata da rookie, terminando con 678 yard corse e 7 touchdown.\nLe prestazioni di Ryan migliorarono notevolmente nella sua seconda stagione nella lega, conclusa disputando 14 partite, tutte come titolare, con 1.091 yard corse e 6 touchdown che gli valsero la prima convocazione per il Pro Bowl della carriera.\nIl 9 agosto 2012, nella prima gara di pre-stagione contro i Green Bay Packers, Mathews si ruppe la clavicola forzandolo a uno stop di quattro settimane. Il giocatore torn\u00f2 in campo nella sfida della settimana 3 persa contro gli Atlanta Falcons in cui corse 44 yard su 10 tentativi. Nella settimana 4 i Chargers si portarono su un record di 3-1 con la vittoria sui Kansas City Chiefs con Ryan che guid\u00f2 la squadra con 61 yard corse su 14 tentativi. Nella settimana 5 San Diego perse la seconda gara della stagione contro i Saints con il running back che corse 80 yard e segn\u00f2 un touchdown, l'unico della sua stagione, conclusa con sole 707 yard corse, a una media di 3,8 yard a possesso, la pi\u00f9 bassa della carriera.\nNella prima gara della stagione 2013 contro gli Houston Texans, Mathews segn\u00f2 un touchdown su ricezione. Nella settimana 6 segn\u00f2 il suo primo TD su corsa, ripetendosi anche la settimana successiva su ricezione contro i Jaguars. Il secondo TD su corsa della stagione lo segn\u00f2 nella settimana 10 contro i Denver Broncos. Nella settimana 15, in una delle pi\u00f9 grosse sorprese dell'anno, San Diego super\u00f2 i Denver Broncos, la squadra col miglior record della AFC, infliggendo loro la prima sconfitta in casa stagionale, in cui Mathews corse 127 yard e segn\u00f2 un touchdown. La sua annata si chiuse con un nuovo primato personale di 1.255 yard corse e sette touchdown, sei su corsa e uno su ricezione.\nMathews apr\u00ec la stagione 2014 con un touchdown nella sconfitta contro i Cardinals. Dopo la gara successiva fu costretto a saltare per infortunio le successive sette sfide. Torn\u00f2 in campo nella settimana 11 contro i Raiders e sette giorni dopo super\u00f2 per la prima volta le cento yard corse stagionali, guadagnandone 105 con un touchdown nella vittoria sui Rams. Scese in campo in altre due partite, prima di infortunarsi nella settimana 14 a una caviglia, perdendo tutto il resto della stagione regolare. Questa si chiuse con 330 yard corse e 3 touchdown in 6 presenze.\nPhiladelphia Eagles.\nL'11 marzo 2015, Mathews firm\u00f2 un contratto triennale del valore di 12 milioni di dollari con i Philadelphia Eagles. Nel terzo turno, al posto dell'infortunato DeMarco Murray, guid\u00f2 i suoi con 108 yard corse e un touchdown su ricezione alla prima vittoria stagionale. La sua prima annata con la nuova maglia si chiuse guidando la squadra con 6 TD su corsa e al secondo posto con 539 yard corse."}
{"id": "2926966", "revid": "767487", "url": "https://it.wikipedia.org/wiki?curid=2926966", "title": "Long Live Metal", "text": "Long Live Metal \u00e8 il secondo album studio del gruppo musicale tedesco Tyran' Pace, pubblicato nel 1985, anno in cui nel frattempo usciva la \"Bibbia\" del Power metal, \"Walls of Jericho\", del gruppo Helloween.\nStile.\nSeppur sia passato un solo anno dal loro album di debutto, in quest'ultimo i Tyran' Pace danno un'impronta pi\u00f9 forte di se stessi grazie ad uno stile pi\u00f9 solido e in generale pi\u00f9 distaccato da album i gran peso dello stesso periodo.\nDi certo non mancano i tributi (\"Wheels of Love\" \u00e8 fatta su stampo di \"Freewheel Burning\" di Defenders of the Faith) giustificati da una maggiore ricercatezza dell'originale per quanto riguarda le tematiche pi\u00f9 varie anche se mai completamente nuove rispetto al passato (amore, vita, metallo).\nSi pu\u00f2 dire che il genere \u00e8 sicuramente pi\u00f9 graffiante ed aggressivo, ma ancora non abbastanza originale ed incisivo."}
{"id": "2926971", "revid": "92723", "url": "https://it.wikipedia.org/wiki?curid=2926971", "title": "Nikolai Lebedev", "text": ""}
{"id": "2926977", "revid": "834", "url": "https://it.wikipedia.org/wiki?curid=2926977", "title": "Ulu Grosbard", "text": "Biografia.\nInizi\u00f2 la propria carriera come intagliatore di diamanti nel nativo Belgio. Arrivato negli USA frequent\u00f2 l'Universit\u00e0 di Chicago e poi la Yale Drama School. Dopo aver lavorato negli anni cinquanta per il teatro approd\u00f2 al cinema verso la fine degli anni sessanta dove esord\u00ec con \"La signora amava le rose\".\nNonostante il suo contributo al grande schermo sia piuttosto ridotto \u00e8 stato molto attivo a Broadway e in altri teatri.\nNel 1965 si \u00e8 sposato con l'attrice Rose Gregorio con cui \u00e8 rimasto fino alla morte."}
{"id": "2926980", "revid": "686936", "url": "https://it.wikipedia.org/wiki?curid=2926980", "title": "Brandon Graham", "text": "Carriera professionistica.\nPhiladelphia Eagles.\nAl draft NFL 2010, Graham fu selezionato come 13 scelta assoluta dai Philadelphia Eagles. Il 29 luglio 2010 firm\u00f2 un contratto di 5 anni. Debutt\u00f2 come professionista il 12 settembre 2010 contro i Green Bay Packers indossando la maglia 54. Il 14 dicembre fu inserito in lista infortunati dopo essersi rotto il legamento crociato anteriore del ginocchio. Fece ritorno nel roster attivo della squadra il 5 novembre 2011. Nella sua seconda stagione disput\u00f2 3 partite, mettendo a segno 4 tackle.\nNella stagione 2012, Graham disput\u00f2 per la prima volta tutte le 16 gare della stagione regolare, sei delle quali come titolare, facendo registrare 38 tackle e 5,5 sack.\nNel 2016, Graham gioc\u00f2 come titolare tutte le gare della stagione regolare, terminando con 59 tackle e 5,5 sack, venendo inserito nel Second-team All-Pro\nIl 4 febbraio 2018 allo U.S. Bank Stadium di Minneapolis Graham part\u00ec come titolare nel Super Bowl LII vinto contro i New England Patriots per 41-33, il primo trionfo della storia della franchigia. Nel finale di gara fu decisivo mettendo a segno l'unico sack della gara su Tom Brady strappandogli il pallone, poi recuperato dal compagno Derek Barnett, e impedendo il tentativo di rimonta avversario.\nNel 2020 Graham fu convocato per il suo primo Pro Bowl (non disputato a causa della pandemia di COVID-19) dopo avere fatto registrare 46 placcaggi e 8 sack."}
{"id": "2926981", "revid": "1305772", "url": "https://it.wikipedia.org/wiki?curid=2926981", "title": "Piero Falchetta", "text": "Si \u00e8 distinto sia in campo letterario che nella storia della cartografia con alcuni contributi significativi.\nPiero Falchetta \u00e8 autore di saggi letterari e traduzioni e collabora a numerose riviste letterarie italiane e straniere. Nel 1983, ha pubblicato un libro sulla poesia di Andrea Zanzotto, \"Oculus pudens. Venti anni di Poesia di Andrea Zanzotto\".\nMembro \"ab aeterno\" dell'OpLePo, ha scritto \"Frammenti in vita\", pubblicato nella \"Biblioteca Oplepiana\" nel 1993.\nNel 1996 ha vinto il Premio Monselice (\"Premio Leone Traverso per l'opera prima\") per la traduzione del romanzo lipogrammatico di Georges Perec \"La disparition\" (1969), pubblicato in Italia con il titolo \"La scomparsa\" (1995). la traduzione ripropone il virtuosismo del romanzo originale, un esercizio di stile che per 300 pagine evita l'uso della lettera \"e\", molto frequente nella lingua francese. Stefano Bartezzaghi ha per l'occasione coniato l'anagramma \"Piero Falchetta = ha fatto il Perec\".\nCome storico della cartografia e della navigazione, Falchetta si \u00e8 dedicato allo studio della grande veduta di Venezia di Jacopo de' Barbari, dell'anno 1500 e ha curato l'edizione del celebre Mappamondo di Fra Mauro, il grande planisfero composto intorno al 1450 e oggi conservato alla Biblioteca Marciana di Venezia. Per la storia della navigazione ha pubblicato il trattato \"De Navigatione\", scritto dal mercante raguseo Benedetto Cotrugli nel 1464 e il portolano di Michele da Rodi.\nPer la storia dei viaggi ha curato nel 1986 l'edizione (parziale) della \"Storia del Mogol\", scritta nei primi anni del Settecento, in India, dal viaggiatore veneziano Nicol\u00f2 Manuzzi.\nAttualmente \u00e8 responsabile dell'Ufficio Carte Geografiche della Biblioteca Nazionale Marciana e collabora a riviste di settore, tra le quali \"e-Perimetron\". Vive e lavora a Venezia."}
{"id": "2926983", "revid": "4175", "url": "https://it.wikipedia.org/wiki?curid=2926983", "title": "Ali Khamraev", "text": ""}
{"id": "2926985", "revid": "1543377", "url": "https://it.wikipedia.org/wiki?curid=2926985", "title": "Earl Thomas", "text": "Carriera professionistica.\nSeattle Seahawks.\nNel Draft 2010, Thomas fu selezionato come 14\u00aa scelta assoluta dai Seattle Seahawks. Il 31 luglio 2010 firm\u00f2 un contratto di 5 anni per un valore complessivo di 21,1 milioni di dollari, di cui 12,31 milioni garantiti.\nStagione 2010.\nThomas debutt\u00f2 nella NFL il 12 settembre 2010 contro i San Francisco 49ers indossando la maglia numero 29. Il 26 settembre 2010 nella gara della settimana 3 contro i San Diego Chargers intercett\u00f2 due passaggi del quarterback Philip Rivers, uno dei quali sigill\u00f2 la vittoria 27-20 per i Seattle Seahawks. La sua annata di debutto termin\u00f2 con 76 tackle, un fumble forzato e 5 intercetti, contribuendo a far raggiungere ai Seahawks i playoff, dove nel primo turno eliminarono i New Orleans Saints.\nStagione 2011.\nNella stagione regolare 2011, Thomas fu uno dei migliori, se non il migliore, giocatore della difesa dei Seahawks. Seattle fin\u00ec al secondo posto tra le squadre della lega nelle giocate da 20 yard concesse, soprattutto grazie al lavoro di Thomas come high safety, in cui difese una grossa porzione di campo. La sua grande stagione gli fece guadagnare la prima convocazione in carriera per il Pro Bowl, venne inserito nella seconda formazione ideale della stagione e votato al 66\u00ba posto nella NFL Top 100, l'annuale classifica dei migliori cento giocatori della stagione.\nStagione 2012.\nNella settimana 6, i Seahawks rimontarono 13 punti ai New England Patriots portandosi su un record di 4-2 con Thomas che mise a segno il primo intercetto stagionale su Tom Brady. Nella settimana 8, i Seahawks scesero a un record di 4-4 perdendo all'ultimo minuto contro i Detroit Lions con Thomas che mise a referto un intercetto su Matthew Stafford.\nNella settimana 15 la squadra inflisse 50 punti ai Buffalo Bills assicurandosi, con la nona vittoria stagionale, il primo record positivo dalla stagione . Thomas nell'incontro intercett\u00f2 Ryan Fitzpatrick e ritorn\u00f2 il pallone per 35 yard in touchdown. Il 26 dicembre fu convocato per il secondo Pro Bowl in carriera. Il 12 gennaio 2013 fu inserito per la prima volta nel First-team All-Pro.\nIl 6 gennaio 2013, nel primo turno di playoff, Thomas mise a segno un intercetto su Robert Griffin III nella vittoria sui Washington Redskins. Un altro intercetto lo fece registrare la settimana successiva su Matt Ryan ma i Seahawks furono eliminati dalla squadra col miglior record della NFC, gli Atlanta Falcons. A fine stagione fu classificato ancora al numero 66 nella classifica dei migliori cento giocatori della stagione.\nStagione 2013.\nNella prima gara della stagione, vinta contro i Carolina Panthers, Thomas guid\u00f2 i Seahawks con 10 tackle e forz\u00f2 un fondamentale fumble su DeAngelo Williams nei pressi della propria end zone. La settimana successiva, i Seahawks ottennero una netta vittoria contro i 49ers con Thomas che fece registrare il primo intercetto stagionale su Colin Kaepernick. Nella settimana 4 forz\u00f2 un fumble e mise a segno un intercetto nella vittoria ai supplementari sugli Houston Texans, coi Seahawks che partirono per la prima volta nella loro storia con un record di 4-0. Il terzo intercetto del 2013 lo mise a referto nella vittoria della settimana 6 sui Tennessee Titans. La settimana successiva, con la vittoria sui Cardinals, i Seahawks partirono per la prima volta nella loro storia con un record di 6-1: Thomas concluse la gara con 6 tackle e il quarto intercetto stagionale.\nNella settimana 15, i Seahawks si aggiudicarono matematicamente la NFC West division battendo 23-0 i New York Giants al MetLife Stadium, la prima volta che la franchigia avversaria non riusc\u00ec a segnare alcun punto in casa dal settembre 1995. Thomas concluse la gara con 4 tackle e il suo quinto intercetto del 2013. Nell'ultima gara della stagione i Seahawks batterono i Rams in casa terminando con un record di 13 vittorie e 3 sconfitte, il migliore della storia della franchigia a pari merito con quello del 2005, assicurandosi il primo posto nel tabellone della NFC e la possibilit\u00e0 di qualificarsi direttamente al secondo turno dei playoff. Thomas concluse la stagione regolare con i nuovi primati in carriera per tackle (105) e intercetti (5), venendo premiato con la terza convocazione al Pro Bowl in carriera e inserito nuovamente nel First-team All-Pro. Si classific\u00f2 inoltre al terzo posto nel premio di difensore dell'anno.\nNel divisional round dei playoff vinto in casa contro i Saints, Thomas trascin\u00f2 i Seahawks con 11 tackle e limit\u00f2 il tight end avversario Jimmy Graham (che quell'anno aveva guidato la NFL con 16 touchdown su ricezione) a una sola ricezione in tutta la gara. La settimana successiva, nella finale della NFC, i Seahawks in casa batterono gli odiati rivali di division dei 49ers qualificandosi per il secondo Super Bowl della loro storia, in una gara in cui Earl fece registrare sei tackle.\nIl 2 febbraio 2014, nel Super Bowl XLVIII contro i Denver Broncos, Seattle domin\u00f2 sin dall'inizio della partita, vincendo per 43-8. Thomas si laure\u00f2 campione NFL mettendo a segno 7 tackle in una gara in cui la difesa di Seattle annull\u00f2 l'attacco dei Broncos che nella stagione regolare aveva stabilito il record NFL per il maggior numero di punti segnati.\nA fine anno, Earl fu votato al 17\u00ba posto nella NFL Top 100 dai suoi colleghi, quarantanove posizioni in pi\u00f9 rispetto all'annata precedente\nStagione 2014.\nIl 28 aprile 2014, Thomas firm\u00f3 con Seattle un rinnovo contrattuale quadriennale del valore di 40 milioni di dollari, inclusi 27 milioni garantiti, che lo rese la safety pi\u00f9 pagata della NFL. Con la partenza di Golden Tate ai Lions, fu scelto come nuovo punt returner della squadra. L'esperimento dur\u00f2 per\u00f2 il tempo di una sola partita poich\u00e9 nella prima gara dell'anno contro i Packers, in due ritorni, Thomas perse un fumble nel primo e si prese un rischio non necessario nell'altro. Il primo intercetto stagionale lo mise a segno nella settimana 10 su Eli Manning nella end zone, ritornandolo fino a met\u00e0 a campo, in quella che fu la terza vittoria consecutiva di Seattle. Nell'ultima partita della stagione, Seattle batt\u00e9 in casa i Rams assicurandosi per il secondo anno consecutivo la vittoria del titolo di division e il vantaggio del fattore campo per tutti i playoff della NFC, in una gara conclusa da Thomas con un primato stagionale di 12 tackle oltre a un fumble forzato che salv\u00f2 la squadra da un sicuro touchdown. A fine stagione fu convocato per il quarto Pro Bowl in carriera e inserito nel First-team All-Pro.\nIl 10 gennaio 2015. nel secondo turno di playoff, Seattle ospit\u00f2 i Panthers battendoli per 31-17 e qualificandosi per la finale della NFC. Thomas concluse la gara guidando la sua squadra con 11 tackle e forzando un fumble. Otto giorni dopo si slog\u00f2 una spalla ma, dopo avere perso alcuni minuti di gioco, riusc\u00ec a tornare in campo nella vittoria ai supplementari sui Packers che qualific\u00f2 i Seahawks per il secondo Super Bowl consecutivo, poi perso contro i New England Patriots.\nStagione 2015.\nA causa degli infortuni sostenuti nei playoff dell'anno precedente, Thomas salt\u00f2 il training camp e l'intera pre-stagione nel 2015. Riusc\u00ec tuttavia ad essere in campo nella gara di debutto, in cui mise a segno nove placcaggi e forz\u00f2 un fumble. Il primo intercetto lo fece registrare su Andy Dalton dei Bengals nel quinto turno. Il 18 ottobre, nella gara contro i Panthers, termin\u00f2 con un primato personale di quattro passaggi deviati. Il quarto intercetto in stagione fu nella vittoria della settimana 13 in casa in casa dei Vikings, il ventesimo in carriera. A fine anno, Thomas fu convocato per il quinto Pro Bowl consecutivo dopo avere guidato la squadra con 5 intercetti ed essersi classificato secondo con 8 passaggi deviati. Per il quarto anno consecutivo, i Seahawks terminarono con la miglior difesa della lega, un fatto mai accaduto prima dalla fusione AFL-NFL del 1970.\nStagione 2016.\nIl primo intercetto del 2016, Thomas lo fece registrare nella vittoria della settimana 5 sui New York Jets. Nel corso della settimana 8 contro i New Orleans Saints recuper\u00f2 un fumble e lo ritorn\u00f2 per 34 yard in touchdown. Per festeggiare abbracci\u00f2 un arbitro, il giudice di linea Alex Kemp, venendo sanzionato per condotta antisportiva. I Saints tuttavia vinsero 25-20 dopo diverse chiamate arbitrali controverse a sfavore di Seattle. Nell'undicesimo turno, Thomas sub\u00ec un infortunio contro gli Eagles che lo costrinse a saltare la gara successiva contro i Buccaneers, la prima assenza della sua carriera professionistica. Tornato in campo nella settimana 13 contro i Carolina Panthers, si frattur\u00f2 una tibia nel corso del secondo quarto, chiudendo la sua stagione. Poco dopo l'infortunio, scrisse nel suo account di Twitter di stare considerando l'ipotesi del ritiro.\nStagione 2017.\nMalgrado le dichiarazioni precedenti, Thomas fu regolarmente in campo per l'inizio della stagione 2017. Una delle migliori prestazioni dell'anno la disput\u00f2 nella settimana 5 in cui mise a segno un intercetto su Jared Goff e forz\u00f2 un fumble su Todd Gurley salvando la squadra da un sicuro touchdown, coi Seahawks che espugnarono il Los Angeles Coliseum per 16-10. Dopo quella prova fu premiato come difensore della settimana della NFC. Il secondo intercetto fu nell'ottavo turno sul rookie degli Houston Texans Deshaun Watson che ritorn\u00f2 per 78 yard in touchdown nel primo quarto impattando la partita, vinta poi da Seattle in rimonta. A fine stagione fu convocato per il suo sesto Pro Bowl e inserito nel Second-team All-Pro. Seattle invece, malgrado un record di 9-7, termin\u00f2 al secondo posto nella division non qualificandosi per i playoff per la prima volta dal 2011.\nStagione 2018.\nDopo una disputa contrattuale durata l'intera estate, Thomas fu regolarmente in campo nel primo turno della stagione 2018 in cui mise subito a segno un intercetto nel primo tempo su Case Keenum dei Broncos. Due settimane dopo ne fece registrare due, con due passaggi deviati, su Dak Prescott dei Dallas Cowboys, la squadra a cui era stato accostato pi\u00f9 spesso nel corso dell'estate precedente. Sette giorni dopo la sua stagione si interruppe bruscamente a causa della frattura alla gamba sinistra subita contro gli Arizona Cardinals. Mentre veniva trasportato fuori in barella, Thomas mostr\u00f2 il dito medio alla panchina e ai tifosi di Seattle.\nBaltimore Ravens.\nIl 13 marzo 2019 Thomas firm\u00f2 un contratto quadriennale del valore di 55 milioni di dollari con i Baltimore Ravens. Il 20 ottobre torn\u00f2 per la prima volta a Seattle da avversario mettendo a segno 5 tackle nella vittoria esterna per 30-16. A fine stagione fu convocato per il suo settimo Pro Bowl dopo avere fatto registrare 49 tackle, 2 intercetti e i primi 2 sack in carriera. Nel divisional round dei playoff guid\u00f2 la squadra con 7 tackle e mise a segno un sack su Ryan Tannehill nella sconfitta per 28-12.\nIl 21 agosto 2020, Thomas prese a pugni il compagno Chuck Clark durante un allenamento, dal quale fu cacciato. I Ravens svincolarono il giocatore due giorni dopo per condotta negativa all'interno della squadra."}
{"id": "2926988", "revid": "1566286", "url": "https://it.wikipedia.org/wiki?curid=2926988", "title": "George Martin (attore 1929)", "text": "Biografia.\nMartin esordisce tardivamente negli anni settanta in piccoli ruoli televisivi. Al cinema approda a met\u00e0 degli anni ottanta e compare in \"Innamorarsi\", \"L'attimo fuggente\" e poche altre pellicole. Ha recitato in seguito in alcuni episodi di \"Law &amp; Order - I due volti della giustizia\".\nVita privata.\n\u00c8 stato sposato dal 1957 al 1962 con l'attrice Katherine Helmond."}
{"id": "2926991", "revid": "287204", "url": "https://it.wikipedia.org/wiki?curid=2926991", "title": "Giacomo Orefice", "text": "Biografia.\nNato a Vicenza da famiglia ebraica, studi\u00f2 a Bologna con Busi e Mancinelli; dal 1909 fu docente presso il Conservatorio Giuseppe Verdi di Milano.\nFu autore di nove opere teatrali, fra cui \"L'oasi\" (1885), \"Chopin\" (1901), \"Cecilia\" (1902); compose pure musica sinfonica e da camera, liriche e musica per pianoforte.\nTrascrisse \"L'Orfeo\" di Claudio Monteverdi (1607/1902).\nFu anche critico e organizzatore musicale. Ebbe, tra i suoi allievi, Lodovico Rocca e Nino Rota\nA Vicenza nel 1945 gli venne dedicata una strada del centro storico"}
{"id": "2926992", "revid": "307923", "url": "https://it.wikipedia.org/wiki?curid=2926992", "title": "Benkadi", "text": ""}
{"id": "2926996", "revid": "767487", "url": "https://it.wikipedia.org/wiki?curid=2926996", "title": "The Fischer King", "text": "The Fischer King \u00e8 una compilation di due CD di Wild Man Fischer pubblicata nel 1999."}
{"id": "2927001", "revid": "1543377", "url": "https://it.wikipedia.org/wiki?curid=2927001", "title": "Benkadi (Banamba)", "text": "Benkadi \u00e8 un comune rurale del Mali facente parte del circondario di Banamba, nella regione di Koulikoro.\nIl comune \u00e8 composto da 13 nuclei abitati:"}
{"id": "2927003", "revid": "253269", "url": "https://it.wikipedia.org/wiki?curid=2927003", "title": "David Clennon", "text": "Biografia.\nA numerose apparizioni in piccoli ruoli televisivi, l'ultimo dei quali in \"Ghost Whisperer\", alterna piccoli ruoli in film di un certo spessore, come \"La cosa\", \"Grace of My Heart\", \"Syriana\" e \"Flags of Our Fathers\".\nVita privata.\nDal 1996 \u00e8 sposato con la scrittrice Perry Adleman ed ha due figli, Daisy Virginia e Harry Francis."}
{"id": "2927006", "revid": "228587", "url": "https://it.wikipedia.org/wiki?curid=2927006", "title": "Boron", "text": ""}
{"id": "2927010", "revid": "359266", "url": "https://it.wikipedia.org/wiki?curid=2927010", "title": "Elaborazione delle immagini digitali", "text": ""}
{"id": "2927012", "revid": "1543377", "url": "https://it.wikipedia.org/wiki?curid=2927012", "title": "Billy S.", "text": "Billy S. \u00e8 il primo singolo della cantante canadese Skye Sweetnam, pubblicato l'8 luglio 2003 dall'etichetta discografica Capitol.\nIl brano \u00e8 stato scritto da Cafaro, Konicek, Valentine, e dalla stessa Sweetnam ed \u00e8 stato inserito, successivamente alla sua pubblicazione, nell'album d'esordio dell'artista, \"Noise from the Basement\". Il brano \u00e8 stato inserito nella colonna sonora del film di Clare Kilner \"How to Deal\".\nIl singolo contiene anche la traccia \"Wild World\" come b-side."}
{"id": "2927013", "revid": "83531", "url": "https://it.wikipedia.org/wiki?curid=2927013", "title": "Casa Bianca (Messina)", "text": "Casa Bianca \u00e8 una localit\u00e0 italiana frazione del comune di Messina. Si trova a una distanza di circa 15\u00a0km dal centro cittadino.\nCasa Bianca \u00e8 una localit\u00e0 balneare."}
{"id": "2927014", "revid": "110157", "url": "https://it.wikipedia.org/wiki?curid=2927014", "title": "1,2-difenossietano", "text": "L'1,2-difenossietano \u00e8 un etere con due anelli benzenici. Ha formula molecolare C14H14O2 ed \u00e8 un solido cristallino bianco a temperatura ambiente.\nSintesi.\nSi pu\u00f2 sintetizzare facendo reagire l'1,2-dibromoetano con il fenolo. In questo modo si innesca una sostituzione nucleofila."}
{"id": "2927017", "revid": "1543377", "url": "https://it.wikipedia.org/wiki?curid=2927017", "title": "Boron (Mali)", "text": "Boron \u00e8 un comune rurale del Mali facente parte del circondario di Banamba, nella regione di Koulikoro."}
{"id": "2927018", "revid": "465169", "url": "https://it.wikipedia.org/wiki?curid=2927018", "title": "Stephanie Pratt", "text": "Stephanie Pratt ha iniziato la sua carriera da attrice nel programma \"The Hills\", come sorella di Spencer Pratt, marito di Heidi Montag, una delle protagoniste del reality show. \u00c8 inoltre frequentemente ospite al programma \"The Soup\". Stephanie sta attualmente frequentando il Fashion Institute of Design and Merchandising."}
{"id": "2927019", "revid": "729019", "url": "https://it.wikipedia.org/wiki?curid=2927019", "title": "Centrale nucleare di Changjiang", "text": "La centrale nucleare di Changjiang \u00e8 una centrale nucleare cinese situata presso la citt\u00e0 di ..., nella provincia del Hainan sull'omonima isola. La centrale sar\u00e0 composta alla fine da 2 reattori CNP600 da 610 MW ognuno e da 2 Hualong 1.\nI reattori della prima fase sono uguali a quelli della seconda fase dell'impianto di Qinshan. La costruzione di questa sezione dell'impianto permetter\u00e0 di diminuire il fabbisogno annuale di carbone dell'isola di 260 milioni di tonnellate."}
{"id": "2927021", "revid": "253269", "url": "https://it.wikipedia.org/wiki?curid=2927021", "title": "Michael Cristofer", "text": "Biografia.\nEsordisce alla sceneggiatura nel 1980 con \"The Shadow Box\", un film TV tratto da un suo lavoro teatrale per cui vinse il Pulitzer nel 1977. Seguono \"Le streghe di Eastwick\", \"Innamorarsi\", \"Il fal\u00f2 delle vanit\u00e0\" e altro ancora. Dirige tre film, di cui il pi\u00f9 noto \u00e8 probabilmente \"Original Sin\" di cui \u00e8 anche sceneggiatore.\nDoppiatori italiani.\nNelle versioni in italiano dei suoi film, Michael Cristofer \u00e8 stato doppiato da:"}
{"id": "2927023", "revid": "713168", "url": "https://it.wikipedia.org/wiki?curid=2927023", "title": "Marco Vitale (1647)", "text": "Dottore in legge, era segretario di Masaniello.\nBiografia.\nFiglio illegittimo del noto avvocato Matteo Vitale, nel carcere del Grande Ammiraglio il giovane borghese, incontr\u00f2 Masaniello, e gli offr\u00ec la sua amicizia, lo mise in contatto con alcuni esponenti del ceto medio stanchi dei continui soprusi dei gabellieri e dei privilegi della nobilt\u00e0.\nMise in contatto Masaniello con il letterato don Giulio Genoino, prete coinvolto con suo padre Matteo nella rivolta del duca di Ossuna del 1619.\nMasaniello lo nomin\u00f2 suo segretario anche perch\u00e9 non sapeva n\u00e9 leggere n\u00e9 scrivere.\nIl 16 luglio 1647, il Carmelitano, Fra' Savino, confidente di Masaniello, con un ordine scritto dal segretario, Marco Vitale, impose al nobile Gaspare Roomer, di consegnare 5000 zecchini per servizio di Sua Maest\u00e0.\nDocumenti spagnoli definiscono il Vitale \"sodomita pubblico\" (\"mo\u00e7o de 16 a\u00f1os sodomita publico\"): ma le stesse accuse di sodomia e il marchio d'infamia dell'omosessualit\u00e0 perseguiteranno anche Masaniello \"post mortem\".\nNel 1647, uscito da Castel Nuovo dove aveva dormito, fu ucciso per strada a porta Chiaia da un capitano della milizie spagnole.\nLa morte avvenne lo stesso giorno in cui fu ucciso Masaniello. Il suo cadavere fu gettato nel fosso della chiesa di San Luigi, ma poco nascosto: quando fu scoperto dal popolo, la testa tagliata fu portata in mostra per la citt\u00e0 infilata su un palo; con il corpo fu poi portata alle carceri di San Giacomo, nella cui chiesa fu sepolto."}
{"id": "2927028", "revid": "1543377", "url": "https://it.wikipedia.org/wiki?curid=2927028", "title": "Duguwolowula", "text": "Duguwolowula \u00e8 un comune rurale del Mali facente parte del circondario di Banamba, nella regione di Koulikoro."}
{"id": "2927029", "revid": "682087", "url": "https://it.wikipedia.org/wiki?curid=2927029", "title": "Edema papillare", "text": ""}
{"id": "2927030", "revid": "767487", "url": "https://it.wikipedia.org/wiki?curid=2927030", "title": "Le strade dell'innocenza", "text": "Le strade dell'innocenza (\"Blood On The Moon\") \u00e8 un romanzo poliziesco scritto da James Ellroy e pubblicato negli USA nel 1984. Si tratta del primo libro della trilogia composta, oltre che da questo romanzo, anche da Perch\u00e9 la notte e La collina dei suicidi. In tutti e tre i romanzi il protagonista Lloyd Hopkins, agente del Los Angeles Police Department.\nTrama.\nIl romanzo si apre con l'intervento da parte della Guardia Nazionale nella Rivolta di Watts, a Los Angeles. Il protagonista, Lloyd Hopkins, \u00e8 un soldato in attesa di entrare nei ranghi del LAPD. Durante la rivolta, Hopkins si trova a fronteggiare il suo sergente che, in un attacco di follia, spara indiscriminatamente all'interno di una chiesa uccidendo numerosi afroamericani. Dopo un confronto serrato, Hopkins \u00e8 costretto ad uccidere il suo superiore per non venire ammazzato a sua volta.\nDiciott'anni dopo, nel 1983, Hopkins \u00e8 diventato un sergente del LAPD ed \u00e8 considerato un poliziotto geniale dai suoi colleghi. Quando si ritrova ad indagare sull'omicidio di una giovane donna massacrata in casa sua, Hopkins capisce di avere a che fare con un serial killer che uccide dagli anni '60, ma che non \u00e8 mai stato catturato a causa del suo cambiamento di modus operandi per ogni delitto. L'indagine di Hopkins diventa quasi un'ossessione per lui, in quanto vuole capire il \"perch\u00e9\" l'uomo uccida. Dopo una serie di complesse investigazioni, finalmente Hopkins arriva vicino a catturare l'omicida in modo completamente illegale: durante lo scontro a fuoco finale il serial killer viene ucciso, ma riesce a ferire gravemente anche l'agente che viene salvato da un collega. Al suo risveglio, le prove degli omicidi sono state distrutte dal collega di Hopkins, salvando cos\u00ec la carriera del protagonista ma lasciandolo senza le risposte che cercava.\nLa sotto-trama (che si svolge lungo tutti e tre i libri) riguarda Hopkins e la relazione con la sua famiglia. Nonostante l'amore per le tre figlie e la moglie, Hopkins tradisce ripetutamente quest'ultima nel corso della saga. Durante il romanzo, infatti, il protagonista ha una relazione extra-coniugale con una libraia e poetessa, che pi\u00f9 tardi si riveler\u00e0 essere una delle vittime prescelte dal serial killer.\nAdattamenti.\nDal romanzo \u00e8 stato tratto un film nel 1988, Indagine ad alto rischio (\"Cop\") diretto da James B. Harris, con James Woods nella parte di Lloyd Hopkins e Lesley Ann Warren nella parte di Kathleen McCarthy."}
{"id": "2927031", "revid": "125363525", "url": "https://it.wikipedia.org/wiki?curid=2927031", "title": "Organizzazione penitenziaria militare", "text": "L'organizzazione penitenziaria militare (O.P.M.) \u00e8 la componente responsabile della gestione del trattamento penitenziario delle forze armate italiane presso gli istituti di pena militari.\n\u00c8 una unit\u00e0 a livello reggimentale, \u00e8 direttamente dipendente dallo Stato Maggiore dell'Esercito Italiano. Il Comando dell'Organizzazione Penitenziaria Militare \u00e8 ubicato nella Caserma \u201cEzio Andolfato\u201d di Santa Maria Capua Vetere.\nStoria.\nDopo la proclamazione del Regno d'Italia il Decreto Ministeriale n. 242 del 12 dicembre 1873 istitu\u00ed il \"Comando degli Stabilimenti Militari di Pena\" con sede in Roma, e nel 1901 vennero individuati stabilimenti di pena a Gaeta, Peschiera e Napoli. Dopo la fine della seconda guerra mondiale nel 1949 il comando venne ricostituito nella citt\u00e0 di Gaeta, venendo successivamente trasferito in Sulmona ed infine presso Santa Maria Capua Vetere.\nIl 5 giugno 2008 lo Stato Maggiore dell'Esercito ha istituito il distintivo di appartenenza per il personale effettivo all\u2019Organizzazione Penitenziaria Militare. A forma di scudo sannitico ha il bordo dorato su fondo bianco e una banda rossa nel mezzo. In cuore alla banda rossa \u00e8 inserita l\u2019Aquila color oro quale simbolo di appartenenza allo Stato Maggiore dell'Esercito.\nLe strutture.\nPrima del 2005, istituti erano presenti nelle citt\u00e0 di:\nA partire dal 2005, l'unico carcere attivo si trova in Santa Maria Capua Vetere (CE).\nBibliografia.\nGianfranco Gambarelli - Forche Galere Evasioni - storia delle carceri di Pizzighettone - 1525-1977- Edito 2012 - Gruppo Volontari Mura"}
{"id": "2927034", "revid": "1543377", "url": "https://it.wikipedia.org/wiki?curid=2927034", "title": "Kiban", "text": "Kiban \u00e8 un comune rurale del Mali facente parte del circondario di Banamba, nella regione di Koulikoro.\nIl comune \u00e8 composto da 6 nuclei abitati:"}
{"id": "2927039", "revid": "1048993", "url": "https://it.wikipedia.org/wiki?curid=2927039", "title": "Marco Minetti", "text": "Biografia.\nAttivo in teatro, al cinema e in televisione, ha partecipato nel 2008 al film \"Grande, grosso e... Verdone\" con la regia di Carlo Verdone, regista che lo ha diretto anche sul set di \"Io, loro e Lara\" nel 2009.\nIn televisione ha recitato nel 2004 nella miniserie \"Con le unghie e con i denti\", regia di Pier Francesco Pingitore, e nel 2003 nella miniserie \"Chiaroscuro\", regia di Tomaso Sherman. Nel 2010 entra nel cast ricorrente della soap opera \"Centovetrine\" con il ruolo di Antonio Torrisi."}
{"id": "2927040", "revid": "1543377", "url": "https://it.wikipedia.org/wiki?curid=2927040", "title": "Madina Sacko", "text": "Madina Sacko \u00e8 un comune rurale del Mali facente parte del circondario di Banamba, nella regione di Koulikoro."}
{"id": "2927046", "revid": "729019", "url": "https://it.wikipedia.org/wiki?curid=2927046", "title": "Centrale nucleare di Barakah", "text": "La centrale nucleare di Barakah \u00e8 la prima centrale nucleare degli Emirati Arabi Uniti, \u00e8 situata presso la citt\u00e0 di Braka, a 53\u00a0km ad ovest dalla citt\u00e0 di Ruwanis. Il sito \u00e8 attualmente in costruzione, sar\u00e0 composto da 4 reattori APR1400 per complessivi 5400 MW.\nA marzo 2010 la ENEC ha scelto il sito fra 10 localit\u00e0, ha vinto per le sue caratteristiche di rischio sismico, distanza dai grandi centri, vicinanza al mare, presenza di infrastrutture come le strade e le reti elettriche. La costruzione del primo reattore \u00e8 iniziata nel luglio 2012 per poi essere completato nel 2017, gli altri reattori dovrebbero seguirlo ad un anno di distanza uno dall'altro."}
{"id": "2927047", "revid": "447535", "url": "https://it.wikipedia.org/wiki?curid=2927047", "title": "Standard and poor's", "text": ""}
{"id": "2927048", "revid": "1305772", "url": "https://it.wikipedia.org/wiki?curid=2927048", "title": "Riconoscimento della scrittura", "text": "Per riconoscimento della scrittura si intende una funzionalit\u00e0 presente specialmente nei PDA, nei tablet PC e nei computer dotati di tavoletta grafica, che permette all'utente di trasformare immagini o inchiostro digitale in \"testo battuto a tastiera\".\nStoria.\nI prodotti commerciali che incorporano il riconoscimento della scrittura in sostituzione di input da tastiera sono stati introdotti nei primi anni 1980. Gli esempi includono terminali di scrittura a mano come il Penpad Pencept e la Inforite point-of-sale terminal.\nCon l'avvento del mercato di largo consumo per personal computer, molti prodotti commerciali ha cercato soluzioni per sostituire la tastiera e il mouse su un personal computer con un unico sistema di \"puntamento &amp; scrittura\", come in PenCept, CIC e altri. Il primo tablet PC con questo tipo di interfaccia disponibile in commercio \u00e8 stato il GRiDPad della ditta GRID, uscito nel settembre 1989. Il suo sistema operativo \u00e8 basato su MS-DOS.\nNei primi anni 1990 alcuni produttori di hardware, tra i quali NCR, IBM e EO, produssero tablet PC col sistema operativo PenPoint, sviluppato da GO Corp; PenPoint utilizzava il riconoscimento della scrittura e dei gesti e forniva gli strumenti necessari ai software di terze parti. Il Tablet PC di IBM fu il primo a usare il nome ThinkPad e us\u00f2 il sistema di riconoscimento della scrittura di IBM, il quale successivamente fu trasferito in Windows for Pen Computing di Microsoft. Questi prodotti non ottennero successo commerciale.\nSuccessivamente con il progredire delle performance questo sistema fu inserito nei palmari PDA, tra cui il primo fu l'Apple Newton, che non fu un successo commerciale a causa della inaffidabilit\u00e0 del software. Dopo l'interruzione dell'Apple Newton, la funzione \u00e8 stata trasferita su Mac OS X 10.2 e successivi in forma di Inkwell.\nNel 2009 con Windows 7 il riconoscimento della scrittura ha subito un ulteriore miglioramento, raggiungendo un'affidabilit\u00e0 quasi totale.\nAccorgimenti.\nI vari produttori e sviluppatori danno diverse soluzioni per migliorare il riconoscimento della scrittura:"}
{"id": "2927049", "revid": "447535", "url": "https://it.wikipedia.org/wiki?curid=2927049", "title": "Standard and poor", "text": ""}
{"id": "2927051", "revid": "1613689", "url": "https://it.wikipedia.org/wiki?curid=2927051", "title": "Camera 22", "text": "Camera 22 \u00e8 stato un programma televisivo italiano, andato in onda per 4 puntate, dal 22 aprile al 13 maggio 1966, il venerd\u00ec alle ore 22, sul Secondo Canale della Rai.\nDescrizione.\nIl programma era un variet\u00e0 musicale diverso dai soliti. Per la prima volta comparvero insieme in TV Raffaele e Mario Pisu, quest'ultimo nel ruolo dell'attore serio che cerca di convertire il fratello alla prosa. Ma Raffaele, insensibile agli inviti del pi\u00f9 colto fratello maggiore, si esibiva invece in monologhi parodistici di notevole effetto comico. Gli intermezzi di Luigi Silori, nella parte del professore supponente e tradizionalista, contribuivano a creare dei siparietti comici un po' surreali. La direzione musicale fu affidata a Pino Calvi.\nIl programma andava in onda il venerd\u00ec alle 22, orario desueto, allora, per un programma di intrattenimento.\nLa sigla finale era il brano \"Quasi un'ora insieme\", interpretata dal cantante Alexander, che non lasci\u00f2 importanti tracce di s\u00e9 nella storia della musica italiana."}
{"id": "2927052", "revid": "287204", "url": "https://it.wikipedia.org/wiki?curid=2927052", "title": "Valdinferno", "text": "Valdinferno \u00e8 una frazione del comune di Garessio, in provincia di Cuneo. \nToponimo.\nAnticamente chiamato col toponimo \"Valle Ombrosa\", la tradizione vuole che il nome \"Valle d'Inferno\" sia da attribuire a Napoleone Bonaparte il quale, avendo dovuto attraversare in inverno la zona con le sue truppe per tornare in Francia, l'abbia nominata cos\u00ec a causa delle torbiere che avrebbe visto bruciare nella valletta dove sorge la frazione oppure per il suo clima particolarmente freddo; pi\u00f9 probabile che il nome sia da collegare ai capricci meteorologici invernali e alle fatiche che gli abitanti dovevano affrontare quotidianamente.\nCaratteristiche.\nLa frazione si trova nell'Alta Val Tanaro, in un vallone laterale in sinistra idrografica, ed \u00e8 composta da diverse localit\u00e0 composte da case sparse o unite in piccolissimi gruppi, un tempo dotate di tetto di paglia e oggi, in genere, restaurate e munite di coperture metalliche.\nIl borgo \u00e8 collegato a Garessio da una stretta strada asfaltata (ancora fino agli anni '60 del secolo scorso era sterrata), alla fine della quale si giunge a uno spiazzo, utilizzato come parcheggio, sovrastato dalla chiesa parrocchiale intitolata a San Ludovico re di Francia (Luigi IX), risalente alla prima met\u00e0 del 1800 (per quanto si pensa che una cappella fosse presente anche in precedenza) e ampiamente rimaneggiata nella prima met\u00e0 del Novecento; tuttora consacrata, fino a pochi anni fa era officiata e aperta al pubblico solo nella stagione estiva, mentre ora \u00e8 chiusa a causa di problemi statici. Sulla strada, subito prima della chiesa, un grande edificio costruito negli anni Sessanta del XX secolo, l'\"Albergo-Ristorante La Buona Sosta\", testimonia il tentativo di avviare al turismo questa localit\u00e0; purtroppo l'iniziativa non ebbe il successo sperato e negli anni Ottanta la struttura venne chiusa e progressivamente abbandonata, venendo solo recentemente recuperata con la trasformazione delle vecchie camere in alloggi per le vacanze estive. Proseguendo verso monte, la strada prosegue con fondo cementato fino alla localit\u00e0 Mulattieri, dove si trova una casetta interamente in legno appartenente al designer Giorgetto Giugiaro, nativo di Garessio.\nTurismo.\nIn estate Valdinferno si popola di persone, soprattutto Liguri, che hanno qui la seconda casa; in inverno, invece, la frazione \u00e8 completamente disabitata dal 2009: in quell'anno, infatti, mor\u00ec il suo ultimo abitante fisso, Armando Sereno (1921-2009), un reduce della campagna italiana di Russia conosciuto in tutta la valle, che decise di non abbandonare il borgo natio per un voto fatto alla Madonna.\nLa frazione \u00e8 meta degli appassionati di sci alpinismo, viste le abbondanti nevicate e il magnifico paesaggio invernale; inoltre il borgo \u00e8 sovrastato dal Monte Antoroto, dal Monte Grosso e dal Monte Berlino, dove arriva la seggiovia della vicina stazione sciistica di \"Garessio 2000\", d'estate facilmente raggiungibile con un'escursione che giunge in Valle Casotto passando per il rifugio Savona."}
{"id": "2927053", "revid": "113268", "url": "https://it.wikipedia.org/wiki?curid=2927053", "title": "Rights Expression Language", "text": "I Rights Expression Languages o REL (in italiano: \"Linguaggi di espressione dei diritti\") sono linguaggi di programmazione usati per la gestione dei diritti digitali (DRM).\nSolitamente i REL sono espressi in XML, ma ci\u00f2 non \u00e8 un requisito e pu\u00f2 essere usato qualsiasi formato.\nAlcuni usano l'RDF e lo schema RDF.\nSebbene i REL possono essere processati direttamente, sono pi\u00f9 comunemente incoroporati come metadato dentro altri documenti come con i libri digitali (ebook), i file audio MP3 o i video scaricabili.\nI pi\u00f9 noti linguaggi REL sono:\nUno schema RDF usato in un progetto Creative Commons per esprimere le sue licenze.\nQuesto stesso vocabolario \u00e8 stato adottato anche dal progetto GNU per esprimere la licenza GPL in una forma leggibile dalle macchine.\nUno standard aperto per un REL basato su XML.\nXrML nasce sotto Xerox negli anni novanta del XX secolo.\nDopo essere passato a diverse versioni in progetti separati, successivamente ha formato le basi per il REL dello MPEG-21.\nIn MPEG-21 nella parte 5 \u00e8 incluso un REL."}
{"id": "2927060", "revid": "339392", "url": "https://it.wikipedia.org/wiki?curid=2927060", "title": "Gustav Gard", "text": ""}
{"id": "2927061", "revid": "767487", "url": "https://it.wikipedia.org/wiki?curid=2927061", "title": "XrML", "text": "XrML \u00e8 un eXtensible Rights Markup Language (in italiano: linguaggio di Markup estensibile per i diritti) che \u00e8 stato standardizzato come Rights Expression Language (REL) per lo MPEG-21. \nNasce nel 1999 dalle ceneri di DPRL (nato nel 1996) quando da Lisp passa a XML.\nXrML \u00e8 di propriet\u00e0 di ContentGuard.\nXrML si basa su XML e descrive i diritti, i dazi e le condizioni insieme alle informazioni dei messaggi di integrit\u00e0 e autenticazione.\nAd oggi XrML \u00e8 alla versione 2.0.\nXrML 2.0 ha un modello dei dati composto da 4 entit\u00e0 e dalle loro relazioni.\nStruttura.\nIncapsula e identifica la parte a cui i diritti sono garantiti. \nLe tecnologie di identificazione sono: Detentore dei diritti (Key Holder), credenziali multiple, e identificazioni inventate da altri.\n\u00c8 anche associato a meccanismi di autenticazione.\nL'Abstraction Right Element \u00e8 il modulo che incapsula le informazioni relative ai diritti.\nL'Abstraction Condition Element \u00e8 il modulo incaricato di incapsulare le informazioni sulle condizioni.\nSpecifica i termini delle condizioni e degli obblighi.\nXrML Core Schema.\nLo \"XrML Core Schema\" o \"Schema XrML\" definisce i concetti delle semantiche XrML, di cui fan parte Licenze, Grant e Diritti.\nI Diritti (right) sono di tipo \"astratto\" e vanno instanziati con \nNel XrmL Core Schema c'\u00e8 anche l'inventario, un contenitore che abilita a definire parti di licenza in un posto e ne fa riferimento in un altro con i grant di una licenza.\nMeccanismo di estensione.\nCon i meccanismi di estensione di XrML si definiscono nuovi tipi derivandoli da tipi gi\u00e0 esistenti."}
{"id": "2927062", "revid": "2174278", "url": "https://it.wikipedia.org/wiki?curid=2927062", "title": "Vignetta autostradale", "text": "Con vignetta autostradale (o, pi\u00f9 propriamente in italiano, bollino autostradale o contrassegno autostradale) si indica, in alcuni paesi europei, il contrassegno adesivo di avvenuto pagamento del pedaggio nelle autostrade e nelle superstrade. Il pedaggio pagato con la vignetta, al contrario di quello riscosso tramite barriere e caselli, viene calcolato non in base ai km effettivamente percorsi ma in base al periodo di tempo (settimana, mese, anno, ...) nel quale l'utente pu\u00f2 percorrere le strade soggette al pagamento del pedaggio senza limitazioni di km percorribili.\nIl termine \"vignetta\" \u00e8 di origine francese.\nLa vignetta autostradale consiste in un piccolo adesivo colorato che viene applicato ai veicoli a motore che utilizzano le autostrade e le superstrade in alcuni paesi europei. In questo modo si dimostra che il corrispondente pedaggio \u00e8 stato pagato. La vignetta \u00e8 generalmente valida per un anno, pu\u00f2 essere esatta come tassa anche se il veicolo non viene usato sulle autostrade, ed \u00e8 generalmente fabbricata in modo tale che sia impossibile staccarla e riattaccarla senza romperla, assicurando cos\u00ec che non possa essere usata in pi\u00f9 di un veicolo. In alcune nazioni la vignetta inizia ad essere virtuale, semplicemente si registra la targa e il numero di telaio e niente deve essere esposto (come da noi oggi per bollo automobilistico e assicurazione). Bulgaria, Ungheria e Romania usano questa modalit\u00e0.\nLa \"Eurovignette\" \u00e8 un pedaggio per camion usata nei seguenti paesi europei: Belgio, Danimarca (a partire dal 9 febbraio 1994), Lussemburgo, Paesi Bassi e Svezia (a partire dal 1997).\nVignette per paese.\nAustria.\nLa vignetta \u00e8 obbligatoria per tutte le autostrade e superstrade a gestione federale che possono essere riconosciute dai prefissi A o S prima del numero. Le tariffe per le automobili nel 2014 (per veicoli fino a 3,5t) sono di 8,70 \u20ac per 10 giorni, di 25,30 \u20ac per 2 mesi, e di 84,40 \u20ac per un anno (valido 14 mesi, dal 1\u00ba dicembre dell'anno precedente al 31 gennaio dell'anno successivo). I motocicli pagano 5,00 \u20ac, 12,70 \u20ac ed 33,60 \u20ac rispettivamente; tricicli e quadricicli necessitano di una vignetta per autovetture.\nUn nuovo tipo di vignetta, chiamata \"Korridorvignette\" in tedesco, fu introdotta nel settembre 2008 per permettere di utilizzare i 23\u00a0km della A14 dal confine tedesco a Hohenems senza l'obbligo di pagare l'intera vignetta. Il costo per un viaggio era di 2,00 \u20ac. La \"Korridorvignette \"non \u00e8 pi\u00f9 disponibile dal luglio 2013 e occorre pertanto acquistare il contrassegno normale valido sull'intera rete austriaca.\nSu strade e autostrade, la vignetta \u00e8 controllata dalla polizia e dai dipendenti della societ\u00e0 di gestione delle autostrade ASFINAG. La multa \u00e8 di 110 \u20ac per gli autoveicoli senza vignetta, e di 120 \u20ac in caso di alterazione della vignetta (per esempio inserendo una pellicola tra il parabrezza e la vignetta). La multa permette di utilizzare le autostrade A ed S il giorno del pagamento ed il seguente. In caso di mancato pagamento, il guidatore pu\u00f2 essere denunciato e condannato ad una multa compresa tra \u20ac 300 ed \u20ac 3000. Oltretutto, propriet\u00e0 personali (tra cui il veicolo) possono essere confiscate come garanzia del pagamento della multa.\nOltre alla vignetta obbligatoria su tutte le autostrade austriache, vi sono alcune tratte dove \u00e8 richiesto il pagamento di un ulteriore pedaggio per ogni singolo passaggio (tipicamente le tratte che attraversano le Alpi). Su queste tratte vi sono caselli addizionali.\nPer eccezione, nel tratto della A13 dal Brennero (confine con l'Italia) fino all'uscita di Innsbruck Sud non \u00e8 obbligatorio l'acquisto del bollino; vi \u00e8 tuttavia un pedaggio specifico (con barriera) per l'attraversamento del Ponte Europa.\nIn questi casi ci sono degli appositi caselli per effettuare il pagamento (come in Italia): Autostrada da Innsbruck al Brennero (A13): 8,00 \u20ac Autostrada da Salzburg a Villach (A10): 9,50 \u20ac Strada statale da Matrei a Lienz (B108): 10,00 \u20ac Galleria \"Euro Tunnel\" da Kl\u00f6sterle a St. Jakob: 8,50 \u20ac.\nI mezzi pesanti sono soggetti ad un differente sistema di pedaggi, dipendente dalla distanza percorsa, che utilizza tecnologie di bordo e monitor esterni.\nDa Febbraio 2018 la vignetta tradizionale \u00e8 stata affiancata dalla vignetta elettronica. Sia nel 2018 che nel 2019 i due sistemi sono paralleli e non \u00e8 previsto alcun obbligo di passare alla vignetta digitale, anche se in caso di richiesta di duplicato della vignetta annuale ci sono delle facilitazioni per passare a quella digitale. Tuttavia, la vignetta digitale ha riscosso molti meno consensi di quelli sperati, soprattutto a causa della legislazione austriaca che prevede la possibilit\u00e0 di annullare un acquisto elettronico per 21 giorni dall\u2019acquisto. Questo de facto rende impossibile acquistare una vignetta da dieci giorni o da due mesi la cui validit\u00e0 cominci prima di ventuno giorni, rendendo poco interessante il sistema per i turisti.\nBulgaria.\nLa vignetta (\u0432\u0438\u043d\u0435\u0442\u043a\u0430 \"vinetka\") \u00e8 obbligatoria su tutti i tipi di strada, ad eccezione delle strade all'interno di citt\u00e0 e paesi, e delle circonvallazioni delle citt\u00e0. In generale dovrebbe essere presente un cartello stradale che indica che la vignetta \u00e8 obbligatoria. Sono disponibili tre tipi di vignette:\nSono disponibili vignette settimanali, mensili e annuali. Nel 2007 sono state introdotte vignette giornaliere K1 e K2, ma non K3.\nLe vignette settimanali e mensili sono valide dal giorno di acquisto (\u00e8 possibile anche farsi annotare sulla vignetta una data di inizio successiva). La vignetta annuale \u00e8 valida dal 1\u00ba gennaio al 31 dicembre dello stesso anno, indipendentemente dalla data di acquisto.\nI prezzi della categoria pi\u00f9 comune, la K3, non sono cambiati dal 2007. I prezzi del 2010 sono i seguenti:\nRepubblica Ceca.\nPer i veicoli fino a 3,5 tonnellate, la vignetta \u00e8 obbligatoria sulle autostrade. Sono disponibili contrassegni validi 10 giorni, 1 mese e 1 anno. Per i mezzi pesanti, il contrassegno \u00e8 stato abolito nel 2007 a favore del pedaggio elettronico.\nI contrassegni vengono venduti nelle stazioni di servizio, alle frontiere, negli uffici cambio, negli uffici postali, etc.\nI prezzi per il 2012 sono i seguenti:\nI motoveicoli non pagano pedaggio autostradale, anche se dotati di sidecar.\nLe multe per la mancata esposizione di una vignetta valida sul parabrezza dell'auto vanno da 2000 a 5000 CZK, da pagarsi direttamente alla polizia in valuta locale o in euro.\nFrancia.\nLa tassa sulle automobili francese basata sul contrassegno fu introdotta nel 1956 per finanziare un sistema di reddito minimo garantito per le persone con pi\u00f9 di 65 anni. Tutti i proprietari di automobili erano obbligati a comprarne uno alla fine di ogni anno. Erano venduti nelle tabaccherie. Il prezzo dipendeva dalla potenza del motore, e dal dipartimento in cui l'auto era registrata.\nIl contrassegno (chiamato \"vignette\" in francese) fu presto causa di controversie dato che non fu usato per molto tempo per finanziare gli anziani. Fu abolito per i privati nel 2001, mentre \u00e8 tuttora obbligatorio per le aziende.\nLa vignetta francese non \u00e8 quindi una vignetta autostradale ma una tassa che attualmente devono pagare le aziende (prima del 2001 anche i privati) per il fatto di possedere delle auto.\nIl pagamento del pedaggio autostradale avviene tramite barriere e caselli.\nGermania.\nIl contrassegno di pedaggio fu abolito nell'agosto del 2003, sostituito da un sistema di pagamento basato sulla distanza percorsa per i mezzi pesanti pi\u00f9 di 12 tonnellate chiamato Toll Collect e introdotto il 1\u00ba gennaio 2005. Per gli autoveicoli, invece, l\u2019autostrada \u00e8 completamente gratuita. Dal gennaio 2019 \u00e8 stata reintrodotto il bollino autostradale con costo annuale da 67 a 130 euro in base agli standard europei sulle emissioni inquinanti per i residenti, ma con una diminuzione della tassa di circolazione. Per i turisti sono previsti bollini da durata variabile prezzati secondo lo stesso metodo.\nLituania.\nGli autobus, i mezzi pesanti, loro combinazioni e mezzi speciali devono essere muniti della vignetta per poter circolare sulle autostrade.\nMoldavia.\nLe vignette sono obbligatorie per la guida su strade pubbliche dei veicoli a motore immatricolati all'estero. Sono acquistabili presso gli uffici doganali di confine. I conducenti stranieri privi di vignetta valida sono soggetti a sanzione pecuniaria da \u20ac 125 a \u20ac 375. I veicoli pesanti pagano una tassa unica di entrata, maggiorata in base alla distanza da percorrere. Sono soggetti all'obbligo della vignetta anche gli autoveicoli immatricolati con targa della Transnistria.\nMontenegro.\nLe vignette \"ecologiche\" sono state abolite il 31 dicembre 2011. La guida su strade pubbliche \u00e8 generalmente gratuita, con l'eccezione del passaggio su alcuni tunnel e ponti.\nRomania.\nIl contrassegno (\"roviniete\") \u00e8 obbligatorio su tutte le strade nazionali. Pu\u00f2 essere acquistato nella maggior parte delle stazioni di servizio o su internet pagando con carta di credito.\nI prezzi validi ad aprile 2010 sono i seguenti (i contrassegni da 1 giorno, 7 giorni e 90 giorni sono disponibili a partire dal 1\u00ba agosto 2010).\nSlovacchia.\nIl contrassegno di pedaggio \u00e8 obbligatorio sulle autostrade slovacche. La vignetta \u00e8 completamente elettronica ed \u00e8 possibile acquistarla on-line immettendo la targa del veicolo interessato. Le categorie dipendono dal peso del veicolo. Sono disponibili vignette con validit\u00e0 annuale, mensile e 10 giorni. I prezzi aggiornati al 2017 sono:\nNel 2010, la vignetta \u00e8 stata abolita per i mezzi pesanti e sostituita da un sistema di pedaggio basato sulla distanza percorsa.\nPer i motocicli non \u00e8 previsto il pagamento di alcun pedaggio.\nSlovenia.\nIl contrassegno \u00e8 obbligatorio per utilizzare le autostrade e superstrade slovene da parte dei veicoli fino a 3,5 tonnellate dal 1\u00ba luglio 2008. Il contrassegno costava \u20ac 35 ed era valido per sei mesi a partire dal giorno di acquisto, ed era possibile comprare un contrassegno annuale valido dal 1\u00ba dicembre dell'anno precedente al 31 gennaio dell'anno seguente, al prezzo di \u20ac 55. Le motociclette pagavano \u20ac 17,50 o \u20ac 27,50, rispettivamente. A causa della pressione dell'Europa sul governo sloveno per l'introduzione di contrassegni di validit\u00e0 temporale pi\u00f9 limitata, il contrassegno annuale costa nel 2010 \u20ac 95, quello mensile \u20ac30, e quello settimanale \u20ac15. Il contrassegno semestrale non viene pi\u00f9 emesso. I prezzi per le motociclette corrispondono a met\u00e0 di quelli per le automobili.\nI mezzi pesanti oltre 3,5 tonnellate utilizzano invece le barriere esistenti.\nL'utilizzo di autostrade e superstrade senza un contrassegno esposto correttamente \u00e8 considerato una violazione della legge ed \u00e8 multato con un minimo di \u20ac 300.\nSvizzera.\nTutte le automobili che utilizzano le autostrade svizzere (ma solo quelle classificate come strade nazionali) sono tenute a mostrare un contrassegno annuale. In pratica, si paga forfettariamente un canone valido per un anno solare, indipendentemente dall'utilizzo della rete autostradale svizzera (non esiste il singolo pedaggio). Il costo \u00e8 di 40 CHF per autovetture e motocicli con una massa totale non superiore a 3,5 tonnellate. Un contrassegno addizionale \u00e8 necessario per il rimorchio o la roulotte. Il contrassegno \u00e8 valido 14 mesi, dal 1\u00ba dicembre dell'anno precedente al 31 gennaio dell'anno successivo. Il contrassegno deve essere attaccato al parabrezza, i contrassegni non attaccati non sono validi. Il contrassegno \u00e8 realizzato in modo tale che, una volta attaccato, sia impossibile rimuoverlo senza romperlo.\nI veicoli pesanti sono tassati in base al chilometraggio su tutti i tipi di strade. Il costo \u00e8 calcolato utilizzando il percorso pi\u00f9 conveniente tra il punto di partenza e quello di arrivo.\nVa notato che il contrassegno adesivo deve essere attaccato direttamente al parabrezza nella parte superiore sinistra o centrale, o inferiore sinistra. I contrassegni attaccati usando nastro adesivo, pellicole o altri sistemi non sono ammessi e vengono puniti secondo disposizione legale, cos\u00ec come quelli attaccati non nella parte superiore del parabrezza. Non si ha diritto al rimborso nel caso di contrassegni usati incorrettamente, strappati o perduti.\nPunti vendita.\nIn Svizzera, i contrassegni sono venduti negli uffici postali, nelle stazioni di servizio, nelle autofficine, negli uffici del Touring Club Svizzero (TCS) e negli uffici cantonali della circolazione stradale. Alle frontiere (a cominciare da quelle autostradali), sono venduti dagli uffici doganali.\nDal 2023, \u00e8 stata approvata dal parlamento svizzero ed \u00e8 in fase di attivazione, la possibilit\u00e0 di acquistare il contrassegno autostradale anche in forma elettronica abbinandolo alla targa del veicolo, \nin questo modo il bollino sar\u00e0 trasferibile da un veicolo ad un altro seguendo la targa.(fonte MoneyMag) \nEstero.\nAl di fuori della Svizzera il contrassegno pu\u00f2 essere comprato presso varie associazioni automobilistiche. Nelle zone di confine, vengono venduti nelle stazioni di servizio autostradali, nei chioschi e nei tabaccai (Austria). \u00c8 possibile anche ordinare il contrassegno via internet attraverso il sito Switzerland Travel Center o, in Germania, attraverso Deutsche Post; il contrassegno verr\u00e0 recapitato a domicilio.\nUngheria.\nPer le automobili sono disponibili bollini virtuali validi 1 giorno, 4 giorni, 10 giorni, 1 mese e 1 anno. Dal 1\u00ba gennaio 2008 non vengono pi\u00f9 usati i bollini, ma l'avvenuto acquisto del diritto all'uso delle autostrade viene verificato mediante telecamere a bordo strada, che verificano il numero di targa del mezzo, che deve essere indicato dal conducente al momento dell'acquisto. All'acquisto si riceve solamente lo scontrino di ricevuta. I veicoli sono divisi in 4 categorie: D1, motociclette e veicoli fino a 3,5 tonnellate, rimorchi inclusi; D2, veicoli (con eventuali rimorchi) di peso compreso tra 3,5 e 7,5 tonnellate; D3, veicoli (con eventuali rimorchi) di peso compreso tra 7,5 e 12 tonnellate; D4, tutti gli altri veicoli. Le motociclette beneficiano di uno sconto del 50% sul tagliando da 4 giorni, gli autobus superiori a 7,5 tonnellate vengono tassati secondo una categoria inferiore a quella che corrisponde secondo il peso. I prezzi validi a aprile 2010 sono:"}
{"id": "2927064", "revid": "21880", "url": "https://it.wikipedia.org/wiki?curid=2927064", "title": "Ophrys fuciflora tetraloniae", "text": ""}
{"id": "2927065", "revid": "1543377", "url": "https://it.wikipedia.org/wiki?curid=2927065", "title": "Micro-Vett", "text": "Micro-Vett \u00e8 stata un'azienda italiana specializzata nella produzione di autoveicoli elettrici.\nStoria.\nGli inizi.\nMicro-Vett viene fondata nel 1986 a Voltana di Lugo (RA) da parte di tre soci tra i quali i sigg. Galli e Giacomoni. Viene sviluppata e prodotta da zero la Lady, una vetturetta elettrica a quattro ruote simile agli attuali quadricicli.\nA partire dal 1989 la cooperativa imolese Coop. Car acquisisce gradualmente le quote dei precedenti soci diventando azionista di maggioranza di Micro-Vett e trasferendone la sede sulle rive del Santerno. Durante questo periodo il management comprende le difficolt\u00e0 legate alla costruzione della parte telaistica e decide quindi di concentrarsi sulla sola componente di elettrificazione. A tali fine viene avviata una partnership con Bedford per l'elettrificazione del Rascal, piccolo furgone per il trasporto di merci e persone che viene prodotto in diverse decine di unit\u00e0.\nNel 1991 a seguito del fallimento della controllante Coop. Car, anche Micro-Vett viene dichiarata fallita e dopo un breve periodo di inattivit\u00e0, viene rilevata da Di Gioia Gaetano, gi\u00e0 autore della sua acquisizione da parte della Coop. Car.\nIl Porter elettrico.\nL'azienda imolese continua la produzione del Rascal, ma, visto lo scarso coinvolgimento della casa madre produttrice del veicolo, si indirizza verso la Piaggio con la quale, a partire dal 1994, viene avviata una collaborazione per l'elettrificazione del Porter.\nQuesto veicolo, grazie anche agli incentivi all'acquisto, incontra un notevole successo nel mercato italiano e viene prodotto dal 1994 al 2003 in circa 5000 esemplari. Le batterie al piombo forniscono un'autonomia di 60 km ed una velocit\u00e0 massima di 65 km/h. I veicoli vengono consegnati da Piaggio privi di motore endotermico nelle officine Micro-Vett e qui convertiti in elettrico. La vendita del veicolo completo viene effettuata nella quasi totalit\u00e0 dei casi direttamente da parte della Piaggio.\nL'azienda partecipa in questo periodo a numerose manifestazioni sportive per veicoli elettrici, tra cui le 24 ore di Torino e il Rally di Monte-Carlo, aggiudicandosi risultati di prestigio.\nLe batterie Zebra e i nuovi veicoli.\nA partire dalla fine degli anni novanta, resasi disponibile la tecnologia delle batterie Zebra in grado di fornire una densit\u00e0 energetica circa quadrupla rispetto alle batterie al piombo, l'azienda avvia la produzione di diversi prototipi tra cui un Eurocargo in collaborazione con Iveco e diversi esemplari dello stesso Porter in versione alta autonomia.\nA partire dal 2001 la gamma Micro-Vett viene ampliata con l'introduzione del Daily Elettrico e del quadriciclo Ydea di fabbricazione Casalini. Tuttavia l'elevato costo delle batterie Zebra ne limitano fortemente la diffusione sul mercato che risulta ancora dominato, per quanto riguarda le vendite Micro-Vett, dal Porter Piaggio.\nUn altro veicolo che occupa un posto di rilievo nella produzione Micro-Vett \u00e8 il Daily in versione bimodale, prodotto a partire dal 2004. Tramite l'inserimento di un motore elettrico sull'albero di trasmissione il veicolo pu\u00f2 essere spinto o dal motore diesel originale o dal motore elettrico, garantendo una flessibilit\u00e0 di utilizzo unica nel suo genere. La ricarica delle batterie avviene sia da rete elettrica sia durante la marcia con il motore diesel. Il progetto viene presentato all'Iveco la quale per\u00f2 non si mostra interessata. Micro-Vett procede allora alla commercializzazione diretta del mezzo vendendone dal 2004 al 2011 circa 600 esemplari.\nLe batterie al litio e la gamma FIAT.\nLa comparsa delle prime batterie al litio per uso automotive prodotte in Cina a costi contenuti a partire dal 2005, spinge l'azienda a testare questa tecnologia realizzando forse i primi prototipi europei di autoveicoli equipaggiati con batterie al litio.\nL'azienda avvia cos\u00ec la produzione del Dobl\u00f2 FIAT in versione elettrica. Anche questo veicolo viene venduto direttamente da Micro-Vett al cliente finale, in quanto la trasformazione non viene esplicitamente supportata dall'azienda torinese. Le nuove batterie garantiscono un'autonomia fino a 150 km ma presentano alcuni problemi di sicurezza, che spingono Micro-Vett a testare diversi fornitori, per focalizzarsi in seguito su due produttori coreani.\nNel 2009 Micro-Vett avvia la produzione del Fiorino e del Qubo elettrici che incontrano un discreto successo di mercato sia italiano sia soprattutto europeo; infatti a partire dal 2007 l'azienda realizza una rete di distributori europei ed extraeuropei. I principali mercati divengono la Francia, la Germania, la Norvegia, i Paesi Bassi e la Spagna, ma veicoli vengono venduti anche in Russia, ad Hong Kong, in Finlandia e nei Paesi Baltici.\nSempre nel 2009 l'azienda imolese realizza la e500, versione elettrica della nuova FIAT 500 che viene presentata al salone di Londra dal distributore inglese Nice Car.\nSuccessivamente viene anche realizzato il Ducato elettrico, in tutte le sue versioni e varianti. La configurazione delle batterie pu\u00f2 essere dimensionata in funzione delle esigenze del cliente. Per questo veicolo viene avviata una collaborazione con la societ\u00e0 francese Gruau, la quale installa sui veicoli i kit di elettrificazione forniti da Micro-Vett.\nInterrotta gi\u00e0 dal 2006 la collaborazione con Piaggio, la quale propone una versione del Porter elettrico realizzata autonomamente, Micro-Vett attiva una ricerca di un veicolo base similare. Rivelatasi infruttuosa una collaborazione con la Uz-Daewoo, sede uzbeka autonoma della Daewoo, ed altre collaborazioni con aziende cinesi o importatori italiani di veicoli cinesi, viene infine avviato un rapporto con la VEM che porta alla nascita dell'EdyOne nel 2011.\nPrototipi e progetti.\nNel corso della sua storia Micro-Vett realizza numerosi altri prototipi a trazione elettrica, tra cui il bus Albatros in collaborazione con l'azienda TPL di Rimini, un Ducato con trazione endotermica anteriore ed elettrica posteriore in collaborazione con Al-Ko, un motociclo a tre ruote, un carro funebre bimodale, un escavatore completamente elettrico in collaborazione con Venieri, un battello bimodale per il trasporto di 70 persone, ecc..\nVengono altres\u00ec sviluppati i primi protocolli CHAdeMO per la ricarica rapida dei propri veicoli a 50 kW; inoltre l'azienda partecipa a numerosi progetti di rilevanza nazionale ed europea, tra cui l'iniziativa Green eMotion nell'ambito del 7\u00b0 Programma Quadro EU.\nI clienti.\nAd inizio 2011, quando l'azienda ha un fatturato di circa 17 milioni di euro ed occupa 50 addetti, la gamma veicoli comprende EdyOne, e500, Fiorino, Dobl\u00f2, Ducato e Daily Bimodale.\nPrincipali clienti sono enti pubblici e aziende di distribuzione, tra i quali Trambus, il Comune di Reggio Emilia, TIL, le Poste Italiane, il Comune di Torino, il Comune di Milano, l'Ospedale San Martino di Genova, il Parco nazionale delle Cinque Terre, VeLoCe di Vicenza, Bartolini, DHL, Acciona Madrid, EuroDisney Paris, La Poste France, Municipalit\u00e9 de Cannes, Mairie de Monaco, Comune di Mosca, RWE, ESB Ireland, ecc..\nLa crisi.\nA partire dalla seconda met\u00e0 del 2011, sia per la contrazione del mercato dei veicoli elettrici causata dalla crisi, sia per i debiti accumulati a causa di mancati pagamenti da parte di enti pubblici italiani, sia per problemi tecnici legati principalmente alla difettosit\u00e0 della componentistica, Micro-Vett entra in crisi e nel febbraio 2013 porta i libri in tribunale, che ne dichiara il fallimento.\nIl tentativo di rilancio.\nDopo alcune aste giudiziarie andate a vuoto l'azienda viene rilevata nell'aprile 2014 dalla famiglia Bocchi che la trasferisce ad Altavilla Vicentina. La nuova azienda viene guidata da Claudio Cicero, gi\u00e0 in organico alla precedente Micro-Vett e vincitore nel 2010 del Campionato del Mondo FIA Energie Alternative con una e500 Micro-Vett.\nL'azienda, pur con un organico molto pi\u00f9 limitato rispetto al periodo imolese, si concentra nella realizzazione di prototipi su base FIAT. Vengono infatti realizzati Panda, Fiorino e Dobl\u00f2, tutti puramente elettrici. Particolarit\u00e0 tecnica di questi veicoli \u00e8 l'applicazione di un'idea innovativa, che sar\u00e0 poi brevettata, volta a mantenere tutti i servizi ausiliari azionati dalla cinghia del motore endotermico, garantendo minori costi e maggiore affidabilit\u00e0.\nFIAT mostra molto interesse verso questi prototipi e vengono pertanto avviati contatti con alcune aziende piemontesi volti a studiarne l'industrializzazione.\nTuttavia non si perviene ad un accordo e le attivit\u00e0 vengono gradualmente rallentate ed infine fermate. A fine 2016 tutto il personale lascia Micro-Vett. Da met\u00e0 2019 il sito web non risulta pi\u00f9 attivo."}
{"id": "2927073", "revid": "587663", "url": "https://it.wikipedia.org/wiki?curid=2927073", "title": "Extensible Metadata Platform", "text": "L'Adobe Extensible Metadata Platform (XMP) \u00e8 uno standard, creato da Adobe, per processare e archiviare informazione proprietaria in relazione al contenuto di un file.\nXMP standardizza la definizione, la creazione e il processo di metadati estensibili.\nLo XMP serializzato pu\u00f2 essere incorporato in un gran numero di ben noti formati di file, senza interrompere la loro leggibilit\u00e0 per applicazioni che ignorano XMP.\nL'incorporazione di metadati evita molti problemi che si presentano quando i metadati sono memorizzati separatamente.\nXMP \u00e8 usato in formati popolari come PDF e JPEG, in fotografia e in applicazione di fotoritocco.\nLa definizione del formato XMP \u00e8 standardizzato nella norma ISO 16684-1:2012.\nSoftware che lavorano con XMP.\nEsistono diversi strumenti per lavorare in lettura e scrittura con XMP tra cui: ACDSee, FotoWare 7.0, F-Spot, Microsoft Pro Photo Tools, Microsoft Windows Vista, XMP Manager, Zoner Photo Studio..."}
{"id": "2927074", "revid": "149727", "url": "https://it.wikipedia.org/wiki?curid=2927074", "title": "Autostrada del Pamir", "text": ""}
{"id": "2927084", "revid": "767487", "url": "https://it.wikipedia.org/wiki?curid=2927084", "title": "HTC Sense", "text": "HTC Sense \u00e8 un'interfaccia utente, basata sull'interfaccia TouchFLO 3D, sviluppata da HTC per i suoi telefoni cellulari con sistema operativo Android e Windows Mobile.\nDescrizione.\nHtc Sense \u00e8 utilizzata su dispositivi high-end della casa taiwanese, in quanto \u00e8 dispendiosa in termini di utilizzo della batteria. Fra le funzioni pi\u00f9 interessanti di questa interfaccia si distinguono la sincronizzazione con account di posta elettronica, l'integrazione con social network come Facebook e svariate possibilit\u00e0 di controllo dei telefoni da remoto.\nIn caso di furto o smarrimento ad esempio gli smartphone HTC con HTC Sense potranno essere rintracciati sul GPS da remoto, bloccati, e sar\u00e0 possibile persino eliminare dati sensibili, applicazioni e qualsiasi altro contenuto a distanza, in modo semplice ed efficace. \u00c8 offerta anche la possibilit\u00e0 di inserire un messaggio fisso sullo schermo del telefono, magari per indicare informazioni di recapito del legittimo proprietario.\nQuesta interfaccia utente venne annunciata il 24 giugno 2009, il primo telefonino con Android e HTC Sense \u00e8 stato HTC Hero, e il primo con Windows Mobile \u00e8 stato l'HTC HD2, annunciato per il 6 ottobre 2009. Nel 2010 \u00e8 presente anche in HTC Desire e HTC Legend.\nNel corso del 2012 \u00e8 stata distribuita la Sense 4.0 integrata con i nuovi HTC serie One mentre, per gli HTC serie Sensation e HTC Evo 3D, dopo il loro aggiornamento ad Android Ice Cream Sandwich 4.0 \u00e8 stata distribuita la Sense 3.6.\nA cavallo tra il 2012 e il 2013 sono state distribuite due versioni dell'interfaccia Android: la Sense 4+ e la Sense 5. La prima \u00e8 stata destinata ai tre terminali di fascia alta e medio-alta 2012 della casa taiwanese (One X+, One X e One S) dopo il loro aggiornamento ad Android Jelly Bean 4.1 mentre, la seconda, \u00e8 stata presentata a bordo del top di gamma per il 2013 HTC One.\nOrmai tutti i devices di HTC implementano questa interfaccia che viene aggiornata periodicamente. La versione attuale per i dispositivi Android \u00e8 la 7. I devices HTC con Windows Phone non supportano questa interfaccia dato che Microsoft ha negato ogni possibilit\u00e0 di personalizzazione del sistema operativo da parte dei produttori.\nNel febbraio del 2013, con la messa in commercio dell'HTC One, viene distribuita insieme ad esso la Sense in versione 5.0.\nAttualmente l'ultima versione disponibile \u00e8 l'interfaccia Sense 8.0, disponibile con la messa in vendita del top gamma HTC 10 nel secondo trimestre del 2016. Con questa nuova versione scompaiono molte applicazioni proprietarie di HTC, rendendo l'interfaccia molto pi\u00f9 simile ad Android in versione stock."}
{"id": "2927089", "revid": "599013", "url": "https://it.wikipedia.org/wiki?curid=2927089", "title": "Tommy Thomson", "text": "Biografia.\nNato a Birch Hills, in Canada, Earl Thomson all'et\u00e0 di 8 anni si trasferisce con la famiglia nella California del sud, dove successivamente frequenta la University of Southern California. La propria famiglia non fece mai richiesta di cittadinanza statunitense e cos\u00ec, quando Thomson partecipa alle Olimpiadi del 1920 ad Anversa, rappresenta il suo paese natale, il Canada.\nThomson, che negli anni precedenti si era imposto negli Stati Uniti come uno dei migliori ostacolisti, ad Anversa vince nettamente la gara dei 110 hs conquistando la medaglia d'oro e battendo il record mondiale con 14\"8. Con questa vittoria Thomson diventa il primo atleta non statunitense ad aver vinto il titolo olimpico sui 110 hs.\nIl primato mondiale dei 110 hs di Thomson rimarr\u00e0 imbattuto fino al 1931, anche se verr\u00e0 eguagliato in diverse occasioni. Nel 1921 vince i titoli AAU (gi\u00e0 conquistato nel 1918), IC4A e NCAA, oltre ad eguagliare il proprio record mondiale dei 110 hs. Si ritira dall'attivit\u00e0 agonistica nel 1922 dopo aver vinto il suo terzo titolo AAU.\nNegli anni a seguire Thomson si dedica all'attivit\u00e0 di allenatore di atletica leggera, insegnando nell'Accademia navale di Annapolis, nel Maryland, per 36 anni. Muore nel 1971 all'et\u00e0 di 76 anni."}
{"id": "2927092", "revid": "106872", "url": "https://it.wikipedia.org/wiki?curid=2927092", "title": "Sabra (Carro armato)", "text": ""}
{"id": "2927094", "revid": "729019", "url": "https://it.wikipedia.org/wiki?curid=2927094", "title": "Battaglia di Mionesso", "text": "La battaglia di Mionesso ebbe luogo nell'estate del 190 a.C. tra l'esercito seleucide di Antioco III il Grande e quello romano comandato da Lucio Emilio Regillo.\nContesto storico.\nL'anno successivo, nel 190 a.C. la flotta di Rodi, alleata dei romani, sconfisse una flotta di navi seleucide condotta dallo stesso Annibale, presso Side e le foci del fiume dell'Eurimedonte; fu questa l'ultima battaglia combattuta dal grande generale cartaginese. Questa vittoria fu bissata, nello stesso anno, da una nuova battaglia combattuta presso capo \"Myonessus\" dove la flotta romana e rodese si scontrarono con quella seleucide.\nLa battaglia.\nIl fallimento di Annibale costrinse il navarco Polissenida a venire a battaglia contro Regillo nell'estate del 190 a.C. Polissenida disponeva di 89 navi, mentre Regillo ne aveva 80 delle quali 22 erano della squadra navale di Rodi, comandata da Eudorus. Quando Eudorus vide che Polissenida stava schierando le proprie navi su un fronte molto pi\u00f9 ampio di quello romano e prevedendo che avrebbe cercato l'accerchiamento del nemico, si allontan\u00f2 dalle navi romane con le proprie navi dotate di abili rematori e invi\u00f2 un brulotto contro la nave di Polissenida ed il fuoco si sparse dovunque ed i Seleucidi dovettero fare molta fatica per allontanare la minaccia spegnendo al contempo gli incendi diffusi sulle navi. Inoltre due navi si affrontarono, una di Rodi ed una di Sidone, e queste due navi si agganciarono una all'altra permettendo uno scontro corpo a corpo fra gli equipaggi. Mentre molti altri si affannavano ad unirsi allo scontro, i Romani ruppero la linea di battaglia del nemico e, prima che i nemici lo sapessero, li circondarono. Polissenida perse 42 navi e si ritir\u00f2 a Efeso. Questa vittoria fu importante poich\u00e9 permise all'esercito romano di terra di attraversare l'Ellesponto indisturbato ed invadere l'Asia Minore. A questa vittoria segu\u00ec quella fondamentale di Magnesia dello stesso anno, e la successiva pace di Apamea del 188 a.C."}
{"id": "2927099", "revid": "767487", "url": "https://it.wikipedia.org/wiki?curid=2927099", "title": "\u00c9mile Veinante", "text": "Carriera.\nVeinante inizi\u00f2 a giocare nelle giovanili del FC Metz nel 1916. Rimase con il FC Metz fino al 1929, quando si trasfer\u00ec al Racing Club de Paris nella prima divisione, con cui vinse il campionato nazionale. Si ritir\u00f2 dal calcio nel 1940.\nTra il 1929 e il 1940 Veinante gioc\u00f2 24 partite per la nazionale francese, segnando 14 gol. Disput\u00f2 anche i tre mondiali pre-guerra, nel 1930, nel 1934 e nel 1938. In quest'ultima occasione, Veinante realizz\u00f2 agli ottavi di finale, nella partita contro il Belgio, quello che all'epoca fu il gol pi\u00f9 veloce nella storia dei mondiali, dopo soli 35 secondi.\nVeinante fu anche allenatore di RC Paris, RC Strasburgo, OGC Nizza, FC Metz e FC Nantes."}
{"id": "2927100", "revid": "149727", "url": "https://it.wikipedia.org/wiki?curid=2927100", "title": "Egnatia Odos", "text": ""}
{"id": "2927108", "revid": "697352", "url": "https://it.wikipedia.org/wiki?curid=2927108", "title": "'Ndruppeche", "text": "Il rag\u00f9 potentino, noto come 'ndruppeche (in italiano intoppo o inciampo), \u00e8 il rag\u00f9 di carne mista della cucina tradizionale della citt\u00e0 di Potenza.\nIl nome di questo condimento fa riferimento al fatto che mangiando i piatti in cui viene utilizzato si \"inciampa\", metaforicamente, nei pezzetti di carne che lo compongono.\nPreparazione.\nLo \"'ndruppeche\", o \"rag\u00f9 all'intoppo\", si prepara facendo rosolare carne bovina, in genere muscolo di manzo, e suina, sotto forma di salame pezzente, in olio di oliva insieme a spicchi di aglio; la carne cos\u00ec preparata viene poi fatta sobollire per alcune ore con l'aggiunta di salsa di pomodoro; spesso vengono aggiunte anche carni di altri animali quali l'agnello o carni bianche come quelle di coniglio e pollame.\nIl sapore caratteristico di questa preparazione deriva dal salame pezzente, un salume artigianale molto grasso, aromatizzato con peperone secco in polvere, semi di finocchio e conservato previa leggera affumicatura.\nUtilizzo e gastronomia.\nQuesto tipo di rag\u00f9 viene accostato a paste fresche, preparate, secondo la tradizione culinaria dell'Italia meridionale, senza l'utilizzo dell'uovo, nei formati tipici della cucina lucana; i formati di pasta pi\u00f9 utilizzati sono i fusilli, i ferretti e gli strascinati\".\" Un piatto tipico \u00e8 composto da un misto di ferretti e strascinati conditi con lo \"'ndruppeche\". Le preparazioni in cui si utilizza questo rag\u00f9 sono di solito insaporite aggiungendo peperoncino fresco, secco o sott'olio e, tradizionalmente nel periodo di Carnevale, rizoma di rafano grattugiato al momento."}
{"id": "2927109", "revid": "447535", "url": "https://it.wikipedia.org/wiki?curid=2927109", "title": "Barcenisio", "text": ""}
{"id": "2927115", "revid": "486946", "url": "https://it.wikipedia.org/wiki?curid=2927115", "title": "Sattvico", "text": ""}
{"id": "2927116", "revid": "767487", "url": "https://it.wikipedia.org/wiki?curid=2927116", "title": "Jeff Abercrombie", "text": ""}
{"id": "2927118", "revid": "55935", "url": "https://it.wikipedia.org/wiki?curid=2927118", "title": "Margherita all'arcolaio", "text": ""}
{"id": "2927121", "revid": "106872", "url": "https://it.wikipedia.org/wiki?curid=2927121", "title": "Lanciasiluri", "text": ""}
{"id": "2927122", "revid": "122342185", "url": "https://it.wikipedia.org/wiki?curid=2927122", "title": "Claudio Pistolesi", "text": "Carriera.\nGiocatore.\nSpecialista della terra rossa, vanta un titolo ATP conquistato nell'unica finale raggiunta in carriera. Raggiunse il miglior ranking ATP il 17 agosto 1987, alla posizione numero 71.\nIl 12 aprile 1987 conquist\u00f2 il suo unico titolo ATP, nel torneo di Bari. In finale super\u00f2 Francesco Cancellotti col punteggio di 6-7, 7-5, 6-3. Divent\u00f2 cos\u00ec il decimo giocatore italiano a essersi aggiudicato un trofeo del circuito maggiore nell'era Open, a tutt'oggi il pi\u00f9 giovane ad aver realizzato l'impresa sulla terra rossa.\nNel Torneo di Montecarlo del 1988, proveniente dalle qualificazioni, raggiunse i quarti di finale eliminando negli ottavi il n\u00b0 2 del mondo Mats Wilander, prima di arrendendersi a Mart\u00edn Jaite (6-2, 6-0).\nIl 16 maggio 1988, grazie alla posizione numero 82 nel ranking ATP, divent\u00f2 il nuovo numero uno italiano.\nAllenatore.\nLa sua carriera da allenatore di tennis \u00e8 cominciata nel 1995 quando \u00e8 diventato allenatore della statunitense Monica Seles che, sotto la sua guida, ha conquistato un titolo degli Australian Open ed \u00e8 salita al primo posto del ranking WTA.\nDopo essere stato coach di Davide Sanguinetti, dal 2005 al 2009 ha seguito Simone Bolelli. Dalla fine del 2010 ad inizio maggio dell'anno successivo ha allenato lo svedese Robin S\u00f6derling, che sotto la sua guida ha conquistato 3 tornei.\nA fine 2011, dopo aver seguito per un breve periodo il rumeno Marius Copil, viene scelto dalla tennista slovacca Daniela Hantuchov\u00e1 con cui collaborer\u00e0 per la prima parte della stagione successiva fino agli Australian Open. Attualmente presiede la societ\u00e0 da lui fondata, la Claudio Pistolesi Enterprise, di cui \u00e8 CEO e gestisce, a Jacksonville, dove risiede, il JTCC Florida (Junior Tennis Champions Center), insieme all\u2019ex Top 10 e storico Director dell\u2019ATP, Brian Gottfried. Pistolesi \u00e8 stato eletto tre volte, nel 2010, nel 2012 e nel 2014, rappresentante dei coach ATP in seno al Players Council dell\u2019ATP."}
{"id": "2927123", "revid": "111661114", "url": "https://it.wikipedia.org/wiki?curid=2927123", "title": "The Crow (colonna sonora)", "text": "The Crow: Original Motion Picture Soundtrack \u00e8 l'album contenente la colonna sonora del film \"Il Corvo\", pubblicato il 29 marzo 1994. La canzone che ha riscosso maggior successo \u00e8 stata \"Big Empty\" dei Stone Temple Pilots, contenuta anche nel loro secondo album, Purple.\nInformazioni.\nL'album contiene varie reinterpretazioni come \"Dead Souls\" dei Nine Inch Nails, \"The Badge\" dei Pantera e \"Ghost Rider\" dei Rollins Band, cover delle omonime canzoni rispettivamente dei Joy Division, dei Poison Idea e dei Suicide.\nI Rage Against the Machine registrarono nuovamente nel 1991 il b-side del singolo \"Darkness of Greed\" rinominandolo semplicemente in \"Darkness\" e adattandolo per questa colonna sonora. Anche i The Cure hanno scritto un brano per il film, \"Burn\".\nL'inserimento di canzoni scritte dai The Cure e dai Joy Division \u00e8 degno di nota, infatti entrambe le band hanno influenzato moltissimo la creazione del fumetto originale. James O'Barr il creatore de \"Il Corvo\", ristamp\u00f2 su una pagina intera il testo della canzone The Hanging Garden dei The Cure, mentre molti capitoli prendono il nome da alcune canzoni dei Joy Division, come \"Atmosphere\" e Atrocity Exhibition. Il protagonista, Eric, addirittura cita frasi della canzone \"Disorder\", tratta dall'album Unknown Pleasures. O'Barr \u00e8 stato un grande fan di entrambe le band.\nL'album ha raggiunto la prima posizione della classifica Billboard 200 e ha venduto oltre tre milioni di copie nei soli Stati Uniti.\nNote.\nNella colonna sonora pubblicata manca un brano RAIN FOREVER eseguita nella scena quando ERIC incontra LISA."}
{"id": "2927124", "revid": "1442080", "url": "https://it.wikipedia.org/wiki?curid=2927124", "title": "A Division 1949-1950 (Irlanda)", "text": "La stagione 1949-1950 \u00e8 stata la ventinovesima edizione della League of Ireland, massimo livello professionistico del calcio irlandese."}
{"id": "2927126", "revid": "729019", "url": "https://it.wikipedia.org/wiki?curid=2927126", "title": "Coppa del Mondo di biathlon 2000", "text": "La Coppa del Mondo di biathlon 2000 fu la ventitreesima edizione della manifestazione organizzata dall'Unione Internazionale Biathlon; ebbe inizio il 2 dicembre 1999 a Hochfilzen, in Austria, e si concluse il 19 marzo 2000 a Chanty-Mansijsk, in Russia. Nel corso della stagione si tennero a Oslo Holmenkollen e a Lahti i Campionati mondiali di biathlon 2000, validi anche ai fini della Coppa del Mondo, il cui calendario non contempl\u00f2 dunque interruzioni.\nIn campo maschile furono disputate tutte le 25 gare individuali e 7 delle 6 gare a squadre previste, in 10 diverse localit\u00e0. Il francese Rapha\u00ebl Poir\u00e9e si aggiudic\u00f2 sia la coppa di cristallo, il trofeo assegnato al vincitore della classifica generale, sia la Coppa di partenza in linea; il norvegese Ole Einar Bj\u00f8rndalen vinse le Coppe di sprint e di inseguimento e il tedesco Frank Luck quella di individuale. Sven Fischer era il detentore uscente della Coppa generale.\nIn campo femminile furono disputate tutte le 25 gare individuali e le 7 a squadre previste, in 10 diverse localit\u00e0. La svedese Magdalena Forsberg si aggiudic\u00f2 sia la coppa di cristallo, sia quelle di sprint, di inseguimento e di individuale; la russa Galina Kukleva vinse la Coppa di partenza in linea. La Forsberg era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nDonne.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2927133", "revid": "298229", "url": "https://it.wikipedia.org/wiki?curid=2927133", "title": "Cl\u00e1sica de Alcobendas", "text": "La Cl\u00e1sica de Alcobendas era una corsa a tappe maschile di ciclismo su strada che si svolge ad Alcobendas, nella comunit\u00e0 di Madrid, dal 1984 al 2008. Si correva nell'arco di tre giorni in maggio. Dal 2005 fece parte dell'UCI Europe Tour, nella classe 2.1.\nStoria.\nDisputata per la prima volta nel 1984, venne aperta ai professionisti nel 1991.\nFino al 2000 era una corsa di un solo giorno; a partire da quell'anno divenne una gara a tappe.\nAlbo d'oro.\n\"Aggiornato all'edizione 2009.\""}
{"id": "2927135", "revid": "729019", "url": "https://it.wikipedia.org/wiki?curid=2927135", "title": "Coppa del Mondo di biathlon 2001", "text": "La Coppa del Mondo di biathlon 2001 fu la ventiquattresima edizione della manifestazione organizzata dall'Unione Internazionale Biathlon; ebbe inizio il 30 novembre 2000 a Hochfilzen/Anterselva, in Austria/Italia, e si concluse il 18 marzo 2001 a Oslo Holmenkollen, in Norvegia. Nel corso della stagione si tennero a Pokljuka i Campionati mondiali di biathlon 2001, validi anche ai fini della Coppa del Mondo, il cui calendario non contempl\u00f2 dunque interruzioni.\nIn campo maschile furono disputate 25 delle 26 gare individuali previste e tutte le 5 gare a squadre previste, in 10 diverse localit\u00e0. Il francese Rapha\u00ebl Poir\u00e9e si aggiudic\u00f2 sia la coppa di cristallo, il trofeo assegnato al vincitore della classifica generale, sia la Coppa di inseguimento; il norvegese Ole Einar Bj\u00f8rndalen vinse la Coppa di sprint, il tedesco Sven Fischer quella di partenza in linea e il russo Sergej Ro\u017ekov quella di individuale. Poir\u00e9e era il detentore uscente della Coppa generale.\nIn campo femminile furono disputate 25 delle 26 gare individuali previste e tutte le 5 gare a squadre previste, in 10 diverse localit\u00e0. La svedese Magdalena Forsberg si aggiudic\u00f2 sia la coppa di cristallo, sia tutte le Coppe di specialit\u00e0. La Forsberg era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nDonne.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nRisultati.\nPrima vittoria in Coppa del Mondo.\nUomini\nDonne \nPrimo podio in Coppa del Mondo.\nUomini\nDonne\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2927142", "revid": "767487", "url": "https://it.wikipedia.org/wiki?curid=2927142", "title": "Carl Bell (musicista)", "text": "Carl \u00e8 stato anche il principale compositore di musica e testi per la band, e vi ha suonato fino a poco prima della formazione di una band \"revival\" nel 2010, chiamata Re-Fueled. Suoi sono i singoli \"Shimmer\", \"Hemorrhage (In My Hands)\" e \"Bad Day\".\nPost-Fuel.\nDopo aver lasciato il gruppo nel 2008, Carl ha iniziato a concentrarsi su altri aspetti della produzione discografica, quali colonne sonore per televisione e cinema. Nel 2010 ha iniziato a lavorare, sempre come produttore, con la band Sandlot Heroes."}
{"id": "2927143", "revid": "1305772", "url": "https://it.wikipedia.org/wiki?curid=2927143", "title": "Eye of the Tiger (singolo)", "text": "Eye of the Tiger \u00e8 un singolo del gruppo musicale statunitense Survivor, pubblicato l'8 maggio 1982 come primo estratto dall'album omonimo.\nNel 1983 la canzone venne candidata sia all'Oscar che al Golden Globe, perdendo in entrambe le occasioni contro \"Up Where We Belong\" di Joe Cocker e utilizzata per il film \"Ufficiale e gentiluomo\".\nDescrizione.\nIl brano \u00e8 stato scritto da Jim Peterik e Frankie Sullivan e ha riscosso un notevole successo grazie soprattutto alla sua inclusione nella colonna sonora del film \"Rocky III\" interpretato da Sylvester Stallone. Quest'ultimo si rivolse proprio al gruppo per la realizzazione del brano, in quanto l'attore non riusc\u00ec a ottenere il permesso per utilizzare \"Another One Bites the Dust\" dei Queen. La versione inclusa nel film differisce leggermente da quella originale in quanto presenta i ruggiti di una tigre.\nIl testo tratta della vita di ogni tipo di lottatore di strada, invita a rialzarsi dopo la solitudine passata, a non cedere la gloria per la fama mondiale e che chi lo fa \u00e8 in grado di guardare tutti dalla notte con gli \"occhi della tigre\". \u00c8 ricordata per il suo riff di chitarra e per il suo ritornello granitico. La canzone \u00e8 stata premiata come \"Miglior performance rock di un duo o gruppo\" ai Grammy Awards 1983. Nel 2009 \u00e8 stata inserita alla posizione numero 63 nella classifica delle \"100 pi\u00f9 grandi canzoni hard rock\" stilata da VH1.\nVideo musicale.\nIl video musicale fu uno dei primi a ricevere forte airplay sulla neonata MTV. Nel video si vede il cantante Dave Bickler mentre cammina a testa alta su un marciapiede, seguito a ruota dagli altri membri dei Survivor. Il gruppo si sposta successivamente in un magazzino, dentro il quale comincia a eseguire la canzone.\nSuccesso commerciale.\nNegli Stati Uniti si \u00e8 piazzato al primo posto della Billboard Hot 100 e ci \u00e8 rimasto per sei settimane consecutive, risultando il secondo singolo pi\u00f9 venduto dell'anno dietro solo a \"Physical\" di Olivia Newton-John. Il singolo \u00e8 stato certificato disco di platino dalla Recording Industry Association of America nell'agosto del 1982 per aver venduto pi\u00f9 di un milione di copie a livello nazionale. La canzone \u00e8 arrivata ad ottenere il suo secondo disco di platino anche per le copie vendute in formato digitale nel febbraio del 2014. Nel Regno Unito ha raggiunto la vetta della Official Singles Chart, ed \u00e8 stato certificato doppio disco di platino dalla British Phonographic Industry in seguito alle 1.460.000 copie vendute. Complessivamente, \"Eye of the Tiger\" ha venduto pi\u00f9 di 9 milioni di copie nel mondo ed \u00e8 oggi uno dei singoli pi\u00f9 venduti di sempre.\nNella cultura di massa.\nFilm.\nLa canzone \u00e8 apparsa in vari film tra cui:\nLa canzone \u00e8 apparsa anche in alcuni film d'animazione tra cui:"}
{"id": "2927146", "revid": "729019", "url": "https://it.wikipedia.org/wiki?curid=2927146", "title": "Coppa del Mondo di biathlon 2002", "text": "La Coppa del Mondo di biathlon 2002 fu la venticinquesima edizione della manifestazione organizzata dall'Unione Internazionale Biathlon; ebbe inizio il 6 dicembre 2001 a Hochfilzen, in Austria, e si concluse il 24 marzo 2002 a Oslo Holmenkollen, in Norvegia. Nel corso della stagione si tennero a Salt Lake City i XIX Giochi olimpici invernali e a Oslo Holmenkollen i Campionati mondiali di biathlon 2002, competizioni valide anche ai fini della Coppa del Mondo, il cui calendario non contempl\u00f2 dunque interruzioni.\nIn campo maschile furono disputate 24 gare individuali e 6 a squadre, in 10 diverse localit\u00e0. Il francese Rapha\u00ebl Poir\u00e9e si aggiudic\u00f2 sia la coppa di cristallo, il trofeo assegnato al vincitore della classifica generale, sia la Coppa di inseguimento; il tedesco Sven Fischer vinse la Coppa di sprint, il russo Viktor Majgurov quella di partenza in linea e il tedesco Frank Luck quella di individuale. Poir\u00e9e era il detentore uscente della Coppa generale.\nIn campo femminile furono disputate 24 gare individuali e 6 a squadre, in 10 diverse localit\u00e0. La svedese Magdalena Forsberg si aggiudic\u00f2 sia la coppa di cristallo, sia tutte le Coppe di specialit\u00e0. La Forsberg era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nDonne.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nRisultati.\nPrima vittoria in Coppa del Mondo.\nUomini\nDonne \nPrimo podio in Coppa del Mondo.\nUomini\nDonne\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2927153", "revid": "125935", "url": "https://it.wikipedia.org/wiki?curid=2927153", "title": "Say (All I Need)", "text": "Say (All I Need) \u00e8 una canzone del gruppo statunitense pop rock \"OneRepublic\". \u00c8 stato il terzo singolo estratto dal loro album di debutto \"Dreaming Out Loud\" e segue il successo mondiale dei loro precedenti singoli \"Apologize\" e \"Stop and Stare\". Il singolo \u00e8 stato pubblicato il 27 giugno 2008 in Europa.\nIl cantante Ryan Tedder ha confermato che \"Say (All I Need)\" \u00e8 il suo \"pezzo preferito dell'album\". Il singolo \u00e8 stato pubblicato nel Regno Unito il 2 giugno 2008 e offre loro un live set del singolo \"Mercy\" di Duffy. In Francia, la canzone \u00e8 stata rimasterizzata in un duetto con la cantante francese R&amp;B, Sheryfa Luna ed \u00e8 stata intitolata \"Say (\u00c0 l'infini)\".\nVideo.\nIl video ufficiale di \"Say (All I Need)\" \u00e8 stato girato a Parigi, in Francia e diretto da Anthony Mandler; \u00e8 stato realizzato il 23 maggio 2008. Girato in parte in bianco e nero, il video inizia con il suono delle campane della basilica del Sacro Cuore a Montmartre che svegliano Ryan Tedder. Lui indossa una giacca e prende un giornale piccolo e nero esce di casa. Mentre esce di casa passa da Chris Cornell, che fa un cameo. La band nel video si mostra eseguendo la canzone in un ex-mattatoio di carne a Parigi. Come la musica si gonfia e comincia a raggiungere l'orgasmo Ryan Tedder vaga per la citt\u00e0, entra in un edificio e si conduce su una scala a chiocciola fino in cima."}
{"id": "2927154", "revid": "339392", "url": "https://it.wikipedia.org/wiki?curid=2927154", "title": "Medusa cubo", "text": ""}
{"id": "2927158", "revid": "123001410", "url": "https://it.wikipedia.org/wiki?curid=2927158", "title": "Squadra d'oro", "text": "Squadra d'oro (ungherese: \"Aranycsapat\") \u00e8 l'appellativo con il quale \u00e8 nota la Nazionale di calcio dell'Ungheria degli anni cinquanta, allenata da Guszt\u00e1v Sebes e composta da celebri calciatori, tra i quali Ferenc Pusk\u00e1s, Gyula Grosics, N\u00e1ndor Hidegkuti, Zolt\u00e1n Czibor e S\u00e1ndor Kocsis.\nSchema di gioco.\nL'ossatura della squadra era formata da giocatori dell'Honv\u00e9d di Budapest, i quali lasciarono sia il club che la Nazionale dopo la Rivoluzione ungherese del 1956.Sebes giocava utilizzando il modulo della \"doppia M\", basato sul sistema: la fase difensiva ricalcava l'ormai consolidato \"WM\" (con Zakari\u00e1s a fare da schermo molto \"basso\" davanti alla difesa), ma modificava sostanzialmente la fase offensiva tramite l'arretramento delle ali (molto larghe) e del centravanti (Hidegkuti, odierno \"falso nueve\"). Cos\u00ec facendo le mezze ali diventavano attaccanti puri, in una sorta di doppio centravanti, con molto spazio a disposizione. Pusk\u00e1s era la punta di diamante della squadra, un \"10\" capace di rifinire e finalizzare.\nRisultati raggiunti.\nI \"Mighty Magyars\" (inglese: \"potenti magiari\") conquistarono la medaglia d'oro alle Olimpiadi del 1952 (finale di Helsinki: - 2-0). Durante la rassegna a cinque cerchi vinsero tutti e cinque gli incontri, mettendo a segno 20 reti e subendone solo 2. Si laurearono campioni anche della Coppa Internazionale 1948-1953, con Pusk\u00e1s e De\u00e1k nelle prime due posizioni della classifica marcatori.\nInoltre si resero protagonisti di importanti vittorie: nel 1953 l'undici guidato da Sebes sconfisse allo Stadio di Wembley l'Inghilterra per 6-3, bissando la vittoria l'anno seguente, in casa, con un reboante 7-1 (ancora oggi la peggior sconfitta di sempre per gli inglesi).La leggenda della \"squadra d'oro\" si infranse solo al : infatti l'Ungheria condusse un torneo pressoch\u00e9 perfetto - sconfisse anche il Brasile nella gara passata alla storia come la \"Battaglia di Berna\" - ma perse poi la finale contro la Germania Ovest nell'incontro noto come \"Miracolo di Berna\".\nCalciatori.\nDi seguito l'elenco dei calciatori che hanno giocato almeno una partita nella Nazionale ungherese tra l'esordio di Guszt\u00e1v Sebes come ct (Cecoslovacchia-Ungheria 5-2, 10 aprile 1948) e la Rivoluzione ungherese (Austria-Ungheria 0-2, 14 ottobre 1956). I nomi sono ordinati secondo l'alfabeto ungherese.\nPartite consecutive senza sconfitte.\nFonte:"}
{"id": "2927163", "revid": "729019", "url": "https://it.wikipedia.org/wiki?curid=2927163", "title": "Coppa del Mondo di biathlon 2003", "text": "La Coppa del Mondo di biathlon 2003 fu la ventiseiesima edizione della manifestazione organizzata dall'Unione Internazionale Biathlon; ebbe inizio il 5 dicembre 2002 a \u00d6stersund, in Svezia, e si concluse il 23 marzo 2003 a Chanty-Mansijsk, in Russia, con i Campionati mondiali di biathlon 2003 validi anche ai fini della Coppa del Mondo, il cui calendario non contempl\u00f2 dunque interruzioni. Per la prima volta fu inserita in calendario una gara a squadre mista.\nIn campo maschile furono disputate 23 gare individuali e 8 a squadre, in 10 diverse localit\u00e0. Il norvegese Ole Einar Bj\u00f8rndalen si aggiudic\u00f2 sia la coppa di cristallo, il trofeo assegnato al vincitore della classifica generale, sia le Coppe di inseguimento, di sprint e di partenza in linea; il suo connazionale Halvard Hanevold vinse la Coppa di individuale. Rapha\u00ebl Poir\u00e9e era il detentore uscente della Coppa generale.\nIn campo femminile furono disputate disputate 23 gare individuali e 8 a squadre, in 10 diverse localit\u00e0. La tedesca Martina Glagow si aggiudic\u00f2 sia la coppa di cristallo, sia quella di inseguimento; la francese Sylvie Becaert vinse la Coppa di sprint, la russa Al'bina Achatova quella di partenza in linea e la norvegese Linda Tj\u00f8rhom quella di individuale. Magdalena Forsberg era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nDonne.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nMisto.\nRisultati.\nLegenda:\nMX = staffetta mista\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2927168", "revid": "33751", "url": "https://it.wikipedia.org/wiki?curid=2927168", "title": "Sliver", "text": "Sliver (\"scheggia\" in lingua inglese) pu\u00f2 riferirsi a:"}
{"id": "2927172", "revid": "642594", "url": "https://it.wikipedia.org/wiki?curid=2927172", "title": "Alexander Scriabin", "text": ""}
{"id": "2927175", "revid": "767487", "url": "https://it.wikipedia.org/wiki?curid=2927175", "title": "Desperados (film)", "text": "Desperados (\"The Desperadoes\") \u00e8 un film western in Technicolor del 1943 diretto da Charles Vidor."}
{"id": "2927176", "revid": "1442080", "url": "https://it.wikipedia.org/wiki?curid=2927176", "title": "Ferdinand Adams", "text": "Carriera.\nAdams gioc\u00f2 per tutta la sua carriera con l'Anderlecht.\nCon la Nazionale belga, disput\u00f2 il Mondiale 1930."}
{"id": "2927177", "revid": "422900", "url": "https://it.wikipedia.org/wiki?curid=2927177", "title": "Fernand Adams", "text": ""}
{"id": "2927180", "revid": "124123", "url": "https://it.wikipedia.org/wiki?curid=2927180", "title": "Vasilij Il'i\u010d Safonov", "text": "Biografia.\nSafonov, o Safonoff come era noto in occidente durante la sua vita, nacque nel Caucaso, figlio di un ufficiale dei cosacchi. Venne educato al Liceo Imperiale Alessandra, a San Pietroburgo e studi\u00f2 musica al conservatorio di San Pietroburgo 1881-1885. Si laure\u00f2 in giurisprudenza, e vinse la medaglia d'oro come pianista al conservatorio. Fu allievo di Teodor Leszetycki e Nikolaj Ivanovi\u010d Zaremba.\nSafonov non fu mai un compositore di successo, ma fu un grande didatta, divenendo direttore del conservatorio di Mosca nel 1889. Egli fu poi anche direttore del Conservatorio nazionale d'America di New York. Fu l'insegnante dei maggiori pianisti russi del tempo, ed in particolare di Aleksandr Skrjabin, Nikolaj Metner, Josef Lh\u00e9vinne e Rosina Bessie (poi Lh\u00e9vinne). \nDopo aver messo termine all'insegnamento, Safonov divenne un noto direttore d'orchestra. Egli fu il direttore della prima esecuzione a Mosca della Sinfonia n. 6 di P\u00ebtr Il'i\u010d \u010cajkovskij, il 4 dicembre 1893, sette settimane dopo la prima diretta dal compositore e sei settimane dopo la sua morte. Egli diresse quasi tutte le principali orchestre d'Europa, compresi i Berliner Philharmoniker, i Wiener Philharmoniker, l'orchestra filarmonica di Praga, l'Orchestre Lamoureux di Parigi, la London Symphony Orchestra, l'Orchestra dell'Accademia nazionale di Santa Cecilia e la New York Philharmonic Orchestra. Ai suoi tempi il pubblico era un po' perplesso per il fatto che non usasse la bacchetta direttoriale. Egli \u00e8 considerato il primo direttore moderno ad aver rinunciato al suo uso."}
{"id": "2927186", "revid": "1031941", "url": "https://it.wikipedia.org/wiki?curid=2927186", "title": "Guerre civili e rivolte bizantine", "text": "Nella millenaria storia dell'impero bizantino (395-1453) ci furono molte guerre civili e rivolte, dovute spesso alla nomina di un generale bizantino al rango di \"basileus\". Per le guerre con altri paesi vedasi guerre bizantine."}
{"id": "2927189", "revid": "237256", "url": "https://it.wikipedia.org/wiki?curid=2927189", "title": "Modest Il'\u010d \u010cajkovskij", "text": ""}
{"id": "2927213", "revid": "62748", "url": "https://it.wikipedia.org/wiki?curid=2927213", "title": "Martin Davis", "text": "Di origini polacche, si \u00e8 laureato nel 1950 nell'Universit\u00e0 di Princeton. \u00c8 professore emerito presso l'Universit\u00e0 di New York.\n\u00c8 uno degli autori dell'algoritmo DPLL e ha proposto un modello di macchine di Post-Turing.\nNel 1975 gli \u00e8 stato assegnato il Premio Chauvenet."}
{"id": "2927225", "revid": "80721807", "url": "https://it.wikipedia.org/wiki?curid=2927225", "title": "Cost Deployment", "text": "Il Cost Deployment \u00e8 un metodo di analisi dei costi produttivi di una entit\u00e0 produttiva teso alla evidenziazione delle fonti di perdita economica che gravano sui costi di produzione sui costi variabili.\nTale strumento \u00e8 stato approfonditamente sviluppato come base da diversi Analisti ed Economi e determina in maniera oggettiva quali fenomeni di perdita economica debbono essere primariamente aggrediti dai vari team del gruppo di lavoro.\nAl suo sviluppo contribuiscono tutte le funzioni dell'entit\u00e0 produttiva, siano esse tecniche, organizzative, logistiche, qualitative e di strategie.\nViene suddiviso, come tutte le analisi approfondite, in \"STEP\", coincidenti con la redazione di \"matrici\" di costo via via pi\u00f9 approfondite e dettagliate individuando le quali deve poter risultare possibile evidenziare il \"percorso\" differente o la soglia di costo di STEP da poter sopportare con la propria organizzazione."}
{"id": "2927228", "revid": "1305772", "url": "https://it.wikipedia.org/wiki?curid=2927228", "title": "Horn\u00ed Ves (Trst\u011bnice)", "text": "Horn\u00ed Ves (in tedesco \"Oberdorf\") \u00e8 una frazione di Trst\u011bnice, comune ceco del distretto di Cheb, nella regione di Karlovy Vary.\nGeografia fisica.\nIl villaggio si trova 1,5\u00a0km ad ovest da Trst\u011bnice. Nel villaggio sono state registrate 26 abitazioni, nelle quali vivono 81 persone.\nAltri comuni limitrofi sono Skeln\u00e9 Hut\u011b, Chodovsk\u00e1 Hu\u0165 e Pl\u00e1nsk\u00e1 Hu\u0165 ad ovest, Drmoul, Mal\u00e1 Hle\u010fsebe, Velk\u00e1 Hle\u010fsebe, Klimentov, \u00da\u0161ovice, Velk\u00e9 Kr\u00e1sn\u00e9, Mal\u00e9 Kr\u00e1sn\u00e9, H\u00f6rgassing e Valy a nord, Zadn\u00ed Chodov, Kyjov, Horn\u00ed Jadru\u017e, Doln\u00ed Jadru\u017e, Broumov e Nebla\u017eov a sud."}
{"id": "2927235", "revid": "33689", "url": "https://it.wikipedia.org/wiki?curid=2927235", "title": "World Class Manufacturing", "text": "Il termine World Class Manufacturing, sigla WCM, qualifica molti tra i pi\u00f9 importanti produttori di beni e servizi mondiali per la loro eccellenza.\nDefinizione.\nLa metodologia TPM (\"Total Productive Maintenance\"), le logiche Lean Manufacturing (Produzione snella) ed il \"Total Quality Management\", sono stati integrati, e sono la base del W.C.M. (\"World Class Manufacturing\") che, pur basandosi su moltissimi concetti del TPM / TQM si differenzia da questi in quanto alla base della scelta delle strategie e degli impianti \"critici\" (in gergo detti \"da aggredire\") vi \u00e8 il cosiddetto \"Cost Deployment\". Ci\u00f2 significa che il gruppo di lavoro affronta le problematiche, siano esse manutentive, logistiche, qualitative, di sicurezza, organizzative, di organizzazione del posto di lavoro, sulla base della loro incidenza economica. Le attivit\u00e0 di tutti i team sono orientate alla realizzazione di progetti (\"Kaizen\") i cui obiettivi sono: zero difetti, zero guasti, zero incidenti e zero scorte, finalizzate ad una generale riduzione dei costi dello stabilimento. \nApplicazioni.\nQuesta metodologia si \u00e8 diffusa laddove si vuole controllare e ridurre i costi produttivi in maniera sistemica e con metodi riferibili ed oggettivabili. La strategia del W.C.M. \u00e8 stata sviluppata dal gruppo FIAT, del quale si \u00e8 rivelato una delle ragioni della recente svolta positiva. \nPilastri - Pillar.\nAlla base del W.C.M. ci sono 10 Pillar (\"pilastri\") tecnici : \nEsistono inoltre altri 10 pillar manageriali che debbono operare a che il sistema/stabilimento sia adeguato a sostenere le attivit\u00e0 dei pillar tecnici.\nStrumenti.\nGli strumenti (\"tools\") utilizzati nella metodologia sono molteplici, elenchiamo solo i pi\u00f9 diffusi\nStep.\nIl percorso di evoluzione di ogni pillar \u00e8 vincolato a 7 steps ed a continue verifiche interne (\"audit\") \nAd esempio, nel flusso della \"Professional Maintenance\", gli steps prevedono una prima fase di ripristino del degrado funzionale e la sua stabilizzazione (steps 1-3), il successivo miglioramento delle performance dei componenti (steps 4-5), per arrivare ad una manutenzione basata sulle metodologie predittive e ad un sistema di manutenzione completamente monitorato sia in termini di costi che di efficacia (steps 6-7)\nI tipi di manutenzione sono ricondotti a questi acronimi: "}
{"id": "2927236", "revid": "729019", "url": "https://it.wikipedia.org/wiki?curid=2927236", "title": "Lench Mob Records", "text": "Lench Mob Record \u00e8 la casa discografica indipendente fondata da Ice Cube specializzata nell'hip hop californiano e nel Gangsta rap.\n\u00c8 l'attuale casa discografica di WC e di suo fratello DJ Crazy Toones."}
{"id": "2927247", "revid": "767487", "url": "https://it.wikipedia.org/wiki?curid=2927247", "title": "Gatti rossi in un labirinto di vetro", "text": "Gatti rossi in un labirinto di vetro \u00e8 un film del 1975 diretto da Umberto Lenzi. Il titolo \u00e8 riferito al parapioggia rosso del cast, come dei gatti coinvolti in una trappola.\nTrama.\nUn gruppo di americani in gita a Barcellona si trova coinvolto in una serie di efferati delitti le cui vittime sono giovani donne private poi dell'occhio sinistro. La Polizia dopo avere a lungo brancolato nel buio, rivolge i sospetti sul pubblicitario Mark Burton, amante della signorina Paulette Stone, mentre lui gira l'accusa a sua moglie Alma, da tempo malata di nervi. Una foto scattata da una delle vittime, porta la giovane Naiba alla soluzione in quanto la Stone \u00e8 priva di un occhio perso in un incidente, e il movente \u00e8 una pura rivalsa per la menomazione. Trovandosi faccia a faccia con l'assassina, Naiba sta per subire la stessa terribile sorte ma la polizia irrompe \"in extremis\"."}
{"id": "2927250", "revid": "1718925", "url": "https://it.wikipedia.org/wiki?curid=2927250", "title": "Lotta armata", "text": "Con lotta armata s\u2019intende una strategia politica che si propone la conquista del potere politico o il suo abbattimento attraverso l'uso delle armi. La lotta armata \u00e8 praticata da organizzazioni rivoluzionarie ed \u00e8 legata all'esercizio della guerriglia.\nIn Italia, durante gli anni di piombo, la lotta armata \u00e8 stata sovente caratterizzata dal terrorismo."}
{"id": "2927252", "revid": "226458", "url": "https://it.wikipedia.org/wiki?curid=2927252", "title": "Giuseppe Vadi", "text": "Biografia.\nGiuseppe Vadi nacque a Marciana (Isola d'Elba) nel 1825 da Giovanpaolo Vadi e Bastianina Tirati. L'indole contro gli oppressori fu ereditata dal nonno Cerbone Vadi, \"maire\" di Marciana che nel giugno 1799 fu a capo della rivolta degli elbani contro le truppe francesi comandate dal Generale Montserrat, che in quella estate subirono la prima sconfitta con la capitolazione firmata il 17 luglio 1799 dal comandante Ferrent.\nCerbone Vadi, uomo d'onore anche se acerrimo nemico dei francesi, dal 21 agosto del 1814 al 5 settembre 1814 diede ospitalit\u00e0 gradita nella sua casa di Marciana all'Imperatore Napoleone Bonaparte in esilio all'Isola d'Elba e a sua madre Letizia Ramolino.\nGiuseppe Vadi si iscrive nel 1844 all'Universit\u00e0 di Pisa.\nIl 29 maggio 1848 parte con il Battaglione universitario composto da studenti per la battaglia di Curtatone e Montanara, con il grado di sergente maggiore; dopo l'eroica battaglia viene promosso sul campo con il grado di capitano e in seguito tale partecipazione gli varra l'onorificenza di Cavaliere del Regno d'Italia.\nIn quel periodo conosce Gherardo Nerucci e partecipa in seguito con i suoi scritti alla stesura del libro \"Memorie del Battaglione universitario pisano\", ove si evincono i fatti salienti di quelle giornate eroiche del Vadi e degli altri studenti che combatterono con valore, trattenendo l'esercito austriaco per l'intera giornata.\nNonostante la vittoria degli Austriaci, la strenua resistenza degli studenti universitari permise a Carlo Alberto di riorganizzarsi e il giorno seguente riusc\u00ec con il suo esercito a sconfiggere nella Battaglia di Goito il feldmaresciallo Radetzky.\nNel 1849 consegue la laurea in Legge all'Universit\u00e0 di Pisa.\nDal 28 gennaio 1869 al 30 dicembre 1878 per un intero decennio ricopre la carica di sindaco del Comune di Marciana.\nDal 1876 al 1878 e nel biennio 1889-1890 \u00e8 Consigliere Provinciale della provincia di Livorno.\nIl 15 luglio 1982, per i suoi meriti ottenuti come patriota nella prima guerra di indipendenza, con solenne cerimonia alla presenza del Ministro degli Interni Virginio Rognoni e delle autorit\u00e0 locali gli viene intitolata una delle vie principali del Comune di Marciana Marina."}
{"id": "2927259", "revid": "196390", "url": "https://it.wikipedia.org/wiki?curid=2927259", "title": "Stato Maggiore dell'Aeronautica", "text": ""}
{"id": "2927262", "revid": "729019", "url": "https://it.wikipedia.org/wiki?curid=2927262", "title": "Holm of Papa", "text": "Holm of Papa, detta anche Holm of Papay, e chiamata localmente Papay Holm, \u00e8 una piccola isola disabitata nell'arcipelago delle Orcadi, in Scozia. Si trova a meno di cento metri di distanza dall'isola di Papa Westray, dalla quale prende il nome."}
{"id": "2927264", "revid": "297745", "url": "https://it.wikipedia.org/wiki?curid=2927264", "title": "Fiesolani", "text": ""}
{"id": "2927267", "revid": "647919", "url": "https://it.wikipedia.org/wiki?curid=2927267", "title": "Ela Bared", "text": ""}
{"id": "2927274", "revid": "1840984", "url": "https://it.wikipedia.org/wiki?curid=2927274", "title": "Renault R27", "text": "La Renault R27 \u00e8 stata una monoposto di Formula 1 della stagione 2007, costruita su progetto di Bob Bell. Il progetto era simile alla stagione 2006. Fu guidata da Giancarlo Fisichella e Heikki Kovalainen.\nLivrea.\nPer quanto riguarda la livrea, i colori della monoposto, rispetto a quelli del 2006 sono cambiati dal blu e giallo al giallo e bianco, per esigenze del nuovo sponsor ING Group.\nTecnica.\nLa R27 era equipaggiata con un propulsore 2.4L V8 RS27 derivato dal precedente V8 RS26. A gestirlo era chiamato un cambio sequenziale a sette rapporti. Il telaio monoscocca era composto da carbonio e Kevlar. Le sospensioni erano a doppi bracci trasversali con configurazione push-rod, mentre gli ammortizzatori erano forniti dalla Sachs. L'impianto frenante era costituito da freni a disco ventilati in ceramica.\nStagione.\nLa stagione 2007 \u00e8 deludente e segna un netto regresso rispetto alle stagioni precedenti; il campionato vede la scuderia concludere terza nella classifica costruttori (grazie anche alla squalifica della McLaren), con 51 punti e un solo podio all'attivo, il secondo posto di Kovalainen in Giappone.\nA circa met\u00e0 stagione, gli scarsi risultati fino a quel punto hanno causato l'abbandono allo sviluppo della vettura."}
{"id": "2927285", "revid": "78480", "url": "https://it.wikipedia.org/wiki?curid=2927285", "title": "Apua", "text": ""}
{"id": "2927287", "revid": "1543377", "url": "https://it.wikipedia.org/wiki?curid=2927287", "title": "Ferrari 375 America", "text": "La 375 America \u00e8 una autovettura coup\u00e9 a due posti sportiva costruita dalla Ferrari dal 1953 al 1954. \nIl contesto generale.\nIl modello fu presentato al Salone dell'automobile di Parigi del 1953. Disegnato da Pininfarina e Vignale, la sua linea era un perfezionamento della 212 Inter. Condivideva il telaio con la 250 Europa, e per l'epoca era quello pi\u00f9 lungo utilizzato dalla Ferrari. Le parti meccaniche, escluso il motore, erano uguali a quelle installate sulla 250 Europa. La maggior parte degli esemplari della 375 America furono disegnate da Pininfarina, tranne tre da Vignale, che progett\u00f2 anche l'unica versione cabriolet. L'ultimo esemplare prodotto fu speciale, dato che fu ordinato da Gianni Agnelli. Aveva un parabrezza avvolgente, griglia del radiatore verticale e montanti che partivano dalla parte posteriore del tettuccio al pannello di coda. Quest'ultima versione fu presentata al Salone dell'automobile di Torino del 1954.\nIl motore era l'evoluzione del V12 con blocco lungo progettato da Aurelio Lampredi. La cilindrata era di 4522 cm\u00b3 mentre l'alimentazione era provvista di una bancata formata da tre carburatori doppio corpo Weber 40 DCZ o DCF. Completavano l'equipaggiamento l'accensione con due bobine ed il distributore d'accensione. Il propulsore era accoppiato ad un cambio a quattro rapporti sincronizzati che trasferiva il movimento alle ruote motrici posteriori tramite un albero di trasmissione, disponibile con una vasta gamma di rapporti finali. Il cliente poteva quindi scegliere tra varie versioni, ad esempio avere una con accelerazione fulminea oppure un'alta velocit\u00e0 di crociera.\nIl passo cos\u00ec lungo era determinato dalle dimensioni del propulsore, che aveva il blocco motore decisamente allungato, e da un abitacolo spazioso. Un'altra causa fu che Pininfarina pens\u00f2 ad una standardizzazione dei modelli progettati cosicch\u00e9, per esempio, la 375 America e la 250 Europa avevano il telaio ed il corpo vettura quasi identici, anche se avevano uno stile che le differenziava dai modelli concorrenti. Comunque piccole differenze c'erano, ad esempio le cromature sulla carrozzeria e sul radiatore. In aggiunta, c'erano le eventuali modifiche richieste dal cliente finale.\nDel modello ne furono costruiti 10 esemplari, e su due 250 Europa furono installati due motori della 375 America.\nCaratteristiche tecniche.\nIl motore era un V12 a 60\u00ba posizionato anteriormente e longitudinalmente. L'alesaggio e la corsa erano rispettivamente di 84 e 68 mm. La cilindrata era di 4522,08 cm\u00b3 mentre il rapporto di compressione aveva un valore di 8:1. La potenza massima erogata era di 300 CV a 6300 giri al minuto. La distribuzione era monoalbero con due valvole per cilindro. L'alimentazione era contraddistinta da tre carburatore di marca Weber 40 DCF, mentre l'accensione era singola con due spinterogeni. La lubrificazione era a carter umido e la frizione era bidisco.\nIl telaio era tubolare in acciaio. Le sospensioni anteriori erano indipendenti, con quadrilateri trasversali, balestra unica trasversale e ammortizzatori idraulici Houdaille. Quelle posteriori erano formate da un ponte rigido, balestre semiellittiche longitudinali e ammortizzatori idraulici Houdaille. I freni erano a tamburo ed il cambio a quattro rapporti pi\u00f9 la retromarcia. Lo sterzo era a vite senza fine con settore dentato.\nLa velocit\u00e0 massima era di 250 km/h."}
{"id": "2927289", "revid": "287204", "url": "https://it.wikipedia.org/wiki?curid=2927289", "title": "Lis Ahlmann", "text": "L'importanza dell'opera di Lis Ahlmann per il design scandinavo \u00e8 di aver contribuito al passaggio dalla produzione industriale a quella industriale. Lei stessa utilizzava la tessitura su telaio a mano in fase progettuale per poi produrre i modelli industrialmente. \nFormazione.\nTra il 1917 e il 1921 Ahlmann lavor\u00f2 come pittrice di ceramiche all'interno al laboratorio di Herman Kahlers, studiando nel 1919 pittura con Harald Giersing.\nTra il 1922 e il 1929 fu apprendista tessitrice all'interno del laboratorio di Gerda Henning. \nAttivit\u00e0.\nAll'inizio della propria carriera Ahlmann ha lavorato in proprio progettando tessuti in lana per Mogens Koch, Borge Mogensen, Kaare Klint, prima di aprire un suo laboratorio di tessitura a Copenaghen.\nLe sue opere sono state esposte all'esposizione Danish Art Treasures through the Ages (Londra,1948), alla Triennale di Milano (1957), all'esposizione americana Design in Scandinavia (1954-57) e vinse nel 1964 il premio Eckersberg e nel 1978 il premio C.F. Hansen."}
{"id": "2927294", "revid": "125262230", "url": "https://it.wikipedia.org/wiki?curid=2927294", "title": "Caught out There", "text": "Caught out There \u00e8 un brano musicale della cantante R&amp;B statunitense Kelis, pubblicato come primo singolo estratto dall'album \"Kaleidoscope\" del 1999. Scritto e prodotto dai The Neptunes, \"Caught out There\" \u00e8 stato pubblicato come singolo di debutto di Kelis e primo estratto dell'album \"Kaleidoscope\", ed ha ottenuto uno scarso successo negli Stati Uniti raggiungendo al suo massimo la posizione 54. Il singolo ha invece ottenuto una migliore accoglienza in Europa e soprattutto nel Regno Unito, dove \u00e8 arrivato sino alla quarta posizione dei singoli pi\u00f9 venduti.\nVideo.\nIl videoclip del singolo \u00e8 stato diretto da Hype Williams, il quale introduce il video con la scritta \"Hype Williams presents\". Il video si apre con una panoramica del corridoio di un ospedale semi-abbandonato, per poi entrare in una sala operatoria dove un'\"\u00e9quipe\" di medici cerca di salvare un ragazzo ricorrendo alla cardioversione elettrica esterna, mentre l'elettrocardiogramma \u00e8 quasi piatto. Attraverso il vetro, Kelis assiste alla scena e inizia a cantare il brano, che permette di capire che \u00e8 lei la responsabile dello stato in fin di vita del ragazzo. Nelle sequenze successive la cantante appare nella propria casa, mentre il ragazzo \u00e8 steso immobile sul pavimento e mima le parole della cantante che si sovrappongono al testo cantato. Kelis guarda delle polaroid in cui il suo ragazzo \u00e8 atteggiamenti inequivocabili con alcune spogliarelliste, inizia a distruggere l'appartamento finch\u00e9 non viene mostrata nello studio di uno psicologo, interpretato dallo stesso ragazzo, che in questa scena riporta delle evidenti ecchimosi al volto. Negli ultimi ritornelli della canzone la cantante percorre la via di un quartiere residenziale accompagnata da decine di donne di varie et\u00e0 ed etnie, le quali sorreggono cartelli che riportano scritte di sdegno contro i propri uomini. Successivamente l'artista \u00e8 ritratta nello stesso ospedale della scena iniziale con una camicia di forza. Nel video appaiono in brevi cameo Pharrell e Chad Hugo dei The Neptunes e i membri della band Clipse.\nIl look della cantante \u00e8 piuttosto colorato e aggressivo, distaccandosi da quello delle maggiori popstar di successo del periodo: Kelis esibisce una capigliatura afro colorata di fucsia e biondo, occhiali da sole verdi e abiti succinti.\nRiconoscimenti.\nLa webzine musicale Pitchfork ha collocato la canzone alla posizione numero 161 nella lista delle 200 Migliori Tracce degli anni 1990, elogiando \"la produzione precorritrice dei The Neptunes\", descritta dal critico Larry Fitzmaurice come \"tastiere spezzate accompagnate da tonalit\u00e0 vocali acute che sembrano dinamite in esplosione nello spazio\".\nLa rivista britannica NME ha inserito il brano nella sua lista delle 100 Migliori Canzoni degli anni 1990 al numero 24, lodando il beat dei The Neptunes, definito \"un mondo sonoro unico pieno di \"beat\" sparsi, tastiere in stile sci-fi e ritmi crepitanti. La voce dolce come il miele di Kelis, che esplode in una pazzia senza filtri, era la cosa che ha portato questa traccia al meglio\".\nRicezione.\nIl singolo non \u00e8 riuscito ad ottenere successo negli Stati Uniti, dove \u00e8 entrato nella Hot 100 ma ha raggiunto solo la posizione numero 54. Nonostante questo \u00e8 entrato nella top10 della classifica R&amp;B di Billboard, dove ha raggiunto la posizione numero 9, passando un totale di venti settimane in classifica.\nIl successo \u00e8 stato decisamente maggiore invece in Europa, dove la canzone ha raggiunto posizioni alte in diversi paesi. Nella classifica britannica il singolo \u00e8 addirittura riuscito ad entrare nella top5, dove ha raggiunto il numero 4. Anche nei Paesi Bassi il singolo ha raggiunto la quarta posizione della classifica, passando 13 settimane in classifica. Il brano \u00e8 entrato nella top20 in Belgio, sia nella classifica vallone che in quella fiamminga. In Italia il singolo ha raggiunto la posizione numero 10 e ha passato sei settimane nella top20; anche in Svezia ha raggiunto la decima posizione, passando sette settimane in top20. La canzone ha avuto successo anche in Norvegia, dove ha raggiunto il numero 11 e ha passato sette settimane nella top20.\nIn Oceania il successo \u00e8 stato pi\u00f9 moderato: \u00e8 entrato nella top40 sia australiana che neozelandese, ma senza raggiungere posizioni elevate. Da qui in poi Kelis avr\u00e0 successo in Europa, ma non in Nord America."}
{"id": "2927297", "revid": "86599", "url": "https://it.wikipedia.org/wiki?curid=2927297", "title": "63032 Billschmitt", "text": "63032 Billschmitt \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a e da un'eccentricit\u00e0 di 0,2302359, inclinata di 16,47344\u00b0 rispetto all'eclittica.\nL'asteroide \u00e8 dedicato a William C. Schmitt, maestro di scienze americano."}
{"id": "2927305", "revid": "1748167", "url": "https://it.wikipedia.org/wiki?curid=2927305", "title": "Capracotta", "text": "Capracotta \u00e8 un comune italiano di 833 abitanti della provincia di Isernia, in Molise. Ha subito grandi distruzioni durante la seconda guerra mondiale e dalla seconda met\u00e0 del XX secolo si \u00e8 sviluppato sul piano turistico come stazione sciistica molisana assieme a Campitello Matese.\nGeografia fisica.\nPosto a 1.421 metri sul livello del mare \u00e8, dal punto di vista geografico, un territorio tra i pi\u00f9 alti dell'Appennino oltre ad essere il comune pi\u00f9 elevato del Molise. L'abitato \u00e8 posto sul parallelo 41 \u00bd e sul meridiano del Castel dell\u2019Ovo e si stende fra l'agro di Pescopennataro e Sant'Angelo del Pesco verso Nord, di quello di Agnone ad Est, di Vastogirardi a Sud e di S.Pietro Avellana e di Castel del Giudice.\nTerritorio.\nIl punto pi\u00f9 alto del territorio comunale \u00e8 la vetta di \"Monte Campo\" a 1746\u00a0 A valle dell'abitato, in direzione sud, si trovano le sorgenti del Verrino, affluente del fiume Trigno. Poco fuori del paese, sulla strada per Pescopennataro, \u00e8 sito il \"Giardino della Flora Appenninica\", orto botanico di alta quota che raccoglie notevoli specie floreali e arboree dell'Italia centro-meridionale. \nCapracotta \u00e8 un'importante localit\u00e0 climatica e sciistica. Ha due importanti impianti: uno per lo sci alpino, in localit\u00e0 \"Monte Capraro\", con una seggiovia; l'altro per lo sci di fondo in localit\u00e0 \"Prato Gentile\": quest'ultimo impianto \u00e8 stato sede dei Campionati Italiani Assoluti di sci di fondo nel 1997.\nClima.\n In inverno non \u00e8 difficile imbattersi in bufere di neve, specialmente nei mesi di gennaio e febbraio. Per questo Capracotta \u00e8 nota nel Centro-Sud Italia anche come il \"paese delle bufere\". Il manto nevoso pu\u00f2 facilmente superare il metro. Nel marzo 2015, sono stati rilevati 256 centimetri caduti in sole 18 ore, tuttavia questo dato risulta essere notevolmente sovrastimato, e le misure a norma hanno registrato un valore di \"soli\" 90\u2013120\u00a0cm, anche se l'eccezionalit\u00e0 \u00e8 stata riconosciuta dal Guinness dei primati.\nOrigini del nome.\n\u00c8 piuttosto controversa l'origine del nome. Ugo Mosca, in un vecchio studio, ha sostenuto l'ipotesi che provenisse dalla combinazione di due presunti termini italici \"kapp\"- luogo alto e \"kott\"- luogo roccioso che descrivono due propriet\u00e0 del territorio cittadino. Altri fanno derivare il toponimo da due termini latini: \"Castra cocta\", cio\u00e8 da una presunta presenza di accampamenti militari protetti da un \"agger coctus\" (una recinzione in mattoni).\nRecenti studi, infine, attribuiscono le origini del toponimo (e della fondazione stessa dell'abitato) alla tradizione religiosa dei Longobardi di sacrificare una capra in onore del loro dio Thor, appena insediatisi in un luogo appena conquistato, e di mangiarne le carni come rito apotropaico contro l'esaurimento delle fonti di sostentamento del gruppo tribale che, diventando stanziale, si faceva comunit\u00e0. Al periodo longobardo, non a caso, risale la pi\u00f9 antica attestazione del nome: un atto di donazione del 1040. Questi studi si basano su un esame particolareggiato delle persistenze storico-toponomastiche dell'alto Molise e di tutti i territori italiani dominati nel Medioevo dai Longobardi. In Italia, infatti, esistono altre \"Capracotta\": in Campania, Lombardia, Toscana e Umbria. Si tratta di luoghi pianeggianti o vicini al mare ma tutti conquistati e governati dagli Uomini dalle Lunghe barbe.\nA partire dalle ricerche di Luigi Campanelli, e in seguito all'affermarsi degli studi romanistici sui riti di \"devotio\", v'\u00e8 oggi una nuova ipotesi toponomastica che farebbe risalire il nome di Capracotta alla consacrazione di tre capre per la gloria di Gaio Aurelio Cotta, che nel 200 a.C. diventava secondo console contemporaneamente all'invio di dieci commissari ripartitori nel Sannio per la spartizione delle terre requisite ai Sanniti: il nome originario del villaggio, \"Capr\u00e6 Cott\u00e6\", proverrebbe letteralmente dalle \"capre di Cotta\".\nStoria.\nLe pi\u00f9 antiche tracce della presenza umana nel territorio del Comune di Capracotta risalgono al Paleolitico: in localit\u00e0 \"Morrone\" sono stati ritrovati strumenti di caccia dell'uomo di Neandertal.\nIl primo insediamento stabile risale, invece, al IX secolo a.C. Si tratta di un centro abitato ritrovato nel corso di cinque campagne di scavo promosse dalla soprintendenza per i beni archeologici del Molise tra il 1979 e il 1985 nei pressi della \"Fonte del Romito\". Gli scavi archeologici hanno svelato l'esistenza di un sito con una vitalit\u00e0 di circa mille anni: da alcune capanne circolari del IX secolo a.C. a edifici in marmo del I secolo d.C. collocati in un contesto urbano ben pianificato.\nL'attuale paese di Capracotta, invece, nasce sullo sperone della \"Terra Vecchia\" nei primissimi decenni del Medioevo durante la conquista longobarda del Mezzogiorno d'Italia (fine VI- inizi VII secolo d.C.). Si sviluppa nei secoli successivi attraverso la pratica della transumanza, cio\u00e8 lo spostamento invernale degli armenti dalle alture dell'Abruzzo al Tavoliere delle Puglie. Capracitta ha fatto parte del Regno di Napoli prima e delle Due Sicilie poi, e vi ha fatto visita il sovrano Francesco I di Borbone. Forte il legame con alcune cittadine della provincia di Napoli e della stessa citt\u00e0 partenopea attraverso famiglie nobiliari napoletane, come i Capece Piscitelli, duchi di Capracotta. A Napoli, a Torre del Greco e in altre citt\u00e0 della provincia napoletana insistono diversi palazzi denominati 'Capracotta'. Durante la seconda guerra mondiale, Capracotta viene quasi interamente distrutta dalle truppe tedesche in ritirata verso la Val di Sangro con il fuoco e la dinamite.\nTra i monumenti perduti, vi era una torretta dell'orologio (situata all'inizio del Corso Sant'Antonio, venendo dalla chiesa dell'Assunta, come dimostra un recente affresco commemorativo, posto alla sua base di pietra cilindrica, ancora in piedi), ultimo residuo delle antiche mura di cinta, spazio poi recuperato come fontana.\nNegli anni '50 il borgo fu interamente ricostruito e vi fu installato un impianto da sci sopra il Monte Capraro. Il borgo ha avuto una forte vocazione turistica gi\u00e0 a partire dalla fine dell'Ottocento, in modo particolare con l'attrazione di turismo da Napoli. Agli inizi del secolo scorso, numerose famiglie dell'aristocrazia romana e soprattutto napoletana trascorrevano le vacanze invernali nei comodi e confortevoli alberghi cittadini. In una citazione di Alberto Sordi ne \"Il conte Max\", Capracotta \u00e8 descritta come la \"Piccola Cortina D'Ampezzo degli Abruzzi\". Capracotta \u00e8 famosa anche per le abbondanti nevicate. Nel mese di marzo del 2015, nel giro di 17 ore, \u00e8 caduta pi\u00f9 di due metri di neve battendo il precedente record di Silver Lake in Colorado (U.S.A.) dove, nel 1921, erano caduti 193 centimetri di neve in 24 ore.\nMonumenti e luoghi d'interesse.\nArchitetture religiose.\nChiesa di San Giovanni Battista\nChiesa di Santa Lucia di Siracusa\nCultura.\nDal 1962, in localit\u00e0 Prato Gentile, viene celebrata \"La Pezzata\", sagra della pecora bollita che si tiene ogni prima domenica di agosto. La tradizione di bollire la pecora risale alla pratica della pastorizia transumante lungo il tratturo. Nel 2014 questo piatto \u00e8 stata inserito tra le \"eccellenze\" dalla rivista Gambero Rosso. Appena 2 km fuori dal paese, in direzione Prato Gentile, Capracotta ospita il giardino della flora appenninica, un orto botanico naturale fra i pi\u00f9 alti di \nItalia (1525 m s.l.m.), in cui vengono conservate e tutelate le specie vegetali della \nflora montana e altomontana autoctona dell\u2019Appennino centro-meridionale.\nSi tratta dell\u2019unico orto botanico della regione Molise, ponendolo come un \nimportante osservatorio sulla biodiversit\u00e0 situato in un contesto suggestivo per \nla presenza di numerosi habitat naturali, tra i quali praterie, faggete, roccaglie, \nzone umide, arbusteti, insieme a zone tematiche curate dedicate alle piante \nofficinali, alle variet\u00e0 orticole autoctone. La ricchezza di specie endemiche, rare e \nprotette, fa di questo orto un laboratorio attivo sulle misure di protezione e \nconservazione della flora montana e alto-montana.\nAttualmente, il giardino \u00e8 gestito da un consorzio tra il comune di Capracotta, \nl\u2019universit\u00e0 degli studi del Molise e la regione Molise, le cui attivit\u00e0 di ricerca e \npromozione sono gestite e assicurate dal Dipartimento di Bioscienze e Territorio \ndell\u2019ateneo molisano con sede a Pesche..\nEconomia.\nTurismo.\nPista da sci.\nDal 1995 sono stati installati impianti per lo sci alpino alle pendici del Monte Civetta, a confluenza col Monte Capraro (1.730 m.), che comprendono:\nQueste due seggiovie portano alle seguenti piste:\nArtigianato.\nTra le attivit\u00e0 pi\u00f9 tradizionali vi sono quelle artigianali, che pur non essendo diffuse come nel passato non sono del tutto scomparse, e si distinguono per l'arte della tessitura finalizzata alla produzione di coperte.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nVoci correlate.\n\u2022Stazione di San Pietro Avellana-Capracotta"}
{"id": "2927306", "revid": "287204", "url": "https://it.wikipedia.org/wiki?curid=2927306", "title": "10988 Feinstein", "text": "10988 Feinstein \u00e8 un asteroide della fascia principale. Scoperto nel 1968, presenta un'orbita caratterizzata da un semiasse maggiore pari a 2,2796758\u00a0UA e da un'eccentricit\u00e0 di 0,2593151, inclinata di 24,04909\u00b0 rispetto all'eclittica."}
{"id": "2927308", "revid": "287204", "url": "https://it.wikipedia.org/wiki?curid=2927308", "title": "14812 Rosario", "text": "14812 Rosario \u00e8 un asteroide della fascia principale. Scoperto nel 1981, presenta un'orbita caratterizzata da un semiasse maggiore pari a 2,4456650\u00a0UA e da un'eccentricit\u00e0 di 0,2090834, inclinata di 13,97131\u00b0 rispetto all'eclittica."}
{"id": "2927309", "revid": "125703042", "url": "https://it.wikipedia.org/wiki?curid=2927309", "title": "Ibn-i-Abhar", "text": "Ibn-i-Abhar (), come \u00e8 comunemente noto tra i Bahai H\u0323\u00e1j\u00ed M\u00edrz\u00e1 Muh\u0323ammad-Taq\u00ed, (deceduto nel 1917), fu un eminente seguace di Bah\u00e1'u'll\u00e1h, il fondatore della religione bahai.\nIbn-i-Abhar fu nominato Mano della Causa e indicato come uno dei diciannove apostoli di Bah\u00e1'u'll\u00e1h. \nIbn-i-Abhar nacque nel villaggio di Abhar in una famiglia di religiosi islamici. Il padre si era convertito al b\u00e1bismo dopo avere letto alcuni scritti del B\u00e1b e per questo sub\u00ec una pesante persecuzione che lo costrinse a trasferirsi assieme alla famiglia a Qazvin; nel 1868 divenne un seguace di Bah\u00e1'u'll\u00e1h. \nMissione.\nDopo la morte del padre per avvelenamento, 1874, inizi\u00f2 a viaggiare per l'Iran visitando i luoghi dove si trovavano le comunit\u00e0 bahai dedicandosi all'insegnamento e alla diffusione del pensiero di Bah\u00e1'u'll\u00e1h.\nA causa di questa attivit\u00e0 missionaria fu arrestato e detenuto per quattordici mesi. Dopo la liberazione continu\u00f2 nei suoi viaggi e nella sua attivit\u00e0 missionaria; nel 1886 visit\u00f2 Acri. Nello stesso anno fu nominato Mano della Causa da Bah\u00e1'u'll\u00e1h e inizi\u00f2 a portare gli insegnamenti della Fede bahai al di fuori dell'Iran: nel Caucaso, nel Turkmenistan e in India.\nDal 1890 al 1894 fu imprigionato a Teheran, portando le stesse catene che aveva portato Bah\u00e1'u'll\u00e1h durante la prigionia che aveva subito.\nDopo la sua liberazione nel 1894, si rec\u00f2 di nuovo a Acri e poi ad A\u015fgabat. Nel 1897 partecip\u00f2 alla formazione della Assemblea spirituale centrale di Teheran che pi\u00f9 tardi divenne Assemblea spirituale nazionale dell'Iran.\nNel 1907 viaggi\u00f2 per tutta l'India con M\u00edrz\u00e1 Mahmud-i-Zarq\u00e1n\u00ed e due americani bah\u00e1'\u00ed, Harlan Ober e Hooper Harris.\nNel corso della sua vita visit\u00f2 la Palestina undici volte, e viaggi\u00f2 molto anche in Iran. Mor\u00ec nel 1917."}
{"id": "2927310", "revid": "767487", "url": "https://it.wikipedia.org/wiki?curid=2927310", "title": "Alberto Tiberti", "text": "Carriera.\nAla, fino al 1931 gioc\u00f2 nel . Gioc\u00f2 31 partite di Serie B con il , realizzando 4 reti. Disput\u00f2 successivamente 7 partite in Serie A, in un'epoca in cui non erano ammesse sostituzioni: 2 con la (il debutto vittorioso del 7 aprile 1935 contro il per 2-1, e la sconfitta del successivo 14 aprile in trasferta contro la per 2-1) e 5 con il , con cui il 5 gennaio 1936 sfid\u00f2 la sua ex squadra nella sconfitta casalinga per 1-0. Concluse la carriera con , e ."}
{"id": "2927312", "revid": "88740", "url": "https://it.wikipedia.org/wiki?curid=2927312", "title": "Fulvio Pelli", "text": "Biografia.\nFulvio Pelli nasce il 26 gennaio 1951 a Lugano da una famiglia originaria di Aranno a Lugano dove frequenta le scuole dell'obbligo e il Liceo. Negli anni successivi studia diritto all'Universit\u00e0 di Berna e all'Universit\u00e0 di Zurigo, dove ottiene la licenza nel 1974 e il dottorato nel 1977. Nello stesso anno ottiene anche i brevetti da avvocato e da notaio. Diventa poi sostituto procuratore pubblico sottocenerino specializzandosi cos\u00ec in diritto penale. Nel 1981 entra nello studio legale del padre. Nel 1980 entra in politica, con l'elezione nel consiglio comunale di Lugano, poi nel 1983 \u00e8 eletto nel Gran Consiglio del Canton Ticino e nel 1995 nel Parlamento svizzero. Nel 2005 viene eletto presidente del Partito Liberale Radicale. Negli anni novanta riduce la sua attivit\u00e0 da penalista per dedicarsi alla carriera politica. Ha svolto e sta svolgendo importanti ruoli in varie aziende nazionali e cantonali, presiedendo in particolare per 13 anni la Banca dello Stato del Canton Ticino.\nVita privata.\nFulvio Pelli \u00e8 sposato con Claudia e ha tre figlie: Stefania, Giorgia e Olivia.\nLa sua famiglia annovera alcuni politici e alcuni suoi antenati hanno avuto vite alquanto interessanti: il primo degli antenati conosciuti, Domenico Pelli, fu nel settecento architetto militare del Re di Danimarca e costru\u00ec in Nord Europa, con l'aiuto del fratello Marcantonio, diverse strutture militari difensive, quali fortificazione o cittadelle. Altri due antenati dell'Ottocento di nome Cipriano e Vittore furono scenografi e pittori ed ebbero una vita molto movimentata, spingendosi fino al Mar Nero, per la loro professione.\nFra i parenti pi\u00f9 recenti vi sono tre politici da cui Pelli stesso dice di aver tratto valori e insegnamenti morali e pratici per la sua attivit\u00e0 politica. Il padre Ferruccio (1916-1995) entr\u00f2 nel municipio di Lugano quando il figlio aveva solo quattro anni e fu in Gran Consiglio per due quadrienni. La carica forse pi\u00f9 importante della sua carriera fu forse quella di sindaco di Lugano, carica che ricopr\u00ec dal 1968 al 1984. La nonna materna Elsa Franconi-Poretti (1895-1995), fu come il padre in Gran Consiglio e il suocero Enrico Uehlinger (1918-1979) fu sindaco di Minusio. Importanti insegnamenti gli vennero anche dal nonno materno Giuseppe Franconi (1901-1968), eclettico architetto formatosi a Torino e attivo a Parigi per un trentennio."}
{"id": "2927315", "revid": "125996429", "url": "https://it.wikipedia.org/wiki?curid=2927315", "title": "Melbourne City Football Club", "text": "Il Melbourne City Football Club, noto come Melbourne Heart Football Club fino al 2014, \u00e8 una societ\u00e0 calcistica australiana con sede a Melbourne, militante nella A-League Men (prima divisione australiana) dal 2010.\nNel gennaio del 2014 la societ\u00e0 \u00e8 stata acquistata dal City Football Group, gi\u00e0 proprietario degli inglesi del Manchester City. Il 5 giugno seguente la nuova propriet\u00e0 ha deciso di rinominare la squadra in Melbourne City Football Club, andando a cambiare anche i colori sociali e lo stemma.\nOrganico.\nRosa 2021-2022.\n\"Rosa aggiornata al 1 marzo 2022\"\nRosa 2020-2021.\n\"Rosa aggiornata al 18 gennaio 2021\"\nRosa 2019-2020.\n\"Rosa aggiornata al 14 dicembre 2019\"\nRosa 2018-2019.\n\"Rosa aggiornata al 30 agosto 2018\""}
{"id": "2927319", "revid": "647919", "url": "https://it.wikipedia.org/wiki?curid=2927319", "title": "Simone Simoni (filosofia)", "text": ""}
{"id": "2927321", "revid": "125918421", "url": "https://it.wikipedia.org/wiki?curid=2927321", "title": "La Badoglieide", "text": "La Badoglieide \u00e8 una canzone satirica su Pietro Badoglio ed uno dei pi\u00f9 noti canti della Resistenza antifascista italiana. \nStoria della canzone.\nSecondo la testimonianza di Nuto Revelli, il testo della canzone nacque la notte tra il 25 e il 26 aprile del 1944, da una improvvisazione sulla musica della canzonetta \"E non vedi che sono toscano\".\nI partigiani della quarta banda di Giustizia e Libert\u00e0 che, in una grangia di Narbona (antico abitato sul Monte Tibert), concorsero alla stesura delle parole furono otto o nove e tra questi lo stesso Revelli, Ivanoe Bellino, Alberto e Livio Bianco (il primo a suggerirla), Nino Monaco.\nLa canzone, fortemente anti-monarchica e anti-badogliana, fu anche cantata, con il testo modificato, dai militari della Repubblica Sociale Italiana.\nIl testo.\nLa canzone inizia invocando lo stesso Badoglio:\nNell'arco del testo vengono ricordati molti episodi della storia italiana di quegli anni: la guerra d'Etiopia e il ducato di Addis Abeba, la guerra di Francia, la campagna italiana di Grecia, Grazzano, paese natale di Badoglio, dove egli, dopo le dimissioni, si ritir\u00f2 a vita privata (\"giocavi alle bocce\"), la campagna italiana di Russia, il 25 luglio 1943 giorno della caduta del fascismo (\"alla fine di luglio\"), i bombardamenti americani sull'Italia (\"sull'Italia calavan le bombe\"), l'armistizio di Cassibile (\"Vittorio calava i calzon\"), la fuga di Vittorio Emanuele III (\"la fuga ingloriosa\"), la guerra di liberazione italiana (\"Noi crepiamo sui monti d'Italia\"). Oltre al re e a Mussolini, vengono ricordati anche Enrico Adami Rossi e Clara Petacci.\nIl ritornello recita:\nLa strofa del ritornello \u00e8 in gran parte in piemontese ma termina con una frase in italiano. La musica del ritornello appartiene alla tradizione popolare."}
{"id": "2927323", "revid": "125727571", "url": "https://it.wikipedia.org/wiki?curid=2927323", "title": "Fischia il vento", "text": "Fischia il vento \u00e8 una celebre canzone partigiana comunista italiana su aria russa, il cui testo era stato scritto da Felice Cascione (nome di battaglia \"Megu\"), giovane poeta e medico neolaureato ligure, a Bologna, prima dell'8 settembre 1943. La melodia che fu poi utilizzata durante la Resistenza \u00e8 quella della famosa canzone popolare sovietica \"Katju\u0161a\", composta nel 1938 da Matvej Blanter e Michail Isakovskij.\n\"Fischia il vento\" era l'inno ufficiale delle Brigate Garibaldi.\nStoria.\nLa canzone fu diffusa dopo l'8 settembre 1943 tra l'alta valle di Andora - Stellanello in localit\u00e0 \"Passu du Beu\" alle spalle del Pizzo d'Evigno e successivamente sopra Curenna, nel Casone dei Crovi, nell'alta Valle di Albenga, dove era accampata la squadra partigiana comandata dal giovane medico ligure Felice Cascione. In quel momento non esistevano ancora canzoni partigiane e si cantavano quindi vecchi canti socialisti e comunisti: \"L'Internazionale\", \"La guardia rossa\", \"Bandiera rossa\" o la canzone di origine anarchica \"Addio Lugano Bella\", trasformata in \"Addio Imperia Bella\", \"Vieni o maggio\" (o \"Canzone del maggio\"), sull'aria del Nabucco. \nAlla squadra partigiana comandata da Felice Cascione si aggiunse Giacomo Sibilla, nome di battaglia \"Ivan\", reduce dalla campagna di Russia, ove era incorporato nel 2\u00ba Reggimento Genio Pontieri. Nella regione del Don, \"Ivan\" aveva fatto conoscenza con prigionieri e ragazze russe, e da loro impar\u00f2 la canzone Katju\u0161a. \"Ivan\" la port\u00f2 nella mente con s\u00e9 in Italia, e al Passu du Beu ne abbozz\u00f2 alcuni versi insieme a Vittorio Rubicone, \"Vittorio il Biondo\". A questo punto intervenne il comandante Cascione. Con Silvano Alterisio, detto \"Vassili\", e altri compagni vennero adattati sull'aria russa i versi scritti da Felice poco tempo prima, mentre si stava laureando nella Facolt\u00e0 di Medicina dell'Universit\u00e0 di Bologna. Di recente \u00e8 stato ritrovato il casone nel comune di Stellanello dove \"u Megu\" e i suoi compagni iniziarono la stesura del celebre testo. La composizione venne terminata al \"Casone dei Crovi\", una localit\u00e0 a breve distanza dal Monte Peso Grande occupata dai partigiani all'inizio dell'inverno del 1943. \nEsordio.\nLa canzone fu cantata per la prima volta a Curenna, frazione di Vendone, nel Natale 1943, ma fu diffusa ufficialmente ad Alto, nella piazza di fronte alla chiesa, il giorno dell'Epifania 1944. Tre settimane dopo Felice Cascione fu ucciso in battaglia dai nazifascisti, e la sua squadra da quel momento port\u00f2 il suo nome. Subito dopo, questo nucleo partigiano si ingrand\u00ec, e anche il ventenne Italo Calvino, abitante a Sanremo, si arruol\u00f2 in quel gruppo, con nome di battaglia \"Santiago\", dato che era nato a Cuba nel paesello avanero di Santiago de las Vegas. In seguito \"Fischia il vento\" divenne l'inno ufficiale delle Brigate Partigiane Garibaldi.\nNel testo originale il verso \"eppur bisogna andar\" era in realt\u00e0, \"eppur bisogna ardir\", come documentato nel libro di Giorgio Pagano, dal titolo ripreso dal verso originale.\nSuccesso ed importanza.\nIl professore Francesco Biga, direttore scientifico dell'Istituto Storico della Resistenza e dell'Et\u00e0 Contemporanea della Provincia di Imperia, ha scritto due testi dedicati a Felice Cascione e sulla sua canzone. Si parla di ci\u00f2 anche nel II volume della \"Storia della Resistenza Imperiese 1\u00aa Zona Liguria\" scritto da Carlo Rubaudo, il cui capitolo 9 viene riservato alle canzoni partigiane della zona.\n\"Fischia il vento\", oltre ad essere l'inno ufficiale di tutte le Brigate Partigiane Garibaldi, viene indicata dallo storico Roberto Battaglia nella \"Storia della Resistenza\" come la canzone pi\u00f9 nota e pi\u00f9 importante nella lotta italiana di Liberazione."}
{"id": "2927334", "revid": "119522144", "url": "https://it.wikipedia.org/wiki?curid=2927334", "title": "Mesone upsilon", "text": "Il mesone upsilon o ipsilon (\u03d2) \u00e8 un mesone senza sapore formato da un quark bottom e dalla sua antiparticella. Venne scoperto dalla E288 collaboration, guidata da Leon Lederman, al Fermilab nel 1977, e fu la prima particella ad essere scoperta contenente un quark bottom perch\u00e9 \u00e8 quella pi\u00f9 leggera che pu\u00f2 essere prodotta senza ulteriori particelle massive. Ha una vita media di e una massa di circa 9,46 GeV."}
{"id": "2927336", "revid": "352448", "url": "https://it.wikipedia.org/wiki?curid=2927336", "title": "Antiquark bottom", "text": ""}
{"id": "2927337", "revid": "352448", "url": "https://it.wikipedia.org/wiki?curid=2927337", "title": "Mesone J/\u03c8", "text": ""}
{"id": "2927340", "revid": "352448", "url": "https://it.wikipedia.org/wiki?curid=2927340", "title": "Mesone ipsilon", "text": ""}
{"id": "2927349", "revid": "729019", "url": "https://it.wikipedia.org/wiki?curid=2927349", "title": "Coppa del Mondo di biathlon 2004", "text": "La Coppa del Mondo di biathlon 2004 fu la ventisettesima edizione della manifestazione organizzata dall'Unione Internazionale Biathlon; ebbe inizio il 4 dicembre 2003 a Kontiolahti, in Finlandia, e si concluse il 14 marzo 2004 a Oslo Holmenkollen, in Norvegia. Nel corso della stagione si tennero a Oberhof i Campionati mondiali di biathlon 2004, validi anche ai fini della Coppa del Mondo, il cui calendario non contempl\u00f2 dunque interruzioni.\nIn campo maschile furono disputate 27 gare individuali e 4 a squadre, in 10 diverse localit\u00e0. Il francese Rapha\u00ebl Poir\u00e9e si aggiudic\u00f2 sia la coppa di cristallo, il trofeo assegnato al vincitore della classifica generale, sia tutte le Coppe di specialit\u00e0. Ole Einar Bj\u00f8rndalen era il detentore uscente della Coppa generale.\nIn campo femminile furono disputate 27 gare individuali e 4 a squadre, in 10 diverse localit\u00e0. La norvegese Liv Grete Poir\u00e9e si aggiudic\u00f2 sia la coppa di cristallo, sia le Coppe di inseguimento, di sprint e di partenza in linea; la russa Ol'ga Pyl\u00ebva vinse la Coppa di individuale. Martina Glagow era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nDonne.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2927350", "revid": "767487", "url": "https://it.wikipedia.org/wiki?curid=2927350", "title": "Giuseppe Ticozzelli", "text": "Biografia.\nPartecip\u00f2 alla prima guerra mondiale ottenendo diversi riconoscimenti.\nUfficiale d'artiglieria in Africa orientale, verso la quale part\u00ec volontario gi\u00e0 nel 1935, perse la vista in un'azione di guerra; a guerra finita continu\u00f2 tuttavia ad assistere alle partite, facendosi accompagnare dai parenti da cui si faceva raccontare le fasi di gioco.\nCaratteristiche tecniche.\nTerzino destro, era alto e imponente: 1,87 m x 95\u00a0kg di peso-forma e 84\u00a0cm di giro coscia. Dotato di un buon fisico e di una buona tecnica, aveva un tiro potente (Artefice della rete pi\u00f9 lunga della storia, 75 metri, direttamente da calcio di rinvio).\nCarriera.\nCalciatore.\nClub.\nSoprannominato Tico, cresce nella Sartiranese, diplomandosi come geometra ad Alessandria.\n\u00c8 cresciuto nell', militando successivamente con la SPAL.\n\u00c8 in campo, il 1\u00ba maggio 1922 a Milano, nella semifinale per l'aggiudicazione dello scudetto giocata dalla SPAL contro la Sampierdarenese e vinta dai genovesi per 2 a 1 dopo i tempi supplementari. Il 18 marzo 1923 segn\u00f2 su rigore uno dei 6 gol segnati a Ferrara decretando la vittoria della SPAL per 1-0 contro il . Il suo prestigio crebbe notevolmente e al suo terzo campionato con la SPAL lo vide nel duplice ruolo di giocatore-allenatore.\nPass\u00f2 poi, nel 1924, al dove gioc\u00f2 con i campioni del mondo Caligaris e Monzeglio.\nNazionale.\nVanta una partita con la Nazionale italiana, nella vittoria contro la del 18 gennaio 1920 per 9-4: in questa occasione si rec\u00f2 al Velodrome Sempione di Milano, sede della sfida, in bici.\nPalmar\u00e8s.\nCiclista.\nFu anche ciclista, partecipando al Giro d'Italia 1926 dove concluse tre sole tappe perch\u00e9 fu investito da una moto, ritirandosi nella quarta, ma divenne particolarmente famoso per il suo abbigliamento e comportamento in gara: durante una delle tappe infatti ad un certo punto riusc\u00ec ad avere oltre un'ora di vantaggio sugli inseguitori, ma dal momento che correva come indipendente non aveva il supporto di una squadra che potesse portargli i rifornimenti. All'ora di pranzo si ferm\u00f2 quindi a mangiare in un ristorante lungo il tragitto, riprendendo la corsa solo all'arrivo del resto del gruppo.\nDal colore della sua maglia fu istituita in seguito, per alcuni anni, la maglia nera per l'ultimo in classifica; l'espressione \"maglia nera\" \u00e8 passata poi a indicare, per antonomasia, chi \u00e8 ultimo."}
{"id": "2927351", "revid": "729019", "url": "https://it.wikipedia.org/wiki?curid=2927351", "title": "Coppa del Mondo di biathlon 2005", "text": "La Coppa del Mondo di biathlon 2005 fu la ventottesima edizione della manifestazione organizzata dall'Unione Internazionale Biathlon; ebbe inizio il 2 dicembre 2004 a Beitost\u00f8len, in Norvegia, e si concluse il 19 marzo 2005 a Chanty-Mansijsk, in Russia. Nel corso della stagione si tennero a Hochfilzen i Campionati mondiali di biathlon 2005, validi anche ai fini della Coppa del Mondo, il cui calendario non contempl\u00f2 dunque interruzioni.\nIn campo maschile furono disputate 27 gare individuali e 5 a squadre, in 10 diverse localit\u00e0. Il norvegese Ole Einar Bj\u00f8rndalen si aggiudic\u00f2 sia la coppa di cristallo, il trofeo assegnato al vincitore della classifica generale, sia le Coppe di sprint, di partenza in linea (a pari merito con il francese Rapha\u00ebl Poir\u00e9e) e di individuale (a pari merito con il tedesco Michael Greis); il tedesco Sven Fischer vinse la Coppa di inseguimento. Poir\u00e9e era il detentore uscente della Coppa generale.\nIn campo femminile furono disputate 27 gare individuali e 5 a squadre, in 10 diverse localit\u00e0. La francese Sandrine Bailly si aggiudic\u00f2 sia la coppa di cristallo, sia la Coppa di inseguimento; la tedesca Kati Wilhelm vinse la Coppa di sprint, la russa Ol'ga Zajceva quella di partenza in linea e la sua connazionale Ol'ga Pyl\u00ebva quella di individuale. Liv Grete Poir\u00e9e era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nDonne.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2927360", "revid": "729019", "url": "https://it.wikipedia.org/wiki?curid=2927360", "title": "Volo UTA 772", "text": "Il volo UTA 772 era un volo di linea programmato operante da Brazzaville, Repubblica del Congo, via N'Djamena in Ciad, per l'aeroporto di Parigi Charles de Gaulle a Parigi, in Francia.\nIl 19 settembre 1989 un McDonnell Douglas DC-10 decoll\u00f2 dall'aeroporto di N'Djamena-Hassan Djamous alle 12:13 UTC, per esplodere 46 minuti dopo (ore 12:59 UTC) sul deserto del Sahara, vicino alle citt\u00e0 di Bilma e T\u00e9n\u00e9r\u00e9, nel deserto del T\u00e9n\u00e9r\u00e9 a nord-est del massiccio del Termit, in Niger. L'esplosione ed il successivo schianto provocarono la morte di tutti i 156 passeggeri e 14 membri dell'equipaggio, inclusa Bonnie Pough, moglie dell'ambasciatore statunitense in Ciad, Robert Pough.\nUna Commissione investigativa dell'ICAO determin\u00f2 la causa dell'esplosione in un attentato, realizzato tramite una bomba nascosta in una valigia caricata nella stiva dell'aereo a Brazzaville.\nIl rapporto.\nIl Rapporto finale del Bureau d'enqu\u00eates et d'analyses pour la s\u00e9curit\u00e9 de l'aviation civile (BEA), nel 1991, concluse che il DC-10 \u00e8 stato distrutto da un'esplosione 46 minuti dopo il decollo da N'Djamena, mentre si trovava in fase di crociera a 35.000 piedi d'altezza in condizioni perfettamente normali; la sua distruzione \u00e8 stata causata da una carica esplosiva posta in un contenitore situato nel posto 13-destra del vano cargo anteriore; la commissione del BEA ha considerato plausibile l'ipotesi che la carica esplosiva fosse contenuta in un bagaglio caricato a Brazzaville; e ha constatato che le misure di sicurezza all'epoca applicate presso l'aeroporto di Brazzaville non erano conformi alle norme e alle pratiche raccomandate dall'ICAO.\nLe indagini.\nGli investigatori ottennero una confessione da uno dei presunti terroristi, un individuo dell'opposizione congolese, che aveva contribuito a reclutare un compagno dissidente per portare la bomba sull'aereo.Questa confessione port\u00f2 alle accuse nei confronti di sei libici. Il giudice francese Jean-Louis Brugui\u00e8re identific\u00f2 le persone seguenti:\nNel 1999, i sei libici sono stati messi sotto processo dalla Corte d'assise di Parigi per l'attentato sul volo UTA 772. Poich\u00e9 Gheddafi non avrebbe permesso loro l'estradizione verso la Francia, i sei sono stati processati in contumacia e in seguito la Corte d'Assise di Parigi li condann\u00f2 per l'esecuzione dell'attentato; la Libia accett\u00f2 di risarcire le famiglie delle vittime, tramite un fondo speciale, nel 2004.\nLa causa dell'attentato venne attribuita alla posizione di sostegno al Ciad assunta dalla Francia durante il conflitto armato tra questo paese e la Libia (1978-1987).\nMemoriale.\nUn memoriale, visibile dall'alto, \u00e8 stato realizzato, nel deserto, dall'associazione \"Les Familles de l'Attentat du DC10 UTA\". Il monumento, visibile alle coordinate , \u00e8 stato anche riportato su un articolo, il 15 giugno 2009, da \"Google Sightseeing\"."}
