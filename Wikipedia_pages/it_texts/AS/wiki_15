{"id": "2880499", "revid": "363629", "url": "https://it.wikipedia.org/wiki?curid=2880499", "title": "Elezioni parlamentari in Germania del marzo 1933", "text": "Le elezioni parlamentari tedesche del 1933 furono le none e ultime consultazioni politiche nazionali della Repubblica di Weimar e si tennero il 5 marzo. Quando si conclusero, partirono i preparativi per l'inizio dell'ottava legislatura del Reichstag.\nQueste furono le ultime consultazioni multipartitiche che si svolsero in Germania fino alla conclusione del secondo conflitto mondiale. Il successo arrise nettamente al partito nazionalsocialista e ai suoi alleati, e il cancelliere del Reich Adolf Hitler non ebbe difficolt\u00e0 a far approvare le sue leggi speciali (tra cui il decreto dei pieni poteri).\nConsiderazioni sul voto.\nIl voto ebbe luogo una settimana dopo l'incendio del Reichstag, in cui il parlamento tedesco venne dato alle fiamme probabilmente da un comunista olandese di nome Marinus van der Lubbe: questo episodio, che secondo alcuni storici venne architettato ad arte dai nazisti, contribu\u00ec ad abbassare la popolarit\u00e0 del Partito Comunista Tedesco (KPD) e permise ad Hitler di convincere il Presidente Paul von Hindenburg a firmare il \"decreto dell'incendio del Reichstag\": questa legge d'emergenza rimosse molte delle libert\u00e0 civili e consent\u00ec l'arresto dei dirigenti del KPD poco prima delle elezioni, l'impedimento del voto comunista e il consolidamento della posizione nazionalsocialista.\nL'affluenza alle urne si attest\u00f2 al 71,60%. Anche se sub\u00ec una repressione inferiore rispetto al Partito Comunista, anche il Partito Socialdemocratico fu molto limitato nella sua azione: accusati di connivenza, alcuni dei suoi dirigenti furono costretti ad emigrare a Praga mentre i superstiti agirono nell'ombra. La vista del Parlamento in fiamme, quindi, contribu\u00ec moltissimo ad influenzare il risultato di queste elezioni in favore dell'estrema destra. Per i dieci anni a venire, di conseguenza, i deputati si riunirono nella Krolloper.\nIn ogni caso, per assicurarsi una maggioranza ancora pi\u00f9 ampia, le organizzazioni naziste monitorarono lo scrutinio delle preferenze: in Prussia, ad esempio, 50 000 tra SS, SA e Stahlhelm ebbero l'ordine di controllare i voti come vice sceriffi. Le violenze proseguirono ed anzi aumentarono rispetto agli anni passati, dato che il capo di gabinetto, Adolf Hitler, spalleggiava e proteggeva i pi\u00f9 facinorosi tra i propri militanti. I partiti della destra tradizionale e moderata non poterono e non vollero denunciare il clima d'illegalit\u00e0 crescente, nella speranza che il fenomeno nazista fosse passeggero e che in un futuro pi\u00f9 o meno prossimo avrebbero potuto attrarre il NSDAP nella loro coalizione.\nTuttavia, nonostante un risultato migliore rispetto alle elezioni del novembre 1932, i nazisti non ottennero la maggioranza assoluta n\u00e9 dei voti n\u00e9 dei seggi: alla fine si attestarono al 43,9% mentre i sondaggi li davano a poco pi\u00f9 del 50%. Pertanto, Hitler fu costretto a mantenere la sua coalizione con il Partito Popolare Nazionale Tedesco per conservare saldamente le redini dell'esecutivo. Oltre a questo egli aveva bisogno di una maggioranza dei due terzi per far passare il \"decreto dei pieni poteri\" (una legge che gli permetteva di promulgare leggi senza consultare il Reichstag), che guadagn\u00f2 intimidendo il Partito di Centro fino a farlo votare per lui.\nIl disegno di legge venne approvato il 23 marzo; solo i socialdemocratici votarono contro il provvedimento, che entr\u00f2 in vigore il giorno seguente. Inoltre, la rappresentanza socialdemocratica venne fortemente indebolita dato che ad alcuni deputati socialdemocratici eletti al Reichstag venne impedito di prendere il posto in sala dalle SA. Teoricamente i rappresentanti del Partito Comunista avrebbero contribuito al 17% dei voti al Reichstag, ma vennero, come gi\u00e0 ricordato, arrestati tutti. Anche se la legge delega era da intendersi efficace solo per i quattro anni a venire, essa venne formalmente prorogata due volte. Grazie ad essa SPD e KPD vennero dichiarati fuorilegge e la Germania piomb\u00f2 nella dittatura nazista, rimasta in vigore fino al 1945."}
{"id": "2880500", "revid": "767487", "url": "https://it.wikipedia.org/wiki?curid=2880500", "title": "Liga 1930", "text": "La Liga 1930 \u00e8 stata la 10\u00aa edizione del Campionato polacco di calcio e vide la vittoria finale del ."}
{"id": "2880501", "revid": "729019", "url": "https://it.wikipedia.org/wiki?curid=2880501", "title": "Myasishchev M-90", "text": "Il Myasishchev M-90 \u00e8 un progetto relativo a un aereo da trasporto per carichi di peso e dimensioni estremamente elevati. Il suo sviluppo fu avviato nei primi anni novanta dall'OKB Myasishchev, ma rimase interamente sulla carta.\nStoria.\nSviluppo.\nL'Ufficio tecnico Myasishchev incominci\u00f2 a lavorare sul progetto di un velivolo da trasporto di grandi dimensioni nel 1990, sotto la guida dell'ingegnere V. Novikov. In particolare, si trattava di un sistema aereo di trasporto superpesante, che sarebbe stato in grado di trasportare carichi estremamente elevati, oltre che di grande ingombro.\nIl progetto, tuttavia, rimase interamente sulla carta.\nDescrizione tecnica.\nIl Myasishchev M-90 avrebbe dovuto essere un aereo di grandi dimensioni, con un'apertura alare di 96 metri e un peso al decollo di 700 tonnellate. Dal punto di vista strutturale, il progetto prevedeva un velivolo ad ala alta, con doppio asse di coda e doppia deriva, e due fusoliere sorrette da una sorta di gigantesca intelaiatura metallica. Tali fusoliere avrebbero dovuto essere collegate da una sorta di grande superficie piana, sotto la quale era posizionato il carrello d'atterraggio. Questo, secondo il progetto, avrebbe dovuto avere 128 ruote.\nIl carico utile avrebbe dovuto essere il medesimo dell'Antonov An-225, ovvero 250 tonnellate. Questo avrebbe dovuto essere sistemato in uno speciale contenitore, che poteva essere sistemato tra le due fusoliere o, alternativamente, direttamente sull'ala.\nLa propulsione avrebbe dovuto essere assicurata da sei motori a elica, sistemati sulla superficie superiore dell'ala. La velocit\u00e0 di crociera prevista era di 700 km/h, con un'autonomia di 5.000 km.\nIl Myasishchev M-90, in teoria, sarebbe stato in grado di trasportare lo shuttle Buran con il relativo serbatoio principale, per esposizione al MAKS."}
{"id": "2880502", "revid": "124123", "url": "https://it.wikipedia.org/wiki?curid=2880502", "title": "Thomas Holenstein", "text": "Biografia.\nFiglio di Thomas, avvocato di San Gallo. Dopo gli studi di diritto presso l'Universit\u00e0 di Berna lavor\u00f2 presso lo studio legale del padre. Fu membro del Gran Consiglio sangallese da 1936 al 54. Consigliere nazionale (dal 1937 al 1954, e presidente nel 1952), fece parte delle commissioni della gestione e dei pieni poteri. Come parlamentare si distinse per le sue posizioni federaliste e antistatali. Fu presidente del gruppo parlamentare cattolico conservatore dell'Assemblea federale dal 1942 fino all'elezione in Consiglio federale avvenuta il 16 dicembre del 1954. Fu il primo Consigliere federale cattolico conservatore proveniente da un cantone tradizionalmente poco significativo per il partito, e il primo esponente democratico cristiano a dirigere il Dipartimento federale dell'economia. Prest\u00f2 particolare attenzione alle questioni relative alla politica estera e agricola. Nel 1958 la Svizzera ader\u00ec provvisoriamente all'accordo generale sulle tariffe doganali e sul commercio (GATT). In quel periodo si form\u00f2 la Comunit\u00e0 economica europea (CEE) che indusse il Consiglio federale a impegnarsi per l'unione degli Stati non appartenenti alla CEE nell'Associazione europea di libero scambio (AELS) Il 20 novembre 1959 annunci\u00f2 le sue dimissioni dal governo in seguito a gravi problemi di salute. Mor\u00ec a Muralto il 31 ottobre 1962."}
{"id": "2880515", "revid": "1543377", "url": "https://it.wikipedia.org/wiki?curid=2880515", "title": "Yolillal", "text": "Yolillal \u00e8 un distretto della Costa Rica facente parte del cantone di Upala, nella provincia di Alajuela."}
{"id": "2880519", "revid": "729019", "url": "https://it.wikipedia.org/wiki?curid=2880519", "title": "Stazione di Castegnato", "text": "La stazione di Castegnato \u00e8 una stazione ferroviaria della linea Brescia-Iseo-Edolo a servizio dell'omonimo comune. Si trova in via Roma a poca distanza dal municipio e dal centro storico del paese.\nStoria.\nEssa fu attiva fin dall'inaugurazione della linea ferroviaria, il 21 giugno 1885. Poco prima dell'inizio dei lavori del secondo lotto, tra il 1882 e il 1883, i comuni di Ome, Rodengo e Paderno chiesero che la stazione fosse posizionata in localit\u00e0 Paradello, allo scopo di servire meglio anche questi tre abitati, ma la proposta fu rigettata dalla Societ\u00e0 italiana per le strade ferrate meridionali.\nTra il 15 giugno 2008 e il 12 giugno 2010, la stazione \u00e8 stata capolinea del servizio regionale denominato \"S/\" con corse a cadenza oraria che collegavano il paese franciacortino al capoluogo.\nStrutture e impianti.\nIl fabbricato viaggiatori si presenta nello stile architettonico previsto dalle stazioni della vecchia Brescia-Iseo di cui, fra l'altro, \u00e8 l'unica che risulta ancora attiva, essendo state dismesse quelle di \"Passirano Superiore\" e \"Provaglio Superiore\". Al piano terra si trovano il locale impianti, la sala d'attesa e la biglietteria (non pi\u00f9 attiva); al piano superiore l'appartamento dell'assuntore, ad oggi disabitato.\nIl piccolo fabbricato dei servizi igienici, situato a breve distanza, \u00e8 ancora presente, ma chiuso al pubblico.\nIl piazzale \u00e8 composto da due binari, il primo di corsa e il secondo per gli incroci, serviti da altrettanti marciapiedi. In passato era inoltre presente un tronchino lato Iseo a fianco del primo binario, dotato di rampa di carico e destinato al traffico merci, a testimonianza del quale rimane oggi solo il paraurti in cemento. L'area \u00e8 attualmente adibita a parcheggio a servizio della stazione.\nLa stazione \u00e8 stata declassata da FerrovieNord a fermata impresenziata. Presso la sala d'attesa \u00e8 presente una sezione staccata della biblioteca comunale.\nMovimento.\nLa stazione \u00e8 servita dai treni regionali Trenord. Stando all'orario in vigore dal 15 dicembre 2013, il servizio \u00e8 strutturato in modo da offrire un treno ogni ora per direzione nei giorni lavorativi: diciassette sono le corse in direzione Brescia, mentre diciannove sono quelle dirette ad Iseo, alcune delle quali proseguono verso Breno. Il sabato e nei giorni festivi la frequenza \u00e8 ridotta.\nServizi.\nLa stazione dispone di:"}
{"id": "2880521", "revid": "834", "url": "https://it.wikipedia.org/wiki?curid=2880521", "title": "Programma Sterling", "text": ""}
{"id": "2880522", "revid": "57342", "url": "https://it.wikipedia.org/wiki?curid=2880522", "title": "Thief - Strade violente", "text": ""}
{"id": "2880524", "revid": "1543377", "url": "https://it.wikipedia.org/wiki?curid=2880524", "title": "Los Chiles", "text": "Los Chiles \u00e8 un distretto della Costa Rica, capoluogo del cantone omonimo, nella provincia di Alajuela."}
{"id": "2880526", "revid": "1543377", "url": "https://it.wikipedia.org/wiki?curid=2880526", "title": "Ca\u00f1o Negro", "text": "Ca\u00f1o Negro \u00e8 un distretto della Costa Rica facente parte del cantone di Los Chiles, nella provincia di Alajuela."}
{"id": "2880527", "revid": "287204", "url": "https://it.wikipedia.org/wiki?curid=2880527", "title": "Cano Negro", "text": ""}
{"id": "2880533", "revid": "767487", "url": "https://it.wikipedia.org/wiki?curid=2880533", "title": "El Amparo", "text": "El Amparo \u00e8 un distretto della Costa Rica facente parte del cantone di Los Chiles, nella provincia di Alajuela."}
{"id": "2880536", "revid": "123196973", "url": "https://it.wikipedia.org/wiki?curid=2880536", "title": "Episodi di Casa Vianello (ottava stagione)", "text": "Questa \u00e8 la lista degli episodi dell'ottava stagione di \"Casa Vianello\"\nAuguri e figli maschi.\nAdelaide Frida e Carla Bottini sono due amiche di Sandra che si dedicano ad attivit\u00e0 di beneficenza a favore degli extracomunitari e ultimamente si stanno occupando di un caso molto delicato: Isabelita, un'immigrata clandestina sudamericana, \u00e8 rimasta incinta ma \u00e8 stata abbandonata dal fidanzato e non pu\u00f2 tornare in patria come ragazza madre per non essere ripudiata dalla famiglia. Per risolvere la situazione, le due signore si rivolgono a Raimondo chiedendogli di riconoscere il figlio di Isabelita e l'uomo decide di accettare, credendo che sua moglie sia d'accordo. Sandra per\u00f2, per una serie di malintesi, non \u00e8 al corrente della reale situazione e quando Isabelita racconta in giro che il padre del bambino \u00e8 Raimondo Vianello, le cose si complicano.\nIl casalingo.\nSandra e Raimondo annunciano al pubblico di volersi ritirare dalle scene; comincia cos\u00ec una nuova fase della vita dei due coniugi e Raimondo si interessa particolarmente alle faccende domestiche, con grande meraviglia di sua moglie. Quello che Sandra non sa \u00e8 che in realt\u00e0 le azioni del marito sono finalizzate a un unico scopo.\nUna stella di nome Sandra.\nPer hobby, Sandra si dedica all'astronomia e annuncia a Raimondo di voler scoprire una nuova stella per poterle dare il proprio nome. L'uomo allora decide di farle concorrenza e si mette in cerca di un astro a cui poter dare il nome di Kate. La ragazza, nel frattempo, ha scoperto che un maniaco la sta spiando con un cannocchiale e cos\u00ec chiede aiuto al portiere.\nLa dottoressa Sandra.\nL'ultima trovata di Sandra \u00e8 quella di proporsi ai conoscenti come analista e riceve in casa sua alcune persone desiderose di raccontarle i loro problemi. Nel frattempo il signor Zappa, vicino di casa dei Vianello, si oppone all'installazione di un'antenna parabolica voluta da Raimondo e cos\u00ec quest'ultimo decide di vendicarsi facendo ascoltare a Zappa una seduta analitica in cui sua moglie rivela a Sandra di essere infedele al marito.\nTutto a met\u00e0 prezzo.\nSandra ha deciso di rinnovare il proprio guardaroba e si \u00e8 rivolta all'amica Patrizia, proprietaria di una boutique molto esclusiva. Intanto, Arturo chiede a Raimondo un favore: siccome la societ\u00e0 di assicurazioni presso la quale lavora sta attraversando un momento difficile, lui ha deciso di arrotondare lo stipendio collaborando con un uomo d'affari che vende abiti firmati a met\u00e0 prezzo e cos\u00ec chiede all'amico di dargli una mano nella vendita. Raimondo allora cerca di unire l'utile al dilettevole e convince Sandra a lasciar perdere i costosi vestiti di Patrizia e a organizzare un defil\u00e9 in casa loro per vendere alle sue amiche gli abiti di Arturo.\nPerla rara.\nRaimondo ha scoperto l'utilit\u00e0 della posta elettronica: con il nickname di \"Cuore solitario\" si mette in contatto con la bella Kate, \"Perla rara\", fingendosi una donna in cerca di un'amica con cui confidarsi. La ragazza, ignara di tutto, si mette a chattare con Raimondo, che vuole sfruttare la situazione a suo vantaggio.\nL'influenza.\nSandra \u00e8 a letto con un febbrone. Raimondo risponde al telefono, davanti a lei, a un sondaggio sull'eutanasia e si dichiara favorevolissimo. Sandra si riprender\u00e0, tuttavia quella che si scopre essere una letale pandemia di influenza aviaria non risparmia Raimondo, che finir\u00e0 intubato e infine ghermito dal virus: Sandra avr\u00e0 l'ultima risata quando un rantolante Raimondo la implora di \"staccare la spina\" per far cessare i supplizievoli dolori.\nIl garante della famiglia.\nLa tata ha aperto in casa Vianello un'agenzia di reclutamento per colf e chiede a Raimondo di fare da garante per la sua attivit\u00e0; questi, inizialmente perplesso, decide di accettare per poter conoscere delle giovani e belle ragazze.\nI due maratoneti.\nGianni, un amico di Raimondo, lo convince a prepararsi per disputare un evento sportivo che potrebbe rilanciare la sua popolarit\u00e0: una maratona per anziani che si svolge nel deserto. Sandra, per stare vicina al marito, gli comunica di voler gareggiare anche lei, quindi Raimondo cerca di volgere la situazione a suo vantaggio spedendo sua moglie in un posto lontano.\nSport estremi.\nPer fare colpo su Kate, Raimondo si finge un grande appassionato di sport estremi, ma le sue mosse non vanno a buon fine.\nPresenze demoniache.\nLa tata e Sandra rimangono chiuse sul pianerottolo per delle improvvise folate di vento. Inoltre, alcuni strani fenomeni che si realizzano in casa fanno sospettare alle donne che l'appartamento sia infestato dai fantasmi. Per risolvere la questione, le due si rivolgono alla maga Bice, un'esperta dell'occulto, la quale effettivamente rileva in casa delle presenze demoniache.\nL'uovo di Pasqua.\nKate convince Sandra a presentare una rubrica di cucina per l'emittente televisiva dove lavora il suo fidanzato Ivan. Poich\u00e9 la trasmissione va in onda nel periodo pasquale, Sandra consiglia a Ivan di dichiarare i suoi sentimenti per Kate inserendo un bigliettino romantico nell'uovo di Pasqua che verr\u00e0 aperto durante il programma. Peccato per\u00f2 che anche Raimondo abbia avuto la stessa idea.\nLa stangata.\nGiocando a carte, Sandra ha perso un'ingente somma di denaro, ma non ha detto niente a suo marito; tuttavia arriva il momento di ripagare il debito e a casa Vianello si presenta il vincitore.\nIl Pelide Achille.\nRaimondo decide di investire in opere d'arte. Si fa dunque portare in visione la statua di un dio greco, che per\u00f2 cade e va in frantumi.\nCaccia all'ufo.\nIl signor Bovi, vicino di casa dei Vianello, \u00e8 un appassionato di ufologia e ha coinvolto nei suoi studi anche molti condomini, fra cui Sandra e la tata. Raimondo per\u00f2 \u00e8 molto scettico ed \u00e8 anche nervoso perch\u00e9 Bovi ha installato sulla terrazza un vero e proprio osservatorio, che gli impedisce di usufruire della parabola satellitare. Allora per vendicarsi e per divertirsi un po', Raimondo organizza una messinscena insieme ad Arturo e si traveste da alieno, manifestandosi ai condomini.\nEnoteca Vianello.\nRaimondo decide di aprire un'enoteca presso la sua abitazione, motivo per cui ha fatto alcuni viaggi in Francia. Sandra intanto conosce il nuovo condomino Sanvito, un finanziere, e decide di invitarlo a cena. Nello stesso tempo Raimondo decide di fare uno scherzo al portiere, donandogli alcune bottiglie di vino sfuso e facendogli credere che sia un pregiato vino francese. La tata, per\u00f2, nell'apparecchiare sbaglia bottiglie e mette in tavola le bottiglie di vino sfuso al posto di quelle pregiate.\nPoeti e risparmiatori.\nRaimondo sta cercando di concludere un affare lavorativo con una banca che lo vuole come sponsor pubblicitario per alcuni fondi di investimento dedicati a gente anziana che si tiene ancora attiva. Nel frattempo Sandra organizza un recital di poesie scritte da lei, ma un amico le consiglia di raccontare che le poesie sono state composte da un anziano scrittore depresso.\nLa cena.\nEva, una giovane amica di Sandra, si sfoga con lei raccontandole i difetti di suo marito Ugo, con il quale \u00e8 sposata da poco. Sandra, mossa da grande solidariet\u00e0, decide di aiutarla affinch\u00e9 la vita di Eva non diventi noiosa come la sua e cos\u00ec organizza una cena a casa sua. L'esito non \u00e8 dei migliori, perch\u00e9 Raimondo e Ugo fanno comunella e mandano all'aria la serata in modo da guardare insieme una partita di calcio, ma Sandra non demorde e decide di organizzare un'altra cena. Per svecchiare l'atmosfera e rendere l'evento pi\u00f9 appetibile per Ugo, la donna mette un'inserzione sul giornale cercando una coppia giovane e vivace, ma a causa di un equivoco all'annuncio rispondono due scambisti.\nIl fascino dell'oriente.\nSandra \u00e8 molto triste perch\u00e9 Gianmarco deve partire per le Filippine con la sua famiglia. Intanto, Raimondo vede per caso un'intervista televisiva di Kate dove la ragazza afferma di voler partire per un paese orientale, in quanto affascinata da certe atmosfere.\nDonne e affari.\nSandra riceve a casa un'amica molto impegnata, assieme ad altri due soci, nella gestione di una piccola ditta di componenti elettronici. Raimondo, anch'esso decide di entrare nel mondo degli affari come socio di una societ\u00e0 operante anch'essa nel campo dell'elettronica. Fiutando l'affare decide di entrare in possesso di un promettete brevetto, ma deve fare i conti con Sandra."}
{"id": "2880537", "revid": "1679250", "url": "https://it.wikipedia.org/wiki?curid=2880537", "title": "Episodi di Casa Vianello (nona stagione)", "text": "Questa \u00e8 la lista degli episodi della nona stagione di \"Casa Vianello\"\nLa tombola.\nSandra ha invitato i condomini a casa sua per una tombolata natalizia che ha come premio un viaggio ai Tropici per i primi due classificati. Raimondo vorrebbe vincere il viaggio insieme a Kate mentre Sandra vorrebbe che suo marito facesse il viaggio col portiere in modo che i due facciano amicizia. Sia Sandra che Raimondo decidono quindi di truccare il gioco, ma le cose non vanno come vorrebbero.\nRave in casa Vianello.\nUna coppia di amici dei Vianello ha problemi di comunicazione con il turbolento figlio adolescente, che ambisce a entrare nel mondo dello spettacolo; Sandra allora si offre di ospitare il ragazzo in casa sua per mostrargli la vita degli attori ed entra subito in grande sintonia con lui. Raimondo invece non sopporta lo stile di vita del giovane e non perde occasione per manifestare la sua indignazione.\nIl calendario.\nRaimondo scopre che l'avvenente vicina Kate vorrebbe fare un calendario sexy e non volendo perdere l'occasione, con l'aiuto dell'amico Arturo, fa credere alla ragazza di essere stato incaricato di realizzare alcune foto sexy per il calendario di Canale 5. Sandra scopre tutto e ovviamente decide di intervenire sul pi\u00f9 bello.\nAgenzia Alibis.\nUn amico di Raimondo gestisce un'agenzia che si occupa di fornire coperture per i tradimenti matrimoniali. Con la scusa di un intervento chirurgico, l'uomo dice a Raimondo di doversi assentare per alcuni giorni e lo convince a prendere il suo posto in agenzia. Raimondo decide di non dire niente a Sandra ma non sa che la vera causa dell'assenza dell'amico \u00e8 una romantica vacanza con una cliente dell'agenzia.\nClonando Raimondo.\nSandra invita un'amica a prendere un t\u00e8 e scambiarsi alcune confidenze. Sandra decide di raccontare all'amica un sogno che l'ha molto turbata, in cui Raimondo era stato scelto per un esperimento scientifico ed era stato clonato due volte.\nIl sindaco.\nRaimondo decide di candidarsi alla carica di sindaco. Sandra, che collabora col sindaco in carica contrapposto a Raimondo, non vuole che suo marito vinca le elezioni e decide di sabotare il suo progetto politico. Siccome Raimondo deve ricevere il notaio per ufficializzare la sua candidatura, Sandra paga l'idraulico affinch\u00e9 si finga il notaio.\nIl pensierino.\nRaimondo sta scrivendo una guida gastronomica con i ristoratori che frequentano la sua casa.\nI gioielli di famiglia.\nLa cassetta di sicurezza dei Vianello viene scassinata e vengono portati via i preziosi gioielli di famiglia della tata, che aveva chiesto a Sandra di custodirli. I Vianello lanciano un appello televisivo e il ladro li contatta per dire che in realt\u00e0 sono dei falsi.\nUn bellissimo compleanno.\nRaimondo crede di essere solo il giorno del suo compleanno e organizza un incontro con Kate in modo da festeggiare insieme a lei. Raimondo, per\u00f2, non sa che Sandra gli sta organizzando una festa a sorpresa.\nIl centenario.\nRaimondo decide di mettere in commercio cipolline sottaceto provenienti da un paese di centenari e chiede a Sandra e alla tata di occuparsi della parte manuale, mentre lui e Arturo si occuperanno della parte commerciale.\nLettere anonime.\nLa signorina Lidia \u00e8 una giovane e bella donna che si \u00e8 da poco trasferita nel condominio dei Vianello. Da qualche giorno per\u00f2 Lidia \u00e8 vittima di un maniaco che abita nel palazzo e le invia lettere piene di sconcezze, cos\u00ec lei chiede aiuto a Sandra. Nel frattempo, anche Raimondo ha notato l'avvenenza della donna e ha avuto l'idea di mandarle lettere romantiche. Cos\u00ec, quando Sandra propone un'analisi grafologica delle missive, tutti pensano che il pervertito sia Raimondo.\nLa discoteca.\nUna rumorosa discoteca \u00e8 aperta nel palazzo dei Vianello e il gestore escogita un piano per evitare le lamentele dei condomini.\nIl presidente.\nRaimondo \u00e8 nominato presidente del Raimondo Card Club: ai membri \u00e8 garantita una tessera costosissima che d\u00e0 diritto all'ingresso nel mondo dei VIP.\nIl cielo sopra Vianello.\nNegli ultimi tempi Sandra incappa in alcune situazioni spiacevoli, ma viene sempre salvata da un uomo misterioso e affascinante; questi a un certo punto le rivela di essere il suo angelo custode ma Raimondo non crede alla storia.\nAuto d'epoca.\nUn amico di Raimondo lo convince ad iscriversi ad un club di auto d'epoca, con l'obiettivo di partecipare a raduni \"fuori casa\" e frequentare anche belle ragazze.\nTopi d'appartamento.\nRaimondo ha conosciuto la nuova postina e decide di inviare a se stesso alcune lettere per poterla incontrare spesso. Intanto nel condominio dei Vianello si verificano numerosi furti e Sandra viene coinvolta dall'amministratore nella gestione della situazione.\nIl biliardo.\nSandra ha regalato al marito un biliardo e nel frattempo organizza un cake party per mostrare agli invitati il suo talento nel realizzare le torte. Durante la festa per\u00f2 Raimondo entra in conflitto con un ricco signore brianzolo.\nIl sequestro.\nRaimondo riceve dal suo agente Persichetti una proposta di lavoro a tempo pieno che coinvolgerebbe alcune giovani ragazze. Nel frattempo Sandra e la tata hanno l'idea di comprare un casale per trasformarlo in un agriturismo ma Raimondo non \u00e8 d'accordo. Per ottenere i soldi necessari, le due donne inscenano un finto sequestro di Sandra e chiedono al portiere di fingersi il rapitore. Raimondo per\u00f2 capisce tutto e cos\u00ec decide di punirli dicendo alla polizia che il portiere \u00e8 coinvolto nel sequestro di sua moglie e in un giro di prostituzione.\nUn film da Oscar.\nIl signor Palanca, vecchio amico dei Vianello, \u00e8 vittima di un ricatto da parte di un certo Ravelli che obbliga Palanca a fargli da complice in una truffa ai danni di Sandra e Raimondo: ai due coniugi viene detto che una importante casa cinematografica statunitense vuole realizzare un film ispirato a Casa Vianello e che loro due vinceranno sicuramente il Premio Oscar. Sandra e Raimondo cadono nel tranello ma Palanca si pente e racconta tutto a Sandra che cerca disperatamente di mettersi in contatto con suo marito. Raimondo, per\u00f2, ha promesso a Kate un ruolo importantissimo nel film.\nScambio nella culla.\nLeggendo il vecchio diario della sua balia, Sandra scopre con stupore che la balia scambi\u00f2 Sandra con una trovatella."}
{"id": "2880538", "revid": "1679250", "url": "https://it.wikipedia.org/wiki?curid=2880538", "title": "Episodi di Casa Vianello (decima stagione)", "text": "Questa \u00e8 la lista degli episodi della decima stagione di \"Casa Vianello\"\nL'ultimo desiderio.\nRaimondo, con la complicit\u00e0 di Arturo, vuole far credere a Kate di essere affetto da una grave malattia e di essere moribondo. Kate gli crede e Raimondo ne approfitta per chiedere un ultimo desiderio.\nCi vogliono le prove.\nRaimondo vede un'intervista televisiva di Sandra in cui lei dice di essere convinta che suo marito non l'abbia mai tradita e di essere disposta a chiedere il divorzio nel caso in cui ottenga le prove di una sua scappatella. Raimondo cerca di liberarsi della moglie dandole le prove di un suo tradimento ma Sandra capisce tutto e decide di punire il marito servendosi della collaborazione di Marta, una giovane amica di Kate che vuole far ingelosire suo marito.\nUomo o donna?\nArturo deve sposarsi con una donna chiamata Marcella Vinello e chiede a Raimondo di fargli da testimone.\nBon ton.\nSandra vuole entrare nell'alta societ\u00e0 e decide di organizzare una cena elegante, usando come centrotavola una composizione floreale realizzata con alcune piantine che ha trovato sul terrazzo. Raimondo si accorge che le piantine sono marijuana coltivata dai due giovani giardinieri, i quali nel frattempo si sono fatti assumere dai Vianello come camerieri per poterne rientrare in possesso. \nC'\u00e8 posta per lei.\nDopo che il fidanzato di Kate parte per l'Australia per motivi di lavoro, Raimondo scopre che i due comunicano solo per via epistolare e decide di mandare a monte la relazione rubando le lettere dell'uomo e sostituendole con delle altre in cui fa credere a Kate che il fidanzato voglia lasciarla. Nel frattempo alcuni inquilini vogliono sostituire il portiere con un sistema di videocitofoni e Sandra cerca di salvare il suo posto di lavoro. Il portiere per\u00f2 trova un modo migliore per raggiungere i suoi fini: dopo aver scoperto le azioni di Raimondo, lo ricatta chiedendogli di perorare la sua causa con i condomini.\nIl calendario Vianello.\nRaimondo viene scelto come testimonial di una campagna pubblicitaria rivolta agli anziani e accetta di posare per un calendario, senza sapere che per\u00f2 esso prevede la completa nudit\u00e0. Quando capisce la situazione, cerca di recedere dal contratto ma la penale \u00e8 molto elevata e questo lo fa desistere. Durante il servizio fotografico, c'\u00e8 un blackout nel condominio e Raimondo ne approfitta per fuggire, aggirandosi nudo nel palazzo.\nUn uomo una culla.\nRaimondo trova una culla con una neonata davanti alla porta di casa e, dopo averla portata dentro, trova nella culla una lettera in cui Melissa, la madre della bambina, dice che la piccola \u00e8 il frutto di una loro notte di passione consumatasi in un albergo di Atene. Raimondo ricorda di aver soggiornato in quell'hotel nove mesi prima per via di un disguido della compagnia aerea ma, essendosi ubriacato, non ha alcun ricordo della notte. Convinto di non essere il padre della bambina, Raimondo cerca di nascondere la verit\u00e0 a Sandra e chiede aiuto al giovane amico Carmine che lavora per la compagnia aerea.\nLa tata innamorata.\nPer il suo compleanno, Sandra regala alla tata un computer portatile con l'accesso a internet, spronandola a farsi nuove amicizie in chat. La tata segue il consiglio di Sandra e si innamora del suo interlocutore, Patatino, ma questa passione non convince del tutto Sandra e Raimondo, i quali pensano che l'uomo sia un pervertito e cercano di porre rimedio alla situazione.\nWeek End a Montecarlo.\nDopo un diverbio col suo commercialista, Raimondo chiede aiuto ad Arturo per gestire i suoi redditi e decide cos\u00ec di spostare la sua residenza a Montecarlo, in modo da evadere il fisco. Sandra trova casualmente alcuni documenti e si convince che Raimondo voglia portarla in vacanza a Montecarlo per festeggiare il loro anniversario di matrimonio.\nUltr\u00e0.\nLe prestazioni deludenti di Raimondo come calciatore fanno molto innervosire i tifosi della SAMO, che lo vogliono sostituire con un nuovo acquisto che sembra molto promettente.\nNew economy.\nSeguendo i principi della new economy, Arturo consiglia a Raimondo di intestare tutte le sue propriet\u00e0 a un prestanome, in modo da pagare meno tasse. Per mettere in atto l'operazione, Raimondo sceglie la tata e la convince a firmare tutti i documenti con l'inganno. Quello che non sa, per\u00f2, \u00e8 che Sandra ha ripreso tutta la scena con una telecamera nascosta, che sta utilizzando per organizzare delle candid camera.\nLa banda degli anziani.\nUna pericolosa banda di malviventi \u00e8 protagonista di diversi furti nel palazzo dei Vianello, sfruttando l'avvenenza di una bella donna e narcotizzando i vecchietti soli in casa. Uno dei condomini, il signor Vernacchia, chiede a Sandra di conservare nella sua cassaforte una pochette con i suoi averi pi\u00f9 preziosi ma Raimondo la convince a nascondere la pochette in un posto difficile da raggiungere per i ladri: la spazzatura. La tata, ignara di tutto, getta la busta credendo che contenga davvero immondizia.\nLa piramide.\nLa tata convince Sandra ad aiutarla nella sua nuova attivit\u00e0 di marketing piramidale nella vendita di computer e poi spinge Raimondo a firmare tutti i documenti necessari per intraprendere questa strada. Poco dopo per\u00f2 Raimondo scopre che l'attivit\u00e0 delle due donne \u00e8 illegale e potrebbe fargli perdere molti soldi, cos\u00ec si affretta a vendere tutta la merce ai condomini per poterne uscire al pi\u00f9 presto.\nHot line.\nIl portiere \u00e8 ossessionato da una linea di telefonate erotiche e chiama continuamente una delle telefoniste. Per poterle parlare di nascosto da sua moglie, l'uomo chiede aiuto a Raimondo che gli consente di telefonare da casa sua. Nel frattempo Sandra scopre dalla tata che una delle colf del condominio lavora per una hot line.\nLa cintura nera.\nPer fare colpo su Kate, Raimondo finge di essere una cintura nera di karate e si offre di darle lezioni private dopo aver chiesto la consulenza di Giorgio, un maestro di karate che \u00e8 anche il nuovo fidanzato di Kate.\nwww.vianello.it.\nNel palazzo dei Vianello \u00e8 stato appena aperto un ufficio della famosa azienda informatica Macrohard. La responsabile della sede \u00e8 la signorina Valeria, una bella ragazza che calamita subito l'interesse di Raimondo, il quale per corteggiarla \u00e8 costretto ad aprire un sito internet e a interessarsi di nuove tecnologie. Essendo inesperto, Raimondo si avvale della consulenza di un tecnico che per\u00f2 \u00e8 anche un hacker.\nMillennium.\nRaimondo cede la sua automobile ad Arturo che vive un periodo economicamente difficile, permettendogli di pagarla a piccole rate. Arturo racconta a Sandra che sta partecipando all'organizzazione del Millennium, il concerto del secolo che avr\u00e0 luogo a Londra e riunir\u00e0 sullo stesso palco i pi\u00f9 grandi esponenti della musica lirica e i pi\u00f9 popolari cantanti rock. Raimondo per\u00f2 non sa niente di questo affare e, per una serie di circostanze, si convince che Arturo stia progettando una grossa rapina in banca.\nL'accompagnatore.\nSandra \u00e8 stanca della scarsa considerazione da parte di Raimondo e, consigliata dalla tata, si rivolge a un'agenzia che offre le prestazioni di giovani ragazzi. Sandra, cos\u00ec, finge di avere un corteggiatore che la accompagna a teatro e la porta a cena fuori mentre Raimondo, totalmente disinteressato alla faccenda, organizza un piano per far credere a Kate che il suo fidanzato sia gay.\nRaimondo datti all'ippica.\nPer entrare in un club molto esclusivo, Raimondo \u00e8 costretto dal presidente a comprare un cavallo ma l'acquisto lo fa entrare in un giro di scommesse clandestine.\nRaimondo Vianello street.\nIl boss mafioso italo-americano Tano comunica a Raimondo la sua intenzione di intitolargli una strada o un monumento in una citt\u00e0 americana. Raimondo non sa che le strade sono intitolate solo a persone defunte e decide di fingersi morto fino al fatto compiuto ma Sandra rovina i suoi piani."}
{"id": "2880540", "revid": "1679250", "url": "https://it.wikipedia.org/wiki?curid=2880540", "title": "Episodi di Casa Vianello (undicesima stagione)", "text": "Questa \u00e8 la lista degli episodi dell'undicesima stagione di \"Casa Vianello\"\nMorto di sonno.\nSandra ha organizzato un incontro in casa sua con delle amiche di un'associazione benefica e coinvolge Raimondo nella loro attivit\u00e0. Questi per\u00f2 viene colto da fortissimi episodi di narcolessia, cos\u00ec Sandra decide di riunirsi altrove con le amiche per lasciar riposare il marito. Raimondo per\u00f2, avendo campo libero, invita in casa sua la bella signora Isa per un t\u00eate-\u00e0-t\u00eate.\nItalian style.\nNicola Pernove, l'onorevole che per tanti anni \u00e8 stato vicino di casa dei Vianello, torna ad abitare nel loro palazzo dopo aver perso il seggio. L'uomo riprende subito i rapporti con Raimondo e gli racconta di aver organizzato un appuntamento con due belle ragazze islandesi, Tallulah e Gunilla, in modo da festeggiare in maniera piccante l'ultimo dell'anno. Allettato dalla notizia, Raimondo chiede a Nicola di potersi unire a lui, ma deve vedersela con Sandra, che ha invitato parecchi ospiti a casa per il cenone di Capodanno.\nLa corrida.\nIl signor Mazza, consulente finanziario di Raimondo, gli propone di investire dei soldi in una corrida. Vianello non \u00e8 molto convinto, ma quando scopre che Kate si \u00e8 appassionata al folklore spagnolo, decide di accettare il consiglio e si fa spedire a casa un toro. La notizia dell'evento per\u00f2 scatena le proteste dell'Associazione Animalisti Infuriati, che si presenta nottetempo in casa Vianello chiedendo a Sandra di poter restare da loro per constatare che l'animale non venga maltrattato.\nSale grosso.\nLa tata \u00e8 fuori per qualche settimana, cos\u00ec Sandra assume una domestica che la sostituisca durante l'assenza. La scelta ricade su Susy Wong, una ragazza filippina che in realt\u00e0 vuole solo derubarli. Il fidanzato di Susy, un certo Gino, le consegna un pacco di shaboo, un potente stupefacente che lei deve spacciare utilizzando l'abitazione dei Vianello come luogo d'incontro. Siccome la droga \u00e8 molto simile al sale grosso, Susy la nasconde in un barattolo della cucina, ma Sandra per sbaglio ne presta una tazza alla signora Menuconi, una vicina di casa.\nBalla balla ballerina.\nLa signorina Alice \u00e8 una ballerina che si \u00e8 appena trasferita nel palazzo dei Vianello, ma non \u00e8 vista di buon occhio dai condomini, che sono infastiditi dalle sue continue prove e la ritengono una poco di buono. Per mandarla via di casa, i vicini decidono di rivolgersi a Raimondo, pregandolo di parlare con la ragazza dall'alto della sua autorit\u00e0. Raimondo per\u00f2 si lascia sedurre da Alice.\nDiario sentimentale.\nPer corteggiare Kate, Raimondo decide di scrivere un \"diario sentimentale\" in cui rivela alla ragazza tutti i suoi sentimenti. Sandra per\u00f2 scopre lo scritto e chiede spiegazioni al marito, che le racconta di dover scrivere il diario per motivi di lavoro. Le parole di Raimondo per\u00f2 non piacciono n\u00e9 a Kate n\u00e9 a Sandra, che decide di partecipare in prima persona alla stesura. Raimondo allora cerca di sfruttare la situazione a suo vantaggio.\nInnamorato di Sandra.\nGiulio Gasparini, un ragazzo ambizioso di sfondare nel mondo dello spettacolo, cerca in ogni modo di compiacere Raimondo per ottenere un lavoro. Questi per\u00f2 lo maltratta in continuazione con i suoi modi burberi e allora Gasparini cerca di attirarsi le simpatie di Raimondo fingendosi un ammiratore di Sandra in modo da allontanare per un po' la donna da casa.\nLa tangenziale sud.\nDi fronte al palazzo dei Vianello sta per essere costruita una tangenziale, cos\u00ec Sandra e Raimondo acconsentono a ospitare in casa loro il signor Buzzetti, sovrintendente ai lavori, sperando di convincerlo ad abbandonare il progetto. Buzzetti per\u00f2 \u00e8 un ospite molto invadente e Raimondo non sopporta le sue ingerenze, finch\u00e9 non propone a Buzzetti di prendere parte a un incontro che ha organizzato con due belle ragazze.\nL'anello mancante.\nLa signora Vanessa, vicina di casa dei Vianello, \u00e8 notoriamente infedele al marito Luigi ma siccome lui la controlla molto, la donna chiede in prestito la macchina di Raimondo per potersi incontrare con l'amante. Tornata a casa, Vanessa si accorge di aver lasciato la fede nuziale nell'auto ma quando si reca da Raimondo per chiedergli di poterla riprendere, scopre che l'auto \u00e8 stata rubata. Poco dopo il ladro si mette in contatto con Raimondo chiedendogli un riscatto per la macchina, cos\u00ec l'uomo deve cedere pur di rientrare in possesso dell'anello della vicina. Il ladro per\u00f2 trova la fede e capisce che c'\u00e8 sotto qualcosa, cos\u00ec alza la posta.\nIl predestinato.\nSandra \u00e8 divenuta una seguace dei Testimoni di Orion, una specie di setta religiosa. Raimondo ovviamente deride la moglie e si mostra molto cinico anche con i Testimoni, che per\u00f2 riconoscono in lui \"il predestinato\", cio\u00e8 il nuovo profeta della loro setta. Raimondo inizialmente \u00e8 scettico, ma i Testimoni cercano di convincerlo mostrandogli che i suoi insulti possono essere tradotti in numeri da giocare al lotto e che questi numeri portano a delle ingenti vincite. Sandra e la tata ben presto si fanno prendere la mano e si giocano grosse somme di denaro, ma anche Raimondo poco a poco si convince.\nLa cartomante.\nSu consiglio di un'amica Sandra contatta Magdalena, una cartomante molto brava, chiedendole consiglio sulla sua vita. Raimondo non crede che la donna sia davvero una veggente, ma quando scopre che Kate \u00e8 molto attratta dalla divinazione, cerca di rigirare la situazione a suo vantaggio convincendo Sandra a organizzare un party in casa loro e invitando come ospite d'eccezione la maga Sirte, una cialtrona che dietro pagamento \u00e8 disposta a spingere Kate fra le sue braccia.\nLo stress emotivo.\nSandra mostra a Raimondo un articolo su una rivista dove si dice che lo stress emotivo causato dai problemi coniugali fa aumentare i livelli di cortisolo, un ormone molto dannoso per la salute. Raimondo allora coglie la palla al balzo e fa sottoporre la moglie a un attento esame clinico per poi falsificarne i risultati in modo da farle credere che la loro convivenza le sta provocando gravi problemi. Come soluzione, Raimondo propone alla moglie di allontanarsi da casa per qualche tempo e la convince a chiedere a Kate di prestarle il suo appartamento in modo che la ragazza conviva con lui.\nLa reliquia.\nRaimondo viene contattato da un signore che si occupa della compravendita di oggetti appartenenti a personaggi famosi. Inizialmente questi compra alcune magliette del signor Vianello, ma poi, vista la curiosit\u00e0 dell'uomo, gli propone di acquistare la casacca del grande campione di calcio Pirassi. Raimondo sborsa una grossa cifra per comprare la maglietta, ancora sporca e intrisa del sudore del vecchio atleta; la tata per\u00f2, ignara di tutto, la mette in lavatrice facendole perdere tutto il suo valore. Sandra, per impedire il licenziamento della tata, la convince a indossare la maglia e a sporcarla in modo da ingannare il marito, ma quando arriva la notizia della morte di Pirassi, Raimondo viene contattato da un ricchissimo collezionista che vuole comprare la reliquia ed \u00e8 necessario un test del DNA.\nCin cin.\nConoscendo l'attrazione di Raimondo verso Kate, Sandra vuole accertarsi del fatto che suo marito non la tradirebbe mai, cos\u00ec chiede alla ragazza di corteggiarlo per vedere fino a che punto lui si spinge. Per concedere loro la massima libert\u00e0, Sandra convince il marito a iscriversi al corso per sommelier seguito da Kate, ma le due donne restano molto stupite quando vedono che Raimondo non cerca alcun approccio. In realt\u00e0 l'uomo ha scoperto il piano e ha deciso di concentrare le sue attenzioni sulla bella Lucia, un'amica di Kate che segue il corso.\nOtto ore di sonno.\nUn promoter contatta Raimondo per proporgli di investire una certa somma di denaro in una squadra di calcio femminile. Vianello si lascia convincere e quando l'operazione si rivela fruttuosa, invita a casa il promoter e due calciatrici per festeggiare; tuttavia deve sbarazzarsi di Sandra, che ha organizzato un incontro con i condomini, cos\u00ec le somministra un potente anestetico che lascia addormentati per otto ore. Quello che Raimondo non immagina \u00e8 che il promoter sia in realt\u00e0 un truffatore.\nUn matrimonio speciale.\nGiovanna, una cara amica di Sandra, le comunica che sua figlia Marina e il fidanzato Filippo vogliono lei e Raimondo come testimoni di nozze. Sandra, esaltata dalla notizia, accetta ed \u00e8 disposta a cedere anche alle bizzarre richieste degli sposi che intendono festeggiare in casa dei Vianello e organizzare un matrimonio in maschera, a tema Far West. Raimondo per\u00f2 \u00e8 molto infastidito dall'evento, soprattutto quando scopre che si sovrappone a un impegno a cui tiene molto: la finale di un torneo di tennis contro un suo acerrimo rivale. Sandra, pur di conciliare la situazione, chiede di spostare il match in modo che Raimondo possa prendere parte al matrimonio, ma non ottiene una risposta positiva. Nonostante ci\u00f2, decide comunque di mentire al marito dicendogli che il torneo \u00e8 stato posticipato.\nAmore ed elettronica.\nUgo, un amico dei Vianello esperto di elettronica, propone a Sandra una microspia da apporre nell'orologio del marito per controllare i suoi incontri con Kate. Per tranquillizzarsi definitivamente, Sandra regala alla ragazza una collana contenente un altro dispositivo uguale in modo che quando le due microspie si trovano vicine per pi\u00f9 di trenta secondi, lei venga avvisata da un allarme. Raimondo riesce a scoprire il complotto grazie all'aiuto di Nicola, cos\u00ec nasconde l'orologio in cucina per poi recarsi a un incontro con Kate; la tata per\u00f2, ignara di tutto, trova l'orologio e lo ripone nella giacca di Raimondo a sua insaputa.\nNonno Raimondo.\nMaria, un'amica della tata, si reca a sfogarsi da lei dopo un litigio con il marito e porta con s\u00e9 il figlio Gigi. Il bambino, estremamente vivace, viene affidato alle cure di Raimondo mentre la tata e Sandra cercano di far riconciliare i suoi genitori. Raimondo per\u00f2 si assopisce sul divano e Gigi mette sottosopra la cucina in cerca di cibo, per poi addormentarsi sul pavimento. Risvegliatosi, Raimondo constata che un violento temporale ha fatto saltare la luce e poco dopo riceve la visita di Kate che gli chiede di aiutarla a far rientrare la sua amica Tania, rimasta chiusa fuori sul balcone. Raimondo si precipita ad aiutare la ragazza, lasciando da solo Gigi per qualche minuto, ma Sandra e la tata tornano insieme ai genitori del bambino proprio durante la sua assenza.\nL'uomo coraggioso.\nDurante un'asta di beneficenza a cui \u00e8 presente, Sandra \u00e8 testimone di una rapina cos\u00ec viene interrogata dalla polizia. Raimondo la convince a collaborare attivamente con la giustizia in modo da trovare al pi\u00f9 presto il colpevole, cos\u00ec il commissario, colpito dal coraggio dell'uomo, lo convince a fare da esca per catturare il ladro. Sandra per\u00f2 dubita del reale coraggio del marito e lo fa presente al commissario.\nLa pi\u00f9 bella dei Caraibi.\nRaimondo viene contattato per presentare un noto concorso di bellezza, \"La pi\u00f9 bella dei Caraibi\". Per ottenere definitivamente l'ingaggio per\u00f2, deve sottostare a un colloquio con il direttore dell'emittente che trasmette il concorso. Nel frattempo la tata si mette in contatto telefonico con una coppia di veggenti che in realt\u00e0 sono dei truffatori."}
{"id": "2880542", "revid": "1679250", "url": "https://it.wikipedia.org/wiki?curid=2880542", "title": "Episodi di Casa Vianello (dodicesima stagione)", "text": "Questa \u00e8 la lista degli episodi della dodicesima stagione di \"Casa Vianello\"\nIl maggiordomo.\nLa tata ha convinto Sandra a organizzare le pulizie di primavera, impedendo cos\u00ec a Raimondo di godersi le sue partite di calcio in televisione. L'uomo cos\u00ec, per vendicarsi della tata, mette nella sua borsetta un portafoto d'argento e la accusa di furto in modo da licenziarla in tronco. Per sostituirla Raimondo assume uno zelante maggiordomo, ma Sandra, che rivuole in casa la tata, fa in modo che il maggiordomo appaia agli occhi del marito come un tipo ancora pi\u00f9 fastidioso e opprimente di lei.\nIl sogno di Kate.\nKate fa un sogno ricorrente in cui viene salvata da un incendio, cos\u00ec Raimondo decide di diventare pompiere per fare colpo su di lei. Una notte lancia l'allarme di un incendio e metter\u00e0 scompiglio nel condominio.\nMorto che cammina.\nRaimondo architetta di continuo degli scherzi cattivi agli amici del circolo, cos\u00ec Sandra lo convince a invitarli a cena con le rispettive mogli in modo da riappacificarsi con loro. Tuttavia durante la cena la nuova moglie del presidente Bacigalupo, la giovane Silvia, rivolge a Raimondo delle avance molto spinte; l'uomo allora, su consiglio di un altro amico del circolo, somministra un potente sonnifero a Bacigalupo, a Sandra e alla tata in modo da avere campo libero con Silvia. Poco dopo, per\u00f2, Raimondo scopre con orrore che Bacigalupo \u00e8 morto per via del farmaco.\nVintage.\nSandra ha organizzato una vendita di vestiti vecchi per beneficenza, ma nello smistare gli abiti trova uno smoking contenente un'appassionata lettera d'amore. Colta da mille dubbi, Sandra si convince che molti anni prima Raimondo abbia avuto una relazione con una sua amica e che da questo rapporto sia nata una figlia. Il dubbio le viene vedendo Raimondo e la ragazza seduti sul divano appassionati a guardare una partita di calcio esultando insieme nello stesso identico modo molto familiare ed \u00e8 qui che a Sandra viene il dubbio che la ragazza possa essere la figlia di suo marito nata da una relazione extraconiugale. Un pizzico di gelosia, ma poi ogni dubbio sparisce:non si tratta della figlia di Raimondo!\nStanco di essere single.\nPer circuire la bella Kate, Raimondo le racconta che in realt\u00e0 non \u00e8 davvero sposato con Sandra e che il loro matrimonio \u00e8 tutta una finzione scenica. In questo modo, Raimondo confessa alla ragazza di essere stanco del suo stato di single e di avere bisogno di una compagna vera.\nLa spazzatura della vita.\nSandra e la tata sono seguaci di una nuova filosofia di vita che prevede di liberarsi della spazzatura materiale che riempie l'esistenza delle persone impedendo loro di essere davvero libere. Per questo motivo le due donne si mettono a fare pulizia e buttano via un'immensa quantit\u00e0 di cianfrusaglie; in mezzo a questi oggetti per\u00f2, vanno a finire anche dei preziosi reperti storici di Raimondo riguardanti la sua attivit\u00e0 televisiva, che gli servono a tutti i costi per ottenere una laurea honoris causa.\nAccademia di seduzione.\nRaimondo viene contattato da una signora molto elegante, preside di una nota \"accademia di seduzione\" che si prefigge l'obiettivo di rendere pi\u00f9 galanti e piacenti i suoi allievi. Sandra spinge il marito a iscriversi, credendo che cos\u00ec potr\u00e0 essere pi\u00f9 attento e cortese nei suoi confronti, ma in realt\u00e0 l'uomo cerca solo di avere delle avventure con le signorine che gli vengono inviate a casa per testare la sua preparazione. Un giorno la preside fissa un incontro fra Raimondo e un'altra studentessa, cos\u00ec l'uomo si prepara a una nuova conquista, ma resta molto stupito quando scopre che l'allieva \u00e8 in realt\u00e0 un'anziana signora.\nI furti di Sandra.\nDa qualche tempo Sandra porta a casa diversi oggetti del tutto inutili, con i quali riempie l'appartamento. Dopo un po' Raimondo si convince che sua moglie li abbia rubati.\nSaremo famosi.\nUn promoter contatta Raimondo offrendogli di entrare in societ\u00e0 nella gestione di un'agenzia di collocamento per giovani che vogliono entrare nel mondo dello spettacolo. Raimondo dapprima si mostra riluttante, ma poi la nipote del promoter lo convince di essere dotato di una bravura particolare nello scovare nuovi talenti e quindi l'uomo accetta l'offerta. Quello che non immagina \u00e8 che in realt\u00e0 il promoter e la nipote siano due truffatori che vogliono rubare molti soldi ai clienti dell'agenzia per poi addossare la colpa a lui.\nIl giudice di pace.\nRaimondo ha chiesto di poter divenire giudice di pace e per il suo primo incarico deve occuparsi di una spinosa questione fra due signori che vivono in un condominio. La donna vorrebbe installare una parabola per vedere dei film, mentre l'uomo vorrebbe vedere il calcio. Raimondo \u00e8 ovviamente orientato a dare ragione all'uomo ma Sandra, dopo essere divenuta amica della signora, convince il marito a cambiare la sentenza. Tuttavia ben presto Raimondo scopre che i due contendenti sono degli ispettori che devono verificare la sua imparzialit\u00e0.\nViva la povert\u00e0.\nSandra, convinta che i suoi problemi coniugali siano dovuti al benessere economico, decide di bloccare il conto in banca. Raimondo per\u00f2 ha bisogno di prelevare dei soldi e cos\u00ec cerca di porre rimedio.\nSi vive solo una volta.\nDopo molti anni di matrimonio, il signor Arrigo ha lasciato sua moglie Giusy per una donna molto pi\u00f9 giovane e bella. Giusy per\u00f2 \u00e8 un'amica di Sandra e le chiede di far parlare Raimondo con suo marito per convincerlo a tornare da lei. Quando i due uomini si parlano, per\u00f2, Arrigo racconta a Raimondo che ha promesso alla sua nuova compagna un'ingente somma di denaro se gli rester\u00e0 accanto per tutta la vita. Dopo essersi fatto affidare i soldi da Arrigo, Raimondo invita a casa sua la giovane donna per poterla corteggiare.\nL'indagine.\nArturo sta lavorando per un'agenzia investigativa e chiede aiuto a Raimondo per affrontare un caso. Nel frattempo Alba Dessanta, vicina di casa e amica di Sandra, le confida di essere molto in pena perch\u00e9 suo marito la tradisce con un'amante di cui lei non sa nulla. Quando Raimondo scopre che il compito di Arturo \u00e8 proprio quello di trovare l'amante del signor Dessanta, decide di incastrare l'uomo con la collaborazione di alcuni giovani ragazzi che stanno prendendo parte al cineclub organizzato per i condomini da Alba e Sandra.\nSuor Sandrina.\nColta da un improvviso misticismo, Sandra decide di divenire suora. Per sbarazzarsi definitivamente della moglie, Raimondo le invia una finta lettera in cui invita Sandra a soggiornare per qualche tempo presso un convento di clausura. Cos\u00ec facendo, l'uomo ha campo libero per organizzare una grande festa in casa.\nSmetti e vinci.\nSandra sta partecipando a un particolare concorso che mette in palio un viaggio alle Seychelles per chi riuscir\u00e0 a smettere di fumare. Quando Raimondo scopre che anche Kate sta gareggiando, decide di truccare i risultati del test di Sandra per metterla fuori gioco e poter partire con Kate. In questo modo, Raimondo si fa dare con una scusa le urine di Nicola, accanito fumatore e le sostituisce con quelle di Sandra. Quello che non sa \u00e8 che Sandra sta continuando a fumare di nascosto e che Nicola invece ha smesso.\nIl doping.\nRaimondo sta collaborando con una societ\u00e0 ciclistica ma scopre che il proprietario \u00e8 implicato in un giro di doping, cos\u00ec cerca di tenerselo buono per poterlo incastrare. Sandra per\u00f2, origliando una conversazione fra i due uomini, si convince che Raimondo sia suo complice.\nRaimondo a Canossa.\nPer il suo prossimo ruolo, Raimondo deve interpretare un uomo molto violento e cos\u00ec chiede a Sandra di aiutarlo a ripassare le scene del copione. Tuttavia alcuni piccoli incidenti domestici occorsi alla tata fanno s\u00ec che i condomini pensino che Raimondo sia un tiranno che maltratta le due donne. Quando Sandra sviene dopo una scena turbolenta ed \u00e8 ancora frastornata, la tata e i condomini la convincono che Raimondo vada cacciato di casa.\nFirma autografa.\nIl dottor Vincenzi, che presiede una nota fondazione, convoca Sandra per comunicarle che i soci vogliono conferire un premio a lei e a Raimondo per la riservatezza e la simpatia con la quale da anni vivono il loro privato. Nel frattempo il portiere chiede a Raimondo alcuni autografi per i membri del suo fan club, ma Vianello scopre che in realt\u00e0 il portiere e suo cugino vogliono gli autografi per poterli rivendere dopo la sua morte. Raimondo decide di dare una bella lezione ai due, ma per una serie di equivoci scambia il cugino del portiere e il dottor Vincenzi.\nIl presidente di seggio.\nRaimondo \u00e8 stato selezionato per svolgere il ruolo di presidente di seggio in occasione delle elezioni comunali, ma non ne ha alcuna voglia e cos\u00ec decide di fingersi malato. Nel frattempo la tata \u00e8 a letto con l'influenza e Sandra chiede al dottor Bianchi di visitarla a domicilio; per ringraziarlo del favore, Sandra gli promette che lei e Raimondo rilasceranno una dichiarazione pubblica nella quale appoggeranno la sua candidatura a sindaco. Tuttavia anche Raimondo promette la stessa cosa al dottor Rossi, il medico fiscale che chiude un occhio sulla sua finta malattia a patto che i Vianello appoggino pubblicamente suo fratello, diretto avversario del dottor Bianchi.\nIl mondo nuovo.\nSandra racconta a Raimondo che i condomini hanno scoperto su internet dell'esistenza del Lubischtein, un protettorato sito in un arcipelago dell'Oceania. Tutti i vicini, compresi il portiere e la tata, hanno investito molti soldi in un affare proposto loro dal console del Lubischtein, ma Raimondo \u00e8 convinto che si tratti di una truffa. Tuttavia, dopo aver organizzato un ricevimento in casa sua, anche Raimondo si convince a investire tutti i suoi risparmi."}
{"id": "2880546", "revid": "169040", "url": "https://it.wikipedia.org/wiki?curid=2880546", "title": "Episodi di Casa Vianello (tredicesima stagione)", "text": "Questa \u00e8 la lista degli episodi della tredicesima stagione di \"Casa Vianello\"\nPanni sporchi e sporchi affari.\nRaimondo viene a sapere dal portiere che i suoi discorsi con Kate, tenutisi privatamente sul divano di casa sua, sono di dominio pubblico. Inizialmente l'uomo crede che sia stata la tata a spifferare tutto e cos\u00ec la licenzia con una scusa, ma in realt\u00e0 anche dopo l'allontanamento della domestica, il portiere continua a sapere per filo e per segno tutto ci\u00f2 che accade nel suo salotto. In realt\u00e0 il portiere \u00e8 in combutta con suo cognato, un tecnico informatico che ha piazzato una webcam in casa dei Vianello.\nLa casa delle vacanze.\nSandra, stanca di trascorrere le sue vacanze in casa, acquista un appartamento al mare tramite un'asta giudiziaria e lo ristruttura in modo da renderlo tale e quale alla sua abituale residenza cittadina; in questo modo convince Raimondo a soggiornare presso la casa delle vacanze senza avere grossi disagi nell'adattarsi, ma ben presto i due ricevono la visita dell'ex proprietario dell'immobile, un mafioso appena scarcerato.\nLa brigata ecologica.\nSandra, fortemente contraria all'installazione di un ripetitore per cellulari sul terrazzo condominiale, cerca di imporsi con i vicini di casa. Intanto, per lo stesso motivo, il palazzo \u00e8 vittima delle incursioni di una brigata ecologista che si oppone alla diffusione delle onde elettromagnetiche e questo d\u00e0 a Sandra l'idea di travestirsi da ecoterrorista per minacciare i condomini.\nGiochi di ruolo.\nPer sollevare il morale di suo marito, Sandra chiede ai suoi amici di presentarsi a casa per coinvolgere Raimondo in alcuni giochi di ruolo ad ambientazione storica.\nRaimondo bigamo.\nRaimondo, sempre pi\u00f9 oberato di lavoro, necessita di una persona che lo aiuti nell'organizzazione delle sue giornate. Nel frattempo scopre anche che una donna in possesso dei suoi dati personali lo ha sposato a sua insaputa per beneficiare dei suoi soldi; inizialmente Raimondo vuole denunciare la donna per truffa, ma dopo averla conosciuta e aver scoperto che \u00e8 una ragazza giovane e avvenente, decide di assumerla come segretaria.\nLavori socialmente utili.\nSandra, stufa dell'egoismo di suo marito, lo coinvolge nelle sue attivit\u00e0 benefiche portandogli a casa Umberto, un anziano invalido che necessita di cure e compagnia. Raimondo non vuole occuparsi di Umberto, cos\u00ec lo chiude a chiave sul balcone, ma quando Sandra lo scopre minaccia di denunciare il marito se non svolger\u00e0 quest'opera buona. L'uomo \u00e8 cos\u00ec costretto a cedere a tutte le angherie di Umberto, ma ben presto scopre che questi in realt\u00e0 non \u00e8 davvero paralitico.\nDitelo con i fiori.\nRaimondo ha scoperto la passione per il giardinaggio ed \u00e8 divenuto un noto esperto del linguaggio dei fiori. Sandra trova che tutto questo sia semplicemente una mania, ma decide di lasciar fare il marito. Intanto il tenente Gnutti, un carabiniere che vive nel palazzo e con cui Raimondo ha avuto un brutto diverbio, racconta a Sandra di volersi riappacificare con l'uomo e le chiede di mediare fra loro due. Gnutti inoltre le confida di essere in procinto di ottenere una promozione a capitano, cos\u00ec Sandra gli propone di chiedere consiglio a Raimondo su quali fiori inviare al generale che lo deve promuovere. Raimondo per\u00f2 coglie l'occasione per fare un dispetto al condomino.\nGolpe.\nRaimondo, appoggiato dal regime militare che governa un piccolo arcipelago dell'Oceano Indiano, investe tutti i suoi soldi in un affare molto promettente. Tuttavia, a causa di un golpe, il governo viene rovesciato dall'opposizione e ci\u00f2 comporta il fallimento dell'investimento. Minacciato dai militari, Raimondo \u00e8 costretto a invitare a casa sua il nuovo capo di governo fingendosi uno spietato comandante per poter concludere l'affare.\nIl sindacalista.\nSandra \u00e8 in lizza per il ruolo di Madame Bovary in un musical e deve superare un provino con Giannetti, un produttore molto esigente. Nel frattempo un giovane collega e amico dei Vianello convince Raimondo a divenire presidente del \"Sindacato Italiano Attori Stufi\", un'associazione a difesa degli attori che si oppone alle ingerenze dei produttori. I membri del sindacato, soprattutto per vendicarsi di Giannetti, indicono uno sciopero generale il giorno delle audizioni per il musical ma Sandra vuole a tutti i costi ottenere la parte e cos\u00ec cerca di fare leva sul marito.\nCucina cinese.\nRaimondo deve organizzare in casa un ricevimento per alcuni produttori cinesi con i quali deve concludere un importante contratto. Nel frattempo nel condominio si \u00e8 appena trasferito il dottor Filangieri, che vive con il suo adorato cane Pallino; Raimondo si scontra subito con il nuovo vicino per via delle abitudini del suo animale, che fa i bisogni nell'atrio e si intrufola nelle case degli altri. Per questo motivo, quando Pallino sparisce improvvisamente, Filangieri si convince che Raimondo lo abbia cucinato e dato in pasto agli ospiti.\nBed and breakfast.\nSandra e la tata hanno trasformato la casa in un bed and breakfast, ma Raimondo \u00e8 infastidito dal continuo viavai di turisti e dalle costanti invasioni dei suoi spazi. Le due donne riescono a convincerlo utilizzando le belle ragazze che vengono ospitate, ma dopo alcuni giorni Raimondo scopre che una delle clienti \u00e8 una prostituta. La ragazza gli offre una prestazione a patto che lui non la mandi via, ma poco dopo anche Sandra e la tata scoprono dal portiere la professione della giovane.\nIl mese sabbatico.\nRaimondo comunica a Sandra di volere un periodo di pausa dal lavoro per dedicarsi alle sue passioni, ma Sandra capisce subito che il marito vuole approfittare del tempo libero per progettare delle scappatelle insieme ai suoi amici. La donna allora contatta tutti gli amici del marito chiedendo loro di dare buca a Raimondo; nel frattempo Sandra ospita in casa la nipote della tata, Nadia, che deve prendere parte a un concorso per un impiego in banca. Raimondo, in assenza di altro, decide di ripiegare su Nadia per avere compagnia ma la ragazza capisce le sue intenzioni e racconta tutto a sua zia e a Sandra.\nOspizio Vianello.\nNel palazzo dove abitano i Vianello \u00e8 stata aperta una casa di riposo per anziani. Con molta fatica Sandra convince suo marito a soggiornare presso la struttura per una settimana in modo da testarne l'affidabilit\u00e0; Raimondo per\u00f2 si pente subito della scelta, perch\u00e9 l'ospizio \u00e8 un vero bunker dal quale non si riesce a fuggire, gestito da personale eccessivamente rigido. Vianello cerca in ogni modo di evadere dalla sua prigione, ma l'impresa non \u00e8 facile.\nAsini che volano.\nRaimondo, molto ispirato da una filosofia di vita pi\u00f9 elevata, sorprende tutti cambiando totalmente la sua personalit\u00e0: non corteggia pi\u00f9 Kate, non sembra interessato al calcio, non fa i dispetti al portiere, non maltratta n\u00e9 la tata, n\u00e9 Sandra e anzi \u00e8 molto disponibile e accomodante con chiunque. Nessuno riesce a spiegarsi un cambiamento cos\u00ec sconvolgente, ma in realt\u00e0 \u00e8 tutta una tattica per conquistare Kate.\nLe cose belle fanno bene.\nRaimondo, raggirato dal suo promotore finanziario, ha perso un'ingente somma di denaro in investimenti sbagliati, perci\u00f2 contatta il suo avvocato per intentare una causa legale. Nel frattempo deve vedersela con l'ultima stranezza di Sandra: la donna infatti, seguendo le istruzioni di un libro che ha letto, si \u00e8 messa insieme alla tata a etichettare con dei bollini rossi e verdi tutti gli oggetti della casa, a seconda delle emozioni positive o negative che generano in lei. In questo modo, secondo il libro, riuscir\u00e0 a trarre benessere dall'ambiente circostante e a migliorare il suo stile di vita. Sandra decide di bruciare anche dei documenti di Raimondo che a suo parere causano malessere al marito, ma che in realt\u00e0 sono le uniche prove della truffa subita dall'uomo.\nNido d'amore.\nI Vianello sono in partenza per la montagna ma Sandra necessita di qualcuno che si occupi delle sue orchidee durante la vacanza. Siccome la tata e il portiere sono in ferie, Sandra accetta l'offerta di Sergio, un amico di Raimondo che si propone come homesitter. In realt\u00e0 Sergio approfitta dell'assenza dei padroni di casa per ospitare la sua amante e trascorrere qualche giorno con lei. Improvvisamente per\u00f2 Raimondo torna a casa e scopre la situazione, che si complica ancora di pi\u00f9 quando alla porta bussano prima Elide, la moglie di Sergio e poi Fabio, il marito della sua amante.\nSandra la parrucchiera.\nRaimondo \u00e8 occupato in una contesa con l'antipatico vicino di casa Schioppa per via di una divergenza di opinioni sul sistema di riscaldamento del palazzo. Nel frattempo Sandra e la tata hanno aperto nel loro soggiorno un salone da parrucchiera, dove si prestano a tagliare i capelli a tutti i condomini. Le due donne prendono i pidocchi da alcuni bambini e Raimondo decide di vendicarsi di Schioppa mettendo gli animaletti nel suo shampoo.\nIl senatore.\nBianchi, il nuovo agente di Raimondo, ha una grande ammirazione per lui e gli si rivolge con l'appellativo di \"senatore dello spettacolo\". Sandra per\u00f2 origlia per caso la conversazione e si convince che suo marito sia in procinto di essere nominato senatore; attratta dal prestigio che questa carica potrebbe portarle, decide di organizzare insieme alla tata un grosso party a sorpresa per il marito e invita tutti i condomini.\nIl topless bar.\nNicola, insieme a un certo signor Betti, ha deciso di aprire un topless bar e coinvolge Raimondo nell'iniziativa prospettandogli il contatto diretto con delle belle ragazze in deshabill\u00e9. Raimondo in un primo momento \u00e8 restio all'investimento, preoccupato pi\u00f9 che altro per la sua immagine pubblica, ma poi scopre che Kate ha perso il posto di lavoro e si \u00e8 rivolta a Sandra per farsi aiutare. Raimondo allora propone alla bella vicina di lavorare come entra\u00eeneuse nel nuovo locale, senza dirle che dovrebbe svolgere le sue mansioni in topless. Sandra per\u00f2, cogliendo l'occasione di fare qualcosa di nuovo e stimolante, si offre anche lei come cameriera senza sapere della reale natura dell'impiego. \nStavolta ti lascio.\nL'amante di Nicola invia un videomessaggio all'uomo ma lo fa recapitare a casa dei Vianello. Sandra, trovata la videocassetta, crede che la ragazza sia l'amante di suo marito e cos\u00ec gli chiede il divorzio. Raimondo, esaltato dall'idea della libert\u00e0, non svela l'equivoco alla moglie e le lascia credere ci\u00f2 che ha capito. Poco dopo per\u00f2 apprende dall'avvocato che in caso di divorzio perder\u00e0 tutti i suoi averi e le sue propriet\u00e0, poich\u00e9 sono intestate a Sandra, cos\u00ec cerca di tornare sui suoi passi."}
{"id": "2880547", "revid": "1543377", "url": "https://it.wikipedia.org/wiki?curid=2880547", "title": "San Jorge (Costa Rica)", "text": "San Jorge \u00e8 un distretto della Costa Rica facente parte del cantone di Los Chiles, nella provincia di Alajuela."}
{"id": "2880549", "revid": "122070049", "url": "https://it.wikipedia.org/wiki?curid=2880549", "title": "Episodi di Casa Vianello (quattordicesima stagione)", "text": "La quattordicesima stagione della sitcom Casa Vianello, composta da 20 episodi, \u00e8 stata trasmessa su Canale 5 dal 2 ottobre 2004 al 5 febbraio 2005.\nVacanze di gruppo.\nRaimondo non vuole partire per le vacanze insieme a sua moglie, cos\u00ec Sandra decide di unirsi a un gruppo di centauri per una vacanza on the road con meta l'Andalusia. Sebbene i motociclisti siano tutte persone perbene, Raimondo non vede di buon occhio il gruppo, specie quando scopre che hanno scelto come quartier generale il suo appartamento.\nIl circolo della felicit\u00e0.\nKate convince Raimondo a unirsi al circolo della felicit\u00e0, un centro di aggregazione che si occupa di rendere felici le persone. Pur di restare solo con Kate, Raimondo si fa nominare presidente del circolo e convince Sandra e la tata a divenirne membri in modo da tenerle impegnate con le varie attivit\u00e0. Proprio quando Raimondo combina un incontro privato fra lui e Kate nel soggiorno di casa sua, Sandra e la tata si dedicano a un cineclub in cucina, cos\u00ec l'uomo \u00e8 costretto a chiudere a chiave la porta della cucina.\nTi faccio causa.\nMario, un vecchio amico di Raimondo, si presenta a casa sua dopo molti anni accusandolo di aver preso spunto dalla sua vita per creare i suoi sketch comici: anche lui infatti vive insieme a una moglie assillante che non vede l'ora di tradire e ha una domestica invadente e pettegola. Per evitare che l'amico gli faccia causa, Raimondo \u00e8 costretto a coprire le sue scappatelle fingendo che l'amante di Mario sia la sua.\nIl paladores.\nKate \u00e8 appena tornata da Cuba, dove ha trovato un nuovo fidanzato di nome Pedro. Chiacchierando con Sandra, le suggerisce di sfruttare la nuova passione di Raimondo per la cucina esotica aprendo un piccolo ristorantino in casa loro, su modello dei paladores cubani. Sandra, entusiasta della proposta, riesce a convincere Raimondo dicendogli che Kate lavorer\u00e0 come cuoca insieme a loro ma gli omette il fatto che il suo fidanzato sar\u00e0 il cameriere.\nIl penultimo samurai.\nSandra e la tata hanno arredato la casa ispirate dalla moda orientale e cucinano solo piatti giapponesi. Raimondo \u00e8 contrario al nuovo stile di vita impostogli da sua moglie, ma comincia ad apprezzarne i lati positivi quando Nicola gli suggerisce di contattare una geisha. Raimondo tuttavia esagera nel corteggiare la ragazza, che decide cos\u00ec di allearsi con Sandra in una spietata punizione: le due gli fanno credere che il fratello della geisha sia un esponente della Yakuza e che voglia vendicarsi del disonore subito dalla sorella.\nRaimondo taroccato.\nDietro consiglio del suo agente, Raimondo accetta di prendere parte a un reality ambientato su un'isola deserta, ma impone alla produzione la presenza di Kate. Sandra cerca in ogni modo di convincere il marito a desistere e cos\u00ec lo sottopone a diverse prove fisiche per dimostrargli che non ha la prestanza adatta per gareggiare in una simile competizione. Grazie a un imbroglio per\u00f2 Raimondo riesce a farsi reclutare come idoneo e Sandra decide di vendicarsi.\nDottor Vianello psicanalista.\nIl prossimo ruolo da attore di Raimondo sar\u00e0 quello di un eminente psicoterapeuta e pertanto deve provare le scene in casa insieme a un'attrice che gli verr\u00e0 mandata dagli organizzatori. Nel frattempo un'amica di Sandra, in crisi matrimoniale, si fa consigliare da lei un bravo psicanalista ma per una serie di equivoci scambia Raimondo per il dottore.\nIl mago della finanza.\nRaimondo \u00e8 in trattative con un'importante banca alla quale vuole affidare i suoi affari. Nel frattempo Sandra ha organizzato in casa un party per bambini e convince Raimondo a fingersi un prestigiatore; a casa Vianello, nel bel mezzo della festa, si presenta il direttore della banca, venuto a sincerarsi della seriet\u00e0 e dell'affidabilit\u00e0 del nuovo cliente.\nBlack out.\nDopo essere rimasto bloccato in ascensore con Kate durante un black out, Raimondo escogita un piano per raggiungere finalmente i suoi scopi: approfittando delle imminenti vacanze e del fatto che quindi il palazzo sar\u00e0 deserto, convince Nicola a staccare la luce in modo da rimanere chiuso nell'ascensore con la ragazza per diversi giorni.\nIl fantasma dell'opera.\nRaimondo viene convinto da Sandra ad accompagnare Nicola all'opera in modo da fargli conoscere qualche donna. Tuttavia una signora si mostra molto pi\u00f9 interessata a Raimondo piuttosto che a Nicola.\nDue galli nel pollaio.\nNel condominio si \u00e8 trasferito Gigi Piccardi, un giovanotto molto prestante che ha la fama di sciupafemmine. Quando Raimondo scopre che Piccardi ha puntato gli occhi su Kate, fra i due nasce una certa competizione per contendersi le attenzioni della ragazza. Pur di allontanare Gigi da Kate, Raimondo gli racconta di avere una relazione con lei e per fornirgli le prove, gli mostra alcuni fotomontaggi creati dal nipote di Nicola, ma anche Sandra e Kate finiscono per scoprire gli scatti.\nIl predicatore.\nUn organizzatore di eventi convince Raimondo a divenire predicatore e nel frattempo Sandra raccoglie le testimonianze dei condomini che parlano male di suo marito lamentandone gli innumerevoli difetti.\nRaimondo giovane attore.\nRaimondo entra in contatto con un'agenzia di giovani attori e allettato dall'idea di restare solo con delle belle ragazze, organizza una cena in casa sua invitando un gruppo di questi giovani colleghi. Sandra per\u00f2 comincia a sospettare qualcosa e cos\u00ec, pur di tenere nascosta la situazione alla moglie, Raimondo \u00e8 costretto a organizzare un'altra cena con un gruppo di vecchi caratteristi appassionati dei film di Sergio Leone. Quando i vecchi attori si presentano in casa sua, Raimondo li chiude in una stanza per poter rimanere da solo con le attrici, ma Sandra scopre tutto.\nIntuito maschile.\nSandra ha deciso di farsi installare un impianto molto moderno per vedere alcuni DVD di spettacoli teatrali insieme alle sue amiche; per l'operazione si fa aiutare da Angelo, un caro amico di Kate che la conosce da tanti anni e che sa tutto di lei. Quando Raimondo lo scopre, decide di sfruttare il ragazzo per venire a conoscenza di tutti i gusti e le passioni di Kate, in modo da poterla finalmente sedurre.\nLa risata nervosa.\nL'agente dei Vianello li convince a prendere parte a un film drammatico, in modo da scollarsi di dosso l'etichetta di attori comici. Per concludere il progetto, Raimondo fissa un appuntamento con un importante produttore, ma poco prima dell'incontro cade dalle scale e per via del trauma viene colto da un tic particolare: una risata nervosa. Raimondo non pu\u00f2 essere credibile come attore drammatico con quella risata, cos\u00ec Sandra e la tata cercano di fargli passare il tic con l'aiuto del portiere.\nL'ultima e-mail.\nArturo riceve un'e-mail da un amico morto di recente, in cui il defunto lo critica duramente per non aver mai avuto il coraggio di rivelargli di aver avuto una relazione con sua moglie molti anni prima. Raimondo allora, colpito dall'idea del morto, decide di ingannare sua moglie facendo trovare alla tata una lettera in cui scrive di aver sempre desiderato un incontro con Kate prima di morire. Sandra, mossa a compassione, decide di chiedere a Kate di concedersi a suo marito, ma poco dopo viene a conoscenza del piano di Raimondo.\nIl contatore della luce.\nDa qualche tempo nel quartiere dei Vianello si stanno verificando alcuni furti a opera di due truffatori che si fingono addetti al contatore della luce. Quando Sandra riceve la visita del simpatico Alfredo, addetto al controllo dei contatori, \u00e8 molto lusingata dalla grande ammirazione del ragazzo nei suoi confronti e cos\u00ec lo invita a prendere un t\u00e8 con la sua fidanzata Gioia. Raimondo si convince che i due siano i truffatori, cos\u00ec insieme a Nicola racconta tutto a due poliziotti presentatisi a casa sua. I due, gli ispettori Grassi e Domiziani, convincono Raimondo e Nicola a tendere una trappola ai presunti truffatori, ma in realt\u00e0 i veri truffatori sono proprio loro.\nRami secchi.\nDopo un viaggio in Camargue, Raimondo si \u00e8 appassionato all'arte concettuale e cos\u00ec ha riempito la casa di rami secchi, metafora delle persone inutili. In questo modo si mette a fotografare Sandra e la tata coperte di rami e foglie morte, a simboleggiare la loro natura infruttuosa. Nel frattempo Sandra cerca di riconciliarsi con l'antipatica signora Torretta, la permalosa moglie dell'amministratore condominiale, che si \u00e8 offesa con lei perch\u00e9 ha tardato a un suo invito. Per riappianare i rapporti, soprattutto considerando che Raimondo ha litigato con suo marito, Sandra invita i due coniugi a cena. Raimondo per\u00f2, che non conosce la signora Torretta, la scambia per una modella inviatagli da un'agenzia e cos\u00ec la umilia e la deride coprendola di rami secchi.\nLa depressione di Sandra.\nPer recuperare l'affetto di Raimondo, Sandra si finge depressa, ma il marito vuole solo trarre profitto dalla situazione.\nRaimondo portiere.\nPer via dell'inefficienza del portiere, alcuni ladri si sono introdotti in casa di un vicino e hanno rubato molti oggetti di valore. Raimondo accusa l'uomo di essere un buono a nulla e cos\u00ec lo sfida, offrendosi di prendere provvisoriamente il suo posto per dimostrargli di essere pi\u00f9 bravo di lui. Tuttavia i ladri, servendosi di una bella complice, distraggono Raimondo e svaligiano gli appartamenti."}
{"id": "2880550", "revid": "113545142", "url": "https://it.wikipedia.org/wiki?curid=2880550", "title": "Episodi di Casa Vianello (quindicesima stagione)", "text": "Questa \u00e8 la lista degli episodi della quindicesima stagione di \"Casa Vianello\". Fu trasmessa in prima serata su Rete 4. Ogni appuntamento era composto di due puntate inedite della 15\u00aa stagione, pi\u00f9 la replica di una puntata \"Casa Vianello Story\", tratte dalla serie 2 a 6 (Nuda propriet\u00e0, Il sosia, Richiamo alle armi, L'arrivo di Gianmarco, Pret-\u00e0-porter, Promessi sposi, Cena di classe, Partita a poker, Il sospetto, La gemella di Sandra). Nonostante il programma fosse annunciato da \"Sorrisi e canzoni\" per la serata dell'8 febbraio 2006, non and\u00f2 in onda e il ciclo si ferm\u00f2 alla 14\u00aa puntata, probabilmente per i bassi ascolti, anche se gli ultimi tre appuntamenti erano stati montati. Le ultime 6 puntate della 15\u00aa stagione furono trasmesse dopo la fine della messa in onda della 16\u00aa serie, l'anno successivo, dal 22 aprile al 27 maggio 2007. \nL'integralit\u00e0 dei 14 appuntamenti originali in prima serata, inclusi gli ultimi sei non mandati in onda nel 2006, furono replicati su Mediaset Extra nel gennaio 2019.\nLa particolarit\u00e0 degli episodi di questa serie \u00e8 che cominciano con una scenetta anteprima e non direttamente dalla sigla.\nCalciatori anonimi.\nPer combattere l'ossessione di Raimondo per il calcio, Sandra decide di sottoporlo a una terapia psicanalitica su modello degli alcolisti anonimi. Raimondo per\u00f2 si d\u00e0 alle scorribande insieme ai compagni di terapia, salvo scoprire poco dopo che Sandra era stata convinta dallo psicologo a concedergli come premio un incontro con la bellissima modella Yulia.\nSandra come Harry Potter.\nSandra ha dei frequenti sogni in cui suo marito si dimostra pieno di premure nei suoi confronti e questo la fa stare male perch\u00e9 sa che nella realt\u00e0 ci\u00f2 \u00e8 irrealizzabile. Kate per\u00f2 convince la donna a godersi i sogni e a credere che questi siano la realt\u00e0, come se lei fosse dotata di una bacchetta magica per poterli rendere veri. Nel frattempo Kate consiglia a Raimondo di essere pi\u00f9 attento e affettuoso con sua moglie e lui decide di seguire le indicazioni della bella ragazza per poter fare colpo su di lei.\nTestimonial.\nRaimondo viene scelto come testimonial per una serie di prodotti ma gli spot pubblicitari hanno l'effetto di dipingerlo agli occhi di tutti come un vecchio rimbambito. Il portiere e Kate lo trattano come un infermo e perfino un produttore con cui era in trattative decide di scaricarlo. Per ovviare al problema, Raimondo cerca di ristabilire la sua immagine pubblica e allora il suo agente gli propone di inscenare un divorzio da Sandra.\nNo allo spreco.\nSandra conosce Guido, un giovane molto attivo socialmente, che fa parte di un gruppo ambientalista contro gli sprechi. Nel frattempo Raimondo viene in contatto con il presidente di una societ\u00e0 che si occupa di rifiuti, il quale gli propone di entrare in affari nella costruzione di una discarica in un comune limitrofo. Per ottenere le varie autorizzazioni, a Raimondo viene presentato un assessore corrotto, che fa in modo di ottenere una bustarella senza che Vianello ne sia consapevole.\nBigamia.\nDaniele, un amico di Raimondo, conduce da anni una doppia vita dividendosi fra la moglie Gemma e l'amante Liliana, che ignorano l'esistenza l'una dell'altra. Sandra, dopo aver scoperto la situazione, decide di mettere chiarezza e costringe Raimondo a organizzare una cena in casa loro in cui rivelare alle due donne della doppia vita di Daniele.\nSei connesso?\nRaimondo \u00e8 occupato a cercare su internet una valletta per un nuovo programma; nel frattempo Sandra riceve una bolletta telefonica salatissima e cerca di capire le motivazioni di una spesa tanto esosa. Recatasi in banca, viene informata dal direttore di una connessione della sua linea web a una costosissima chat estera e cos\u00ec la donna si convince subito che sia tutta opera di Raimondo. Quello che Sandra non sa \u00e8 che in realt\u00e0 la colpa \u00e8 della tata, che si connette spesso a una chat per cuori solitari con la speranza di trovare amicizie maschili.\nReality show.\nSandra vuole sperimentare un nuovo tipo di reality show basato sul meccanismo del coming-out: i concorrenti devono cio\u00e8 rivelare in TV i propri segreti pi\u00f9 intimi e le proprie questioni irrisolte. A questo proposito Kate le rivela di essere ossessionata da un sogno ricorrente in cui vede l'uomo della sua vita senza riuscire a scorgerne il volto; Raimondo, origliando per caso la conversazione, decide di inventarsi un sogno identico in modo da colpire l'attenzione della ragazza e convincerla che sono fatti l'uno per l'altra.\nRaimondo e lo strozzino.\nSandra si occupa di alcune attivit\u00e0 benefiche presso l'ospizio della signora Sabina, una vecchietta molto sola a cui lei tiene compagnia. Nel frattempo la tata, che ha perso molti soldi giocando al Lotto, finisce nella rete del signor Beltrami, un condomino che pratica l'usura. Vessata psicologicamente e fisicamente, la tata chiede aiuto ai Vianello e Raimondo decide di intervenire dopo aver scoperto che Kate sta cercando di aiutare la tata in ogni modo. Recatosi da Beltrami, Raimondo viene minacciato dai suoi gorilla, ma decide di trovare un accordo economico con lo strozzino affinch\u00e9 gli regga il gioco facendo credere a tutti che lui \u00e8 un eroe. Sandra per\u00f2, per via della beneficenza scopre un ammanco nel suo conto bancario e capisce tutto.\nLa tata di Tom Cruise.\nLa tata riceve una lettera da un'agenzia di collocamento che si occupa di selezionare domestici per noti divi americani. Sandra, temendo che la tata accetti la proposta di lavoro, convince Raimondo a essere pi\u00f9 gentile con lei in modo da invogliarla a restare. Raimondo, dal canto suo, viene incontro alle richieste di sua moglie perch\u00e9 intende partire per Bali insieme a Nicola e cerca quindi di tenersi buona Sandra. La tata per\u00f2 coglie l'occasione per rivalersi di tutte le umiliazioni che Raimondo le ha inflitto nel corso degli anni, tanto da costringerlo a svolgere le faccende di casa al posto suo insieme a Nicola.\nSpesa di gruppo.\nPer via del rincaro dei generi alimentari, Sandra e la tata hanno deciso di organizzare dei turni di spesa collettiva insieme ai condomini e quindi acquistano grosse quantit\u00e0 di cibo ai mercati generali per poi distribuirli fra i vicini. Raimondo, stanco del continuo andirivieni di fattorini e condomini, cerca di boicottare il progetto della moglie insieme a Nicola. Durante una grande cena in casa sua, Raimondo altera le pietanze per far credere a tutti che Sandra acquisti cibo avariato, ma il suo imbroglio viene ovviamente scoperto.\nL'oroscopo di Raimondo.\nSandra e la tata ospitano in casa l'astrologo Rasputin, ma Raimondo lo ritiene un truffatore e cos\u00ec lo boicotta. Il direttore della rivista di Rasputin per\u00f2 obbliga Raimondo a sostituirsi al mago come scrittore del seguitissimo oroscopo.\nL'etica e l'estetica.\nLa nuova attivit\u00e0 di Kate \u00e8 quella di vendere fondi di investimento etici, cio\u00e8 finalizzati esclusivamente a intenti puliti e moralmente onesti. La ragazza chiede a Sandra di provare a investire anche lei, ma allo stesso tempo non vuole farlo sapere a Raimondo per non influenzare le sue scelte al solo scopo di farle un favore. Raimondo per\u00f2 ha origliato tutta la conversazione e annuncia alla moglie il suo intento di investire in attivit\u00e0 etiche, fingendo di non sapere dell'iniziativa di Kate. Sandra e Kate, per mettere davvero alla prova la sua buona fede, decidono di far parlare Raimondo con un intermediario, la sua giovane assistente Alba. Quando Raimondo si mostra convinto dell'investimento anche con Alba, le due donne decidono di testare al meglio le intenzioni dell'uomo fissandogli un appuntamento con il superiore di Alba: alla cena per\u00f2 non si presenta Kate, come Raimondo immagina, ma la stessa Alba travestita da uomo.\nQuarto potere.\nPer rilanciare la sua immagine, Sandra decide di organizzare uno scoop sulle riviste scandalistiche. Siccome Raimondo non vuole collaborare, la donna chiede la collaborazione di Kate, che si finge interessata a lui per andare a cena in un locale dove verranno paparazzati. Quando Raimondo finisce in copertina accusato di avere una relazione extraconiugale, Sandra indice una conferenza stampa.\nIl figlio di Varenne.\nRaimondo ha acquistato un cavallo da corsa, discendente da una famiglia di purosangue, con il quale ha in mente di fare grossi affari. Tuttavia, dovendo partire per motivi di lavoro, affida il cavallo alle cure di Sandra e della tata, raccomandandosi con loro di utilizzare le massime premure. Le due donne per\u00f2, indaffarate nella stesura di un libro di memorie, dimenticano di occuparsi del cavallo e al suo ritorno Raimondo trova la povera bestia debole e denutrita.\nwww.sandramondaini.it.\nSandra ha creato un sito web nel quale racconta la sua quotidianit\u00e0 e si tiene sempre in contatto con i fans. L'argomento principale del sito per\u00f2 \u00e8 il comportamento burbero di Raimondo, che viene messo alla berlina davanti a tutti i condomini. L'uomo chiede aiuto all'amico Nicola per disattivare il sito della moglie, ma Nicola gli propone invece un sito dove conoscere delle ragazze belle e disinibite. Mentre si trova appartato con una di queste ragazze, Lorena, Raimondo riceve in casa due ladri e li fa entrare convinto che siano degli ammiratori di sua moglie. Grazie a una webcam installata da Sandra, tutti i condomini si accorgono subito di ci\u00f2 che sta avvenendo in casa e riescono a mettere in fuga i criminali ma scoprono anche della presenza di Lorena.\nPerle di saggezza.\nLa rivista di studi filosofici \"Il pensiero\" propone a Raimondo una collaborazione: l'uomo dovr\u00e0 scrivere una serie di aforismi che verranno poi pubblicati da loro come \"perle di saggezza\". Mentre si occupa di questo lavoro, Raimondo stimola il portiere a fare altrettanto e questi, per riconoscenza, gli regala una copia dei suoi aforismi. Sandra nel frattempo si \u00e8 appassionata agli studi sulla calligrafia ed \u00e8 convinta che mutando la propria grafia si possa mutare anche la propria anima; dopo aver trovato la cartellina con gli aforismi del marito accanto alla cartellina con quelli del portiere, Sandra crede che il marito abbia seguito il suo consiglio e mutato la calligrafia per evolvere la sua psiche, ma in realt\u00e0 confonde i fogli e cos\u00ec Raimondo fa leggere al direttore della rivista le frasi scritte dal portiere.\nVogliamo tutto.\nRaimondo ha perso una grossa somma di denaro in alcuni investimenti consigliatigli dalla banca; per questo motivo decide di coalizzarsi con i membri di un'associazione per i consumatori in modo da intentare una class action contro la societ\u00e0 finanziaria. Sandra per\u00f2, all'insaputa del marito, si reca in banca per trovare un accordo con il direttore.\nIl mercato dei regali.\nTornata da un viaggio a Parigi, Kate convince Sandra a organizzare un mercato dei regali in cui offrire alla gente oggetti che abbiano un valore affettivo.\nQuattro stelle.\nGiorgio, un amico di Raimondo, \u00e8 appena andato in pensione ma suo nipote Andrea chiede a Raimondo di aiutarlo a convincere il vecchietto a ritirarsi in un ospizio molto elegante. Durante un incontro con il direttore dell'esclusiva struttura, a Raimondo viene in mente un'idea per togliersi di torno la moglie e cos\u00ec cerca di convincerla che alla loro et\u00e0 la migliore soluzione \u00e8 quella di trasferirsi in una casa di riposo. Sandra, dal canto suo, non ha alcuna intenzione di chiudersi in un ospizio, ma decide di assecondare il marito credendo che sia lui a volersi trasferire nella struttura. \nSwingers.\nKate presenta ai Vianello la sua amica Julie, che sta aprendo un'agenzia di swingers, ovvero di giovani ragazze che accompagnano degli uomini alle feste per aiutarli a conoscere delle donne. Raimondo viene scelto come cavia per verificare l'efficacia del metodo ma sfortunatamente ogni tentativo di Julie di presentargli qualche donna finisce con un buco nell'acqua. Sandra, per aiutare Kate e Julie, dimostra che l'idea \u00e8 efficace visto che anche un vecchietto di novant'anni riesce a trovare una donna grazie alla mediazione di Julie e che in realt\u00e0 quello difettoso \u00e8 suo marito. Pur di riappropriarsi della sua immagine di conquistatore, Raimondo decide di pagare una donna per fingersi interessata a lui, ma la ragazza finisce per ricattarlo e gli estorce molti soldi."}
{"id": "2880552", "revid": "125724623", "url": "https://it.wikipedia.org/wiki?curid=2880552", "title": "Episodi di Casa Vianello (sedicesima stagione)", "text": "Questa \u00e8 la lista degli episodi della sedicesima stagione di \"Casa Vianello\"\nL'hammam.\nSandra decide di aprire un hammam presso la sua abitazione. Raimondo, ovviamente, \u00e8 molto contrario all'iniziativa della moglie infastidito per la continua presenza si estranei in casa sua, salvo poi cambiare idea non appena scopre che una delle clienti di Sandra \u00e8 la sua avvenente vicina di casa. Pur di stare vicino alla donna e farle dei massaggi, decide di farsi nominare direttore dell'hammam, senza per\u00f2 sapere che anche il gelosissimo marito della vicina \u00e8 cliente di Sandra.\nI cinesi.\nRaimondo decide di acquistare un nuovo televisore al plasma, suscitando il disappunto di Sandra, che lo considera uno spreco. Dopo alcune discussioni Sandra concede di acquistare la TV nuova solo se il marito fosse riuscito a fare risparmi nel bilancio famigliare. Raimondo prende molto alla lettera questa imposizione della moglie, cominciano a portare gli abiti a stirare in una lavanderia gestita da cinesi. Non contento cerca di convincere l'assemblea condominiale a licenziare il portiere per sostituirlo con una famiglia di cinesi, che permettevano un fortissimo risparmio, ma non tutto va come dovrebbe.\nLa confraternita.\nRaimondo viene contattato dal responsabile di una strana confraternita. Come sempre Raimondo \u00e8 scettico su queste cose, ma viene abbindolato dalla possibilit\u00e0 di potersi appartare in un casale isolato con l'avvenente vicina di casa, e proprio per questa ragione, Raimondo paga due grosse somme di denaro.\nIl complotto.\nSandra \u00e8 stufa della solita vita sempre in casa che vive con Raimondo per cui decide di giocargli uno scherzo per farlo cambiare: decide di lasciarlo. Raimondo, ovviamente, \u00e8 felicissimo della cosa, ma deve scontrarsi con i piccoli sabotaggi di Sandra contro la nuova vita di single, resi possibili grazie all'installazione di una microspia che le consente di ascoltare tutto quanto avviene a casa. Raimondo ben presto ne scoprir\u00e0 l'esistenza e ne approfitter\u00e0 per vendicarsi.\nL'impostore.\nRaimondo viene \u201cconvinto\u201d, dietro la minaccia di non vedere i Mondiali di calcio, da Sandra a farsi visitare da un dentista amico di lei. Giunto nello studio del medico, venendo a scoprire che il dottore ha un fratello malato di mente convinto di essere un valente dentista, Raimondo viene colto dal panico e fugge, senza farsi visitare. Una volta venuta a conoscenza dell\u2019accaduto Sandra decide di scoprire chi effettivamente \u00e8 il medico vero e chi quello falso: per farlo decide di far fare una visita a lei e una al marito. I due tornano, nuovamente nello studio e qui Raimondo fa delle avance all'assistente del dottore per cui Sandra medita una vendetta.\nRaimondo V..\nSandra e la tata decidono di acculturarsi per essere alla pari con Raimondo, che consiglia come unica lettura alla loro portata dei fotoromanzi. Nel frattempo a Raimondo hanno commissionato un romanzo erotico, per scrivere il quale trae ispirazione contemplando Kate, immaginandosi gi\u00e0 celebrato come autore dell'anno. Sandra, intanto, stufa di fotoromanzi, viene dirottata da Raimondo su un libro pieno di buoni sentimenti, \"Cuore\". Quando per\u00f2 Sandra legge le prime pagine del libro erotico di Raimondo, ne parla con uno psicanalista che le spiega come questa tendenza di Raimondo sia dovuta alla perdita dei sentimenti veri. Sandra decide allora di sostituire i fogli del libro erotico con quelli del libro \"Cuore\", che finiscono all'editore di Raimondo, mandandolo letteralmente in bestia.\nLo scambio.\nSandra si lamenta con Raimondo per la noia della loro vita coniugale. Raimondo risponde provocatoriamente che anche la Tata sarebbe stata una moglie migliore di Sandra. Il mattino dopo, svegliandosi, Raimondo trova nel letto accanto a s\u00e9 la Tata, ma il suo stupore aumenta quando recandosi in cucina trova Sandra nei panni della Tata. Convinto che le donne \u2013 con la complicit\u00e0 del portiere \u2013 gli stiano giocando uno scherzo, chiede aiuto al suo amico Nicola ma, anche lui regge il gioco di Sandra e della Tata. Questo non fa cambiare idea a Raimondo che \u2013 sempre convinto si tratti di scherzo \u2013 rispolvera le vecchie riviste che riportano le foto del matrimonio con Sandra ma qui con suo stupore scopre che la moglie \u00e8 la Tata. Raimondo, visti i fatti, comincia a pensare di aver perduto la memoria.\nLa legge dell'ex.\nSandra decide di mandarsi un mazzo di fiori per fare ingelosire il marito, ma Raimondo comprende subito che \u00e8 stata la moglie a mandarsi i fiori per cui rimane assolutamente indifferente alla cosa. Nello discutere Sandra strappa a Raimondo una scommessa: se lei fosse riuscita a portare a casa almeno uno dei sue ex, il marito avrebbe dovuto regalarle un abbonamento per il teatro; al contrario se fosse stato Raimondo a portarle una sua ex, Sandra non gli avrebbe pi\u00f9 chiesto di andare a teatro. Iniziano le ricerche, ma i due si renderanno presto conto che i loro ex sono molto anziani e piuttosto rimbambiti. Sandra, per\u00f2, decide di giocare sporco e ingaggia un attore per interpretare il ruolo del suo ex: Raimondo per\u00f2 scopre il sotterfugio e decide di vendicarsi.\nCall center Vianello.\nLa Tata decide di investire il tempo libero in un call center per la vendita di biancheria e prodotti per la casa e Sandra, annoiata dalla sua solita vita decide di darle una mano. L'attivit\u00e0 inizia, ma ben presto pi\u00f9 di vendita di prodotti per la casa il call center di Sandra e della Tata, si trasforma in un consultorio matrimoniale a cui si rivolgono tutte le amici e conoscenti delle donne. Anche Raimondo, suo malgrado, viene coinvolto nell'operazione e nonostante dia consigli assolutamente improbabili e strampalati, ottiene grande successo. Raimondo, esasperato dalla situazione, trova una soluzione per danneggiare la sua immagine agli occhi delle amiche e conoscenti di Sandra e della Tata.\nAddio Kate.\nMentre Raimondo deve tenere una serie di conferenze nei Paesi Baltici, Kate \u00e8 in procinto di tornare ad Amsterdam, ma, non osando dirlo a Raimondo, prega Sandra di farlo al suo posto. Raimondo per\u00f2 fraintende e si convince che Sandra voglia andarsene in giro per l'Europa, immaginando delle feste danzanti a casa sua con Kate, nuova padrona di casa. Prepara allora una cenetta romantica per Kate, che si trasforma in una cena d'addio quando Kate se ne va e Sandra prende il suo posto a tavola. Raimondo, disperato, decide di partire per il Baltico per dimenticare.\nUna lacrima sul viso.\nRaimondo, anche se non vuole darlo a vedere, non s\u2019\u00e8 ancora ripreso dalla partenza di Kate e, per questo motivo, \u00e8 molto triste. Sandra si accorge della situazione senza per\u00f2 sapere le reali cause della tristezza del marito, quindi decide di capirne le ragioni. Raimondo non volendo ammettere che \u00e8 triste per la partenza di Kate, fa credere a Sandra che lo sia per la prematura scomparsa di un collega. Convinta della buona fede del marito Sandra pubblica un necrologio sul giornale e nel contempo si fa prescrivere dal medico dei medicinali euforizzanti. Raimondo si trova ad affrontare prima l\u2019amante, successivamente la moglie direttamente l\u2019attore che lui aveva dato per morto alla moglie.\nCasalinghe disperate.\nSandra decide di aprire in casa sua una palestra che insegna alle casalinghe come unire la necessit\u00e0 di svolgere le faccende di casa con quella di fare esercizi ginnici. L'iniziativa richiama diversi condomini, cosa che infastidisce decisamente Raimondo. Tra le clienti di Sandra c'\u00e8 anche la nuova avvenente vicina di casa trasferitasi da poco nel palazzo dei Vianello. Raimondo non si fa sfuggire l'occasione per corteggiarla e riesce a strapparle un'uscita, ma non va esattamente come Raimondo spera.\nFondi neri.\nRaimondo butta via delle cose vecchie di Sandra, compresa una spilla a forma di farfalla, che il portiere decide per\u00f2 di tenere per s\u00e9. Nel frattempo Raimondo, tramite il suo agente, ha recuperato un grosso credito in contanti, grazie al quale pensa di regalare un gioiello importante all'affascinante nuova vicina. Sandra rientra e cerca la sua preziosa spilla, nascosta non si ricorda pi\u00f9 dove. Cos\u00ec Raimondo dilapida tutti i contanti per recuperare la spilla di Sandra, che il portiere ha venduto a un inquilino e questi, a sua volta, a un gioielliere. Quando, sotto gli occhi gelidi della tata, che sa tutto, rientra in possesso della spilla, Sandra ritrova quella preziosa che aveva nascosto e dice che quella recuperata da Raimondo era solo una sorpresa da uovo di Pasqua. Cos\u00ec a Raimondo, senza pi\u00f9 un soldo per fare un regalo alla nuova vicina Cristina, non resta che inseguire la tata per eliminarla.\nUn diamante \u00e8 per sempre.\nL'affascinante vicina di casa Cristina ha avviato una nuova attivit\u00e0 commerciale: vendita di pietre preziose. Approfittando del debole che Raimondo ha per lei, le propone un ottimo affare vendendole una pietra preziosa a un prezzo molto inferiore al reale valore. Raimondo, fiutando l'affare e sperando di conquistare l'affascinante vicina, decide di accettare un altro acquisto molto importante, ma le cose non vanno come sperava.\nLa vanit\u00e0 degli uomini.\nSandra e un suo socio cercano di convincere Raimondo a fare da testimonial a una beauty farm per uomini che vorrebbero inaugurare. Ma Raimondo non vuole n\u00e9 feste a base di iniezioni di botulino, n\u00e9 depilazione totale, n\u00e9 tanto meno chirurgia estetica e neppure trucchi per gli addominali. Il sogno di tornare giovani svanisce, ma, pur di togliersi dai piedi Sandra, Raimondo accetta alla fine delle semplici maschere di bellezza notturne e se ne sta l\u00ec, a letto, pi\u00f9 immobile e mortificato che mai.\nDolce dormire.\nI Vianello decidono di effettuare alcuni lavori di ristrutturazione nella stanza della Tata. Da quel momento, per\u00f2, il riposo dei coniugi \u00e8 messa a rischio dal russare che, inizialmente Sandra imputava al marito costringendolo a dormire sul divano. La notte successiva, sar\u00e0 Raimondo a passare la notte in bianco sempre per colpa del russare. La cosa si fa ancora pi\u00f9 strana quando i coniugi, entrambi svegli, sentono russare nella loro camera da letto. Il mistero si svela alcuni giorni dopo, quando scoprono che, dopo aver fatto le ristrutturazioni il russare che sentono proviene dall'altra parte della casa, cio\u00e8 dalla camera della tata.\nLa figlia del portiere.\nIl portiere di Casa Vianello \u00e8 preoccupato per il prossimo arrivo dall'estero della figlia a cui aveva dichiarato di essere un importante produttore televisivo. La preoccupazione porta diverse mancanze sul lavoro al punto che il condominio sta valutando di licenziarlo. La goccia che ha fatto traboccare il vaso \u00e8 stata la perdita della busta contenente le spese di condominio che Raimondo pensava di aver consegnato al portiere. Dopo alcuni giorni Sandra scopre che Raimondo non aveva affatto consegnato la busta e medita una vendetta ai danni di Raimondo.\nViva il wrestling.\nRaimondo dichiara pubblicamente di voler abbandonare il calcio. Questo \u00e8 un motivo di gioia per Sandra perch\u00e9 spera che questo possa portare a un cambiamento della sua vita. Presto, per\u00f2, Nicola si render\u00e0 conto che Raimondo deve assolutamente cercare un altro sport di cui appassionarsi per cui decide di presentargli il responsabile di alcuni atleti che praticano il wrestling e assiste all'esibizione di Red Devil e Kaio. Raimondo si appassiona immediatamente a questo sport e decide di organizzare un incontro in grande stile: Sandra e la Tata, contrarie alla scelta di Raimondo, decidono di mettergli il bastone tra le ruote.\nL'amore non esiste.\nUn'amica di Sandra, dopo aver divorziato da marito, decide di sposare un uomo molto pi\u00f9 giovane di lui. Sandra, entusiasta della cosa, decide di ospitarli per alcuni giorni in casa sua. Quando il futuro marito dell'amica di Sandra si presenta in casa tiene sin da subito un comportamento piuttosto sfacciato e ineducato: questo infastidisce Raimondo che vorrebbe cacciarlo di casa. La cattiva opinione di Raimondo verso l'uomo si fa ancora pi\u00f9 forte quando spiando una telefonata viene a scoprire che vuole sposare l'amica di Sandra solo per interesse per cui, per dimostrare alle donne che le sue idee erano corrette, decide di tirare all'uomo un trabocchetto, ma non va come sperava.\nIl grande comandante.\nSandra riceve un video messaggio da Kate, che la incarica di realizzare alcune interviste a ex concorrenti del Grande Fratello che le saranno consegnate al prossimo ritorno in Italia della ragazza. Raimondo, ignaro del fatto che le interviste che Sandra e la tata stanno realizzando sono state commissionate da Kate, \u00e8 molto infastidito dalla cosa. Mentre Sandra e la tata sono impegnate nelle interviste Raimondo decide di acquistare un aereo personale per volare in Belgio e conquistare Kate, senza immaginare che la ragazza sarebbe tornata in Italia entro pochi giorni: Sandra \u2013 indispettita dal comportamento del marito \u2013 decide di non dirgli del ritorno di Kate. Raimondo riesce finalmente a organizzare il volo in Belgio, ma le cose non finiscono come vorrebbe."}
{"id": "2880556", "revid": "1318658", "url": "https://it.wikipedia.org/wiki?curid=2880556", "title": "Roberto Cinardi", "text": "Biografia.\nGli esordi.\nHa esordito nel 2007 con la regia del video musicale \"Fashion Kills Romance\" dei Dufresne, realizzato a basso costo riesce ad ottenere un'ottima rotazione su MTV e altre tv musicali.\nLa carriera.\nDa allora ha firmato la regia di decine di videoclip e si trova a collaborare con artisti di chiara fama come: Verdena, Lacuna Coil, Piero Pel\u00f9, Litfiba, Linea 77, Nina Zilli, Nek, La Fame di Camilla, Le Mani, Velvet, The Niro, Pino Scotto, Caparezza, Boosta, Casino Royale, Emma, Nathalie, Alessandra Amoroso, Giusy Ferreri, Dolcenera, Salmo e Tiziano Ferro.\nHa diretto anche video di band e artisti internazionali come i dEUS e gli East 17.\nNel 2009 ha vinto, nella sezione dedicata ai premi alla produzione indipendente del Premio Videoclip Italiano, il premio \"migliore regia\" con il video musicale \"God and Ants\" di Caesar Palace e quello di \"miglior montaggio\" per \"Spellbound\" dei Lacuna Coil.\nHa vinto anche al PIVI il premio per la tecnica digitale con il video musicale \"The Gamer\" dei Phinx e un riconoscimento speciale per il videoclip del brano \"La nuova musica italiana\" dei Linea 77.\nHa diretto poi il video dei Vanilla Sky, \"Just Dance\", uscito il 28 maggio 2010, cover del brano omonimo di Lady Gaga, con il quale ha vinto, nuovamente nella sezione dedicata ai premi alla produzione indipendente del Premio Videoclip Italiano 2010, quello di \"migliore regia\".\nNel 2011 il video musicale di \"Scegli me\" dei Verdena \u00e8 stato nominato vincitore al PIVI per la miglior regia."}
{"id": "2880559", "revid": "1243", "url": "https://it.wikipedia.org/wiki?curid=2880559", "title": "Ferrovia Bornato-Rovato", "text": ""}
{"id": "2880560", "revid": "767487", "url": "https://it.wikipedia.org/wiki?curid=2880560", "title": "San Rafael (Guatuso)", "text": "San Rafael \u00e8 un distretto della Costa Rica, capoluogo del cantone di Guatuso, nella provincia di Alajuela."}
{"id": "2880566", "revid": "74801", "url": "https://it.wikipedia.org/wiki?curid=2880566", "title": "Georg von Rosen", "text": "Biografia.\nInsegn\u00f2 all'Accademia d'Arte Reale di Stoccolma tra il 1880 e il 1908.\nNel 1871 ritrasse la regina Karin M\u00e5nsdotter che, ritratta in vesti bianche come una figura angelica, tiene la mano del marito Eric XIV di Svezia, tormentato dai suoi disturbi mentali, mentre a destra il suo consigliere cerca di convincerlo a firmare un documento."}
{"id": "2880569", "revid": "648716", "url": "https://it.wikipedia.org/wiki?curid=2880569", "title": "Buenavista (Guatuso)", "text": "Buenavista \u00e8 un distretto della Costa Rica facente parte del cantone di Guatuso, nella provincia di Alajuela."}
{"id": "2880571", "revid": "287204", "url": "https://it.wikipedia.org/wiki?curid=2880571", "title": "Programma Stargate", "text": "Nel mondo fantascientifico del film \"Stargate\" e dei suoi spin-off \"Stargate SG-1\", \"Stargate Infinity\", \"Stargate Atlantis\" e \"Stargate Universe\", il Programma Stargate \u00e8 un programma segreto delle forze militari degli Stati Uniti d'America.\nIl programma si basa sull'utilizzo di un antico dispositivo di trasporto chiamato Stargate.\nOrigini.\nLa base del Programma Stargate \u00e8 all'interno del Monte Cheyenne, vicino a Colorado Springs negli Stati Uniti.\nLo Stargate viene scoperto in Egitto da un gruppo di archeologi statunitensi (tra cui il padre della dottoressa Catherine Langford) nel 1928. Il dispositivo viene portato negli Stati Uniti d'America nel 1939, per impedire che cadesse nelle mani dei nazisti, e viene posto in una base sotto al Monte Cheyenne. Nel 1994 il dottor Daniel Jackson riesce a decifrare i codici sul dispositivo, permettendo cos\u00ec il suo funzionamento. Attraverso lo Stargate viene mandata una squadra di militari guidati dal colonnello Jack O'Neill assieme al dottor Jackson. Essi giungono su un pianeta chiamato Abydos ad anni luce dalla Terra dove dovranno combattere contro un Goa'uld, chiamato Ra, uccidendolo e liberando i suoi schiavi. Data la pericolosit\u00e0 del dispositivo, al rientro della squadra, il Programma Stargate viene chiuso.\nPochi anni dopo, giunge attraverso lo Stargate un nuovo Goa'uld, chiamato Apophis, che minaccia di distruggere gli abitanti della Terra. Per scongiurare ci\u00f2, viene riaperto il Programma Stargate (sotto il comando del generale George Hammond) e vengono create diverse squadre tra cui l'SG-1 con il compito di attraversare il dispositivo e trovare nuove civilt\u00e0, risorse e conoscenze in grado di difendere la Terra dalle minacce esterne.\nAttraverso lo Stargate le squadre incontrano diverse civilt\u00e0, alleate e non, e scopriranno le origini del genere umano e l'ultimo gradino della scala evolutiva, l'ascensione.\nIl Comando Stargate.\nIl Comando Stargate \u00e8 situato all'interno del Monte Cheyenne, ed \u00e8 il centro di controllo del Programma Stargate. Da l\u00ec partono le squadre destinate a esplorare, studiare o interagire con i pianeti della Via Lattea e gli ordini per la base nella galassia di Pegaso e per la nave Destiny.\nInfrastruttura.\nCome la vera base nel Monte Cheyenne, l'SGC \u00e8 una base sotterranea progettata per resistere a esplosioni nucleari. Nell'universo immaginari serve anche come difesa da attacchi chimici e biologici provenienti dallo Stargate.\nAl livello 27 si trova la Sala Briefing e l'ufficio del Comandante della base, mentre la Sala di Controllo e la Sala dello Stargate sono situate al livello 28. All'interno della Sala dello Stargate \u00e8 stata posizionata una rampa che permette alle sonde (come il MALP) di attraversare il dispositivo.\nIl dispositivo possiede un sistema di difesa, chiamato Iride, ovvero un anello che si chiude come una barriera sull'orizzonte degli eventi, in modo da impedire il flusso in entrata. Ogni squadra possiede un GDO, cio\u00e8 un codice di riconoscimento, usato per farsi riconoscere dalla base e quindi disattivare l'iride. Esiste inoltre un sistema di autodistruzione che, se usato, seppellirebbe lo Stargate sotto migliaia di tonnellate di terra.\nAltri siti base del Comando.\nAl di fuori della Terra esistono alcune basi, situate in pianeti le cui coordinate sono sconosciute a tutte le razze aliene tranne che agli alleati, usate come estrema difesa contro eventuali attacchi al nostro pianeta. Uno di questi \u00e8 il Sito Alpha inizialmente creato come luogo dove evacuare pochi prescelti in caso la Terra venisse invasa. In seguito viene usata come base per le squadre SG che non riescono a contattare il comando. Il sito viene usato anche per evacuare eventuali alleati in pericolo e come base per testare le nuove navi spaziali terrestri.\nAnche Atlantide possiede un suo Sito Alpha.\nEsistono anche un Sito Beta e un Sito Gamma. Quest'ultimo per\u00f2 sar\u00e0 fatto esplodere perch\u00e9 compromesso e ricreato su un altro pianeta.\nL'Area 51.\nL'Area 51 \u00e8 la vera Area 51, situata nel deserto del Nevada, che nella serie fantascientifica viene usata come ulteriore laboratorio per la ricerca e i test sulle nuove tecnologie, portate sulla Terra attraverso lo Stargate. Tra queste tecnologie vi sono l'\"X-301\", l'\"F-302\" e le navi di \"classe Daedalus\".\nIl Progetto Atlantide.\nIl Progetto Atlantide, a volte chiamato semplicemente Spedizione, \u00e8 una missione internazionale sulla citt\u00e0 degli Antichi chiamata Atlantide, nella galassia di Pegaso. La spedizione \u00e8 internazionale perch\u00e9 la sua creazione \u00e8 dovuta ad una scoperta fatta in Antartide e secondo le leggi internazionali nessuna nazione pu\u00f2 imporsi su tale territorio, perci\u00f2 un eventuale controllo di Atlantide unicamente degli Stati Uniti d'America sarebbe illegale.\nI membri responsabili della spedizione sono americani, canadesi, britannici, francesi, russi e cinesi. Il controllo per\u00f2 \u00e8 mantenuto dagli Stati Uniti, i quali inviano anche il contingente pi\u00f9 numeroso. Molti altri paesi inviano uomini su Atlantide.\nLa sicurezza interna della citt\u00e0 \u00e8 affidata prevalentemente a Russia, Regno Unito, Canada, Germania e Spagna. I soldati che vengono impiegati in missioni extra-mondo sono tutti americani, la maggior parte del Corpo dei Marines ma ci sono anche aviatori dell'USAF. Il comando militare \u00e8 affidato inizialmente al colonnello dei Marine Marshall Sumner ma in seguito alla sua morte il comando passa al suo secondo, il maggiore dell'aviazione John Sheppard.\nLa spedizione sulla \"Destiny\".\nLa spedizione sarebbe dovuta partire verso un luogo sconosciuto, raggiungibile avendo abbastanza energia per attivare lo Stargate con nove glifi, ma in realt\u00e0 fin\u00ec in una nave spaziale degli Antichi chiamata \"Destiny\" che ha lo scopo di esplorare lo spazio, creando e posizionando reti di Stargate ovunque sia possibile. Tutto ci\u00f2 fu progettato dagli Antichi prima del loro arrivo nella galassia di Pegaso e quindi prima della guerra con i Wraith e dell'interesse verso l'ascensione.\nGli Antichi inviarono precedentemente altre navi con lo scopo di installare Stargate prima della \"Destiny\". Quest'ultima segue la strada delle prime con lo scopo di colonizzare se possibile i pianeti con gli Stargate. Essa \u00e8 completamente autonoma e viaggia oltre la velocit\u00e0 della luce con pause prefissate. L'unico modo per l'equipaggio di tornare a casa \u00e8 ottenere il controllo della nave.\nNID.\nLa National Intelligence Division \u00e8 un'organizzazione segreta con il compito ufficiale di controllare l'operato dei militari nell'ambito del Progetto Stargate, ma ufficiosamente \u00e8 composta anch'essa da militari il cui scopo \u00e8 quello di ottenere tecnologie aliene.\nTrust.\nIl Trust \u00e8 un'organizzazione segreta composta da ex-membri dell'NID con gli stessi scopi ma metodi pi\u00f9 radicali e spesso in conflitto con l'aviazione e con l'SGC.\nPolitiche di controllo.\nDipartimento per la sicurezza mondiale.\nIl Dipartimento per la sicurezza mondiale \u00e8 l'organo di controllo del comando Stargate, dell'Area 51 e dei siti Alpha, Beta e Gamma. Il dipartimento controlla anche l'avamposto degli Antichi in Antartide e il programma di sviluppo degli \"F-302\" e delle navi di classe \"Daedalus\".&lt;br&gt; Il dipartimento nasce dopo l'attacco alla Terra da parte di Anubis e il primo comandante \u00e8 il generale George Hammond. Quando quest'ultimo si ritira a vita privata viene sostituito dal generale Jack O'Neill. La base del Dipartimento \u00e8 nel Pentagono.\nAccordi internazionali.\nEssendo in possesso dello Stargate, gli Stati Uniti sono il paese che contribuisce pi\u00f9 largamente al Progetto Stargate. Il mondo per un certo periodo rimase all'oscuro dell'esistenza del dispositivo, anche se la Russia cre\u00f2, per un breve periodo, un proprio Programma Stargate, grazie al contributo di Harry Maybourne. Gli stessi Stati Uniti e la Russia informarono il resto del Consiglio di sicurezza dell'ONU (Regno Unito, Francia e Cina) dell'esistenza dello Stargate, per ottenere finanziamenti per proteggere la Terra da Anubis. Il presidente statunitense inform\u00f2 inoltre il governo del Canada. Dopo la scoperta dell'avamposto antico in Antartide, una spedizione internazionale venne mandata su Atlantide e paesi che firmarono il Trattato antartico (pi\u00f9 Giamaica, Filippine, Croazia e Spagna) siglarono il Trattato d'alleanza del portale il cui scopo \u00e8 informare ogni paese firmatario su qualsiasi tecnologia aliena si sia venuti in possesso attraverso lo Stargate. Non tutte le nazioni del pianeta sono informate dell'esistenza del dispositivo.\nIOA.\nL'IOA (International Oversight Advisory, in italiano Consiglio Internazionale di Sorveglianza) \u00e8 un comitato di sorveglianza civile (durante le serie viene chiamato per l'appunto \"Comitato Internazionale di Sorveglianza\"), con lo scopo di controllare le operazioni dei militari. L'IOA nasce dopo che Stati Uniti e Russia rivelano l'esistenza dello Stargate al Consiglio di sicurezza dell'ONU. Un membro dell'IOA \u00e8 a capo della spedizione su Atlantide e lo stesso IOA deve approvare le missioni delle forze all'interno della citt\u00e0 e delle astronavi terrestri.\nDue delle figure pi\u00f9 importanti dell'IOA sono il dottor Richard Woolsey e la dottoressa Elizabeth Weir ma durante le serie compaiono diversi membri del consiglio.\nProgramma spaziale.\nVenuti in possesso di tecnologie aliene, attraverso la reverse-enginered, gli scienziati terrestri costruirono i primi prototipi di astronavi terrestri, anche con qualche fallimento. In seguito gli scienziati ottennero anche ottimi successi, costruendo l'\"F-302\" e poco dopo la \"Prometeo\", la prima nave interstellare da battaglia terrestre, distrutta successivamente dal nemico. Squadriglie di \"F-302\" sono stanziate all'SGC, su Atlantide, nei vari siti alternativi e sulle astronavi.\nDopo la \"Prometeo\" furono realizzate altre 6 navi spaziali di classe \"Daedalus\": la \"Daedalus\", la \"Odyssey\", la \"Korolev\" (nave russa, distrutta durante la nona stagione di SG-1), la \"Apollo\", la \"Sun Tzu\" (nave cinese, distrutta nell'ultima puntata della serie di Atlantide) e la \"George Hammond\" (in un universo alternativo \u00e8 chiamata \"Phoenix\"). A parte la \"Korolev\" e la \"Sun Tzu\" le altre navi sono comandate dall'Aviazione degli Stati Uniti."}
{"id": "2880578", "revid": "1543377", "url": "https://it.wikipedia.org/wiki?curid=2880578", "title": "Cote (Costa Rica)", "text": "Cote \u00e8 un distretto della Costa Rica facente parte del cantone di Guatuso, nella provincia di Alajuela."}
{"id": "2880582", "revid": "1305772", "url": "https://it.wikipedia.org/wiki?curid=2880582", "title": "Il furto del tesoro", "text": "Il furto del tesoro \u00e8 una miniserie televisiva del 2000.\nDescrizione.\nLa regia \u00e8 di Alberto Sironi e l'attore protagonista \u00e8 Luca Zingaretti nel ruolo di Giovanni Marotta. La storia, scritta da Laura Toscano e Franco Marotta, \u00e8 ambientata nell'Italia degli anni venti. Il formato originale della fiction \u00e8 quello della miniserie composta da 2 puntate: in questo formato Rai 1 la mand\u00f2 in onda in prima visione TV nel novembre del 2000. In seguito la fiction venne replicata nel formato ridotto di film per la televisione da Rai 2."}
{"id": "2880587", "revid": "223320", "url": "https://it.wikipedia.org/wiki?curid=2880587", "title": "According to Jim", "text": ""}
{"id": "2880589", "revid": "1543377", "url": "https://it.wikipedia.org/wiki?curid=2880589", "title": "Franco Manfroi", "text": "Biografia.\nMuore il 12 ottobre 2005, all'et\u00e0 di 66 anni, all'Ospedale civile di Belluno, a causa di una grave forma di leucemia.\nCarriera sciistica.\nDopo essersi fatto notare ai Campionati italiani juniores di sci nordico 1958, vincendo la staffetta e chiudendo al 5\u00ba posto la gara individuale, l'anno dopo entr\u00f2 in nazionale.\nIn carriera ha partecipato a due edizioni dei Giochi olimpici invernali, (19\u00b0 nella 50\u00a0km) e (32\u00b0 nella 15\u00a0km, 25\u00b0 nella 30\u00a0km), e a tre dei Campionati mondiali, vincendo la medaglia di bronzo a Oslo 1966 insieme a Giulio De Florian, Gianfranco Stella e Franco Nones.\nAi Campionati italiani ha vinto due titoli, entrambi in staffetta; nella gara a squadre fu ininterrottamente sul podio nei Campionati italiani di sci nordico dal 1961 al 1969, mentre in quelle individuali non riusc\u00ec mai a conquistare un oro, pur vincendo varie altre medaglie nella 15\u00a0km, nella 30\u00a0km e nella 50\u00a0km.\nCarriera da allenatore.\nAgli XI Giochi olimpici invernali di fu aiuto-allenatore della nazionale italiana e negli anni successivi, fu a lungo maestro di sci sulla Marmolada.\nCuriosit\u00e0.\nL'8 ottobre 2000 prese parte a una puntata del programma televisivo \"\", nella sfida \"Bagnini contro maestri di sci\".\nRiconoscimenti.\nNel marzo 2009 sono state dedicate a Manfroi la pista invernale di sci fondo in Val di Gares e una gara di sci fondo, il \"Trofeo Franco Manfroi\"."}
{"id": "2880590", "revid": "767487", "url": "https://it.wikipedia.org/wiki?curid=2880590", "title": "Tom Sawyer (film 1907)", "text": "Tom Sawyer \u00e8 un cortometraggio del 1907 di cui non si conosce n\u00e9 il nome del regista, che non viene riportato nei titoli, n\u00e9 dell'interprete principale. \u00c8 il primo di una lunga serie di adattamenti cinematografici del romanzo \"Le avventure di Tom Sawyer\" di Mark Twain, qui adattato per lo schermo da Gene Gauntier (alla sua seconda sceneggiatura) e dallo stesso Twain.\nTrama.\nTom Sawyer \u00e8 un avventuroso ragazzino che vive con la zia e imbroglia i suoi amici con astuti stratagemmi. Un giorno per\u00f2 dovr\u00e0 fare da testimone a un innocente accusato di omicidio.\nProduzione.\nIl film fu prodotto dalla Kalem Company.\nDistribuzione.\nIl film viene considerato perduto."}
{"id": "2880591", "revid": "122904867", "url": "https://it.wikipedia.org/wiki?curid=2880591", "title": "Nokia 6303i classic", "text": "Il Nokia 6303i classic \u00e8 un telefono cellulare prodotto dall'azienda finlandese Nokia e messo in commercio nel 2010."}
{"id": "2880596", "revid": "110157", "url": "https://it.wikipedia.org/wiki?curid=2880596", "title": "Cubo unitario", "text": "Un cubo unitario \u00e8 un cubo il cui lato \u00e8 pari a una unit\u00e0 di misura di lunghezza. Il volume di un tale cubo \u00e8 pari a una unit\u00e0 di misura di volume e la sua area \u00e8 pari a sei unit\u00e0 di misura di superficie.\nCon il termine \"cubo unitario\" si pu\u00f2 anche fare riferimento ad un ipercubo in \"n\" dimensioni, generalmente definito come l'insieme [0,\u00a01]\"n\" nelle ennuple nell'intervallo [0,\u00a01]. La lunghezza della diagonale maggiore di un ipercubo unitario \u00e8 pari a formula_1."}
{"id": "2880597", "revid": "287204", "url": "https://it.wikipedia.org/wiki?curid=2880597", "title": "Per aver visto un uomo piangere e soffrire Dio si trasform\u00f2 in musica e poesia", "text": "Per aver visto un uomo piangere e soffrire Dio si trasform\u00f2 in musica e poesia \u00e8 un album di Patty Pravo, il secondo della \"trilogia Philips\", pubblicato dall'etichetta discografica Philips nel 1971.\nIl disco.\nA pochi mesi dall'emissione del disco precedente \"Di vero in fondo\" esce l'album dal titolo pi\u00f9 lungo fra quelli pubblicati da Patty Pravo: \"Per aver visto un uomo piangere e soffrire Dio si trasform\u00f2 in musica e poesia\"; prodotto dalla stessa Patty Pravo.\nCuriosa la scelta di non apportare, sul fronte copertina, nessuna informazione che riguardi il nome dell'interprete o il titolo dell'album; ma di far apparire solo il viso dell'interprete, contorniato da un velo scuro.\nTitolo e nome dell'interprete appariranno nella ristampa del disco. Uno scatto alternativo della stessa serie venne adoperato per il 45 giri spagnolo \"Una locura/Nosotros\".\nPer la realizzazione di quest'album, con canzoni di qualit\u00e0 ed eccellenti e sofisticati arrangiamenti, viene chiamato Bill Conti, al quale si affianca Luis Bacalov. Bill Conti invece dirige l'orchestra per gli unici due brani composti da David Shel Shapiro.\nLe canzoni.\nIl brano d'apertura Morire... dormire... forse sognare, in cui si nota l'impronta classica di Luis Bacalov, contiene delle citazioni di un celebre testo di William Shakespeare ed \u00e8 una rielaborazione, curata da Gian Piero Reverberi, del secondo tempo \"Adagio (Shadows)\" dal Concerto Grosso per i New Trolls.\nLanterne antiche \u00e8 cover del brano \"Antique Annie's magic lantern show\", del cantautore australiano Doug Ashdown, inclusa unicamente nella stampa australiana - uscita come doppio LP - del disco \"The age of mouse\", edito dalla \"Sweet Peach\" nel 1970. Le edizioni europee e americana, edite come singolo vinile, non contengono questo brano, destinato originariamente alla cantante folk australiana Marian Henderson. La sua versione venne pubblicata all'interno dell'lp \"Cameo\", pubblicato dalla \"Coral\" (CRL 757512) in Australia, e, con copertina differente, negli Stati Uniti e in Gran Bretagna.\nPoema degli occhi \u00e8 \"Poema dos olhos da amada\" di Vin\u00edcius de Moraes. La versione italiana, con testo di Sergio Bardotti, venne incisa nel 1969 da Sergio Endrigo (Cetra SP 1418).\nStoria di una donna... e T. L. &amp; R. vennero precedentemente pubblicate dall'autore. La prima, col titolo di \"The same old chair\", \u00e8 contenuta nell'lp \"Affittasi\" (Polydor, 2448\u00a0006); mentre la seconda venne inclusa, col titolo esteso di \"Thunder, lightning and rain\", solo nella stampa tedesca dello stesso disco, intitolato \"Sawdust Circus\" (Polydor, 2480\u00a0126).\nFollow the lamb proviene da un misconosciuto musical Look to the lilies (1970) ed \u00e8 il 4\u00b0 brano del primo atto. Del brano esistono pi\u00f9 versioni, la pi\u00f9 nota risulta quella di Ben Aiken (Philly Groove Records-167).\nPreghiera, Un volto bianco sulla neve e Un uomo una donna una bambina sono accomunate dalle edizioni musicali (\"Domingas\"), dall'autore della musica (A. Vitalis) e dalle case discografiche che pubblicarono le versioni originali, la \"Bellaphon\" per le stampe tedesche e la \"Butterfly\" per le edizioni francesi.\nPreghiera \u00e8 \"Bright Tomorrow\" del gruppo Cockpit. Il pezzo usc\u00ec sia sull'omonimo LP del 1970, sia sul singolo \"Bright Tomorrow/Lena Lena\" (ed.francese Butterfly BS.10-008; ed. tedesca Bellaphon BF.18056).\nUn volto bianco sulla neve \u00e8 \"I do love you\" della cantante francese Nicole Croisille (\"I do love you/La Solitude\" - Butterfly BS 003). Il brano \u00e8 stato inciso e pubblicato dalla cantante anche in lingua originale.\nDel terzo brano non \u00e8 stato possibile rintracciare ancora l'edizione originale. \u00c8 noto solo, tramite i crediti dell'LP, che si intitola \"Do Yourself\" e che, probabilmente, \u00e8 tratto dal repertorio del cantante francese Michael Haubrich, accreditato tra gli autori. \nRistampe.\nLa ristampa in linea economica, del 1973, usc\u00ec su etichetta \"Fontana\" con copertina del tutto differente a busta chiusa e intitolata \"Patty Pravo 2 - Poema degli occhi\" (Fontana - 6492.004).\nAnche questo secondo LP per la Philips ebbe nel 1990 una ristampa in vinile, con veste grafica identica all'originale e la sola aggiunta di titolo, nome dell'interprete e della piuma stilizzata, sul fronte copertina; contemporaneamente venne pubblicato anche su supporto digitale.\nL'album in classifica.\nLe vendite furono buone, ma non raggiunsero il precedente \"Di vero in fondo\", anche perch\u00e9 l'album era privo di brani che potessero trainarlo. Inizialmente era prevista la pubblicazione su 45 giri di \"Preghiera\", ma data la scarsa attenzione del pubblico, in occasione del secondo passaggio televisivo alla trasmissione \"Canzonissima\" 1971, i discografici decisero di desistere.\nEntra comunque in top 50, raggiungendo la posizione numero 17, e risultando il 66\u00ba album pi\u00f9 venduto dell'anno 1972."}
{"id": "2880598", "revid": "1452073", "url": "https://it.wikipedia.org/wiki?curid=2880598", "title": "Kirby's Fun Pak", "text": "Kirby's Fun Pak, conosciuto in Nord America come Kirby Super Star e in Giappone come \u00e8 un videogioco platform sviluppato da HAL Laboratory e prodotto da Nintendo per il Super Nintendo. \u00c8 stato pubblicato in Giappone il 31 luglio 1995, in Nord America il 23 settembre 1996 e infine in Europa il 30 dicembre 1996. Il gioco \u00e8 costituito da giochi a piattaforme ed altri pi\u00f9 simili a minigiochi.\n\"Kirby's Fun Pak\" \u00e8 stato pubblicato anche sul Nintendo DS in una versione aggiornata intitolata \"Kirby Super Star Ultra\". Il gioco \u00e8 inoltre incluso in tutte le versioni del .\nModalit\u00e0 di gioco.\nIl protagonista, Kirby, si sposta a destra, a sinistra, in su e in gi\u00f9 attraverso le piattaforme del gioco, evitando di scontrarsi con i nemici. Una volta esaurita l'energia il gioco ricomincia dall'ultimo salvataggio, se invece Kirby perde tutte le vite il gioco termina.\nKirby pu\u00f2 copiare le abilit\u00e0 dei nemici e quindi utilizzare una vasta gamma di attacchi. Quando ci\u00f2 succede, indossa cappelli diversi e cambia colore a seconda dell'abilit\u00e0 che sta usando.\nUna caratteristica rilevante di questo gioco \u00e8 l'aggiunta di un aiutante. Quest'ultimo ha le sembianze di un nemico e aiuta Kirby nella sua avventura. Durante una partita con un solo giocatore l'aiutante sar\u00e0 comandato dal computer, mentre in una partita a due esso sar\u00e0 controllato dal secondo giocatore. L'aiutante talvolta possiede abilit\u00e0 che Kirby non pu\u00f2 avere. La maggior parte del gioco pu\u00f2 essere affrontata in due.\n\"Kirby's Fun Pak\" \u00e8 uno dei tre giochi per SNES pubblicati su scala internazionale che utilizzano il chip SA-1. Gli altri due sono \"\" e \"Kirby's Dream Land 3\".\nSviluppo.\n\"Kirby's Fun Pak\" \u00e8 stato sviluppato in Giappone da HAL Laboratory e diretto dal creatore di Kirby Masahiro Sakurai. \u00c8 stato il terzo gioco di Kirby da lui diretto, dopo \"Kirby's Dream Land\" e \"Kirby's Adventure\". Sebbene sia un titolo per Super Nintendo Entertainment System (SNES), il prototipo di \"Kirby's Fun Pak\" \u00e8 stato sviluppato per il Nintendo Entertainment System originale. Secondo Sakurai, sebbene il prototipo fosse solo per uso interno, era quasi completo e alcune delle animazioni di Kirby erano quasi identiche nel gioco finale. Il prototipo \u00e8 stato utilizzato per testare le proposte prima di implementarle nel prodotto finale; Sakurai in seguito avrebbe affermato che avere il gioco in funzione su una build interna aveva reso pi\u00f9 facile lo sviluppo delle idee. Il presidente di HAL Satoru Iwata fu poco coinvolto nel gioco e lasci\u00f2 lo sviluppo sotto la supervisione di Sakurai.\nPer \"Kirby's Fun Pak\", Sakurai \"aveva tre pilastri in mente. Uno era il \"gameplay\" cooperativo per due giocatori, un altro includere movimenti simili a quelle dei giochi picchiaduro. Il terzo era un formato che riunisse pi\u00f9 giochi\". L'aggiunta del \"gameplay\" cooperativo era qualcosa che Shigeru Miyamoto aveva richiesto. Sebbene Sakurai sapesse che un gioco \"Kirby\" per SNES avrebbe reso necessari personaggi e grafica pi\u00f9 grandi e pi\u00f9 dettagliati, volle richiedere il parere di Miyamoto prima di pensare alle basi e ad altri aspetti importanti. Sakurai e Iwata si recarono pertanto a Kyoto; l\u00ec, Miyamoto disse loro che voleva un gameplay cooperativo, qualcosa di raro nei giochi \"platform\" a scorrimento laterale. Miyamoto aveva sognato per molti anni di creare un gioco cooperativo nel suo franchise di \"Super Mario\", ma ci\u00f2 non fu possibile fino a \"New Super Mario Bros. Wii\" nel 2009 a causa della velocit\u00e0 del \"gameplay\" della serie. Sakurai concep\u00ec quindi l'idea di avere un personaggio principale e uno di supporto, cosa che pensava avrebbe aperto la porta a giocatori inesperti.\nAccoglienza.\n\"Kirby's Fun Pak\" \u00e8 stato sia un successo di critica che commerciale, vendendo oltre un milione di copie in Giappone. Ha ricevuto recensioni \"favorevoli\" secondo il sito web di aggregazione di recensioni GameRankings ed \u00e8 ampiamente considerato come uno dei migliori giochi della serie. I quattro revisori di \"Electronic Gaming Monthly\" hanno lodato la grande quantit\u00e0 di contenuti, la modalit\u00e0 a due giocatori simultanea, la grafica e la capacit\u00e0 di Kirby di assorbire energia. Captain Cameron di GamePro ha affermato che \"L'esecuzione perfetta dei vari controlli porta un divertimento semplice ma affascinante\". Trattando della versione per Virtual Console, Nintendo Life ha elogiato la colonna sonora \"impressionante\" e le immagini \"colorate\".\n\"Kirby Super Star Ultra\" ha ricevuto il plauso della critica secondo il sito web di aggregazione di recensioni Metacritic. 1UP ha elogiato il gioco per il suo \"multiplayer\" e lo ha descritto come \"eccellente\", notando per\u00f2 che non era molto difficile e il design dei livelli non era cos\u00ec intricato come nella serie di \"Mario\". Craig Harris di IGN ha affermato che, sebbene divertente, il gioco risulta essere \"un po' facile\".\n\"Electronic Gaming Monthly\" ha definito \"Kirby's Fun Pak\" il secondo gioco a scorrimento laterale dell'anno (dietro \"Guardian Heroes\").\nL'11 dicembre 2008, \"Super Star Ultra\" \u00e8 diventato un titolo Famitsu Gold. A partire dall'11 gennaio 2009, \"Kirby Super Star Ultra\" ha venduto copie in Giappone. \u00c8 stato anche il nono gioco pi\u00f9 venduto in Giappone nel 2008. A dicembre 2008, \u00e8 stato il quinto gioco per Nintendo DS pi\u00f9 venduto negli Stati Uniti.\nRemake.\n\"Kirby Super Star Ultra\", noto in Giappone come \"Kirby of the Stars: Ultra Super Deluxe\", \u00e8 un remake di \"Kirby's Fun Pak\" per Nintendo DS, sviluppato per commemorare il 15\u00ba anniversario della serie. \"Kirby Super Star Ultra\" conserva tutte le modalit\u00e0 di gioco presenti nell'originale, ma ne aggiunge quattro nuove: \"Vendetta Reale\", una versione pi\u00f9 difficile di \"Brezza Leggera\"; \"Cavaliere Nero Ultra\", che consente al giocatore di attraversare i livelli controllando Meta Knight; \"Da Aiutante a Eroe\", in cui il giocatore controlla gli aiutanti e combatte i boss; e \"L'Arena Finale\", una versione aggiornata di \"L'Arena\". Include anche tre nuovi minigiochi, l'integrazione del touchscreen DS, multiplayer wireless per un massimo di quattro giocatori tramite DS Download Play, grafica e audio migliorati e filmati in full motion.\n\"Super Star Ultra\" \u00e8 stato diretto da Shinya Kumazaki di HAL. Inizialmente si chiamava \"Super Deluxe Plus\", ma venne ribattezzato dopo che il produttore Masayoshi Tanimura richiese al team di creare qualcosa che superasse le aspettative dei clienti. L'obiettivo del team era quello di mantenere tutte le modalit\u00e0 dell'originale SNES; nonostante le dimensioni considerevoli del gioco, Kumazaki credeva di non poter rimuovere nulla a causa delle speranze dei fan. Furono apportate modifiche per i nuovi giocatori, mentre HAL \u00e8 riuscito a mantenere il multiplayer attraverso la funzionalit\u00e0 wireless del DS. Alcuni sviluppatori pensavano che il gioco fosse cambiato cos\u00ec tanto da poter essere considerato un nuovo prodotto. La confezione venne realizzata con uno strato di glitter per mantenere il senso di lusso che il design della scatola di Paulownia aveva dato all'originale, poich\u00e9 la coordinatrice del progetto Mari Shirakawa ritenne che Paulownia non piacesse ai bambini. \"Kirby Super Star Ultra\" \u00e8 stato pubblicato in Nord America il 22 settembre 2008, in Giappone il 6 novembre 2008 e in Europa il 18 dicembre 2009.\nEredit\u00e0.\nMolti dei brani musicali di \"Kirby Super Star\" sono stati remixati in vari giochi, come nella serie \"Super Smash Bros.\"; il primo titolo per Nintendo 64, ad esempio, presentava una nuova versione del tema \"Gourmet Race\" come sigla di Kirby.\nKirby Super Star \u00e8 stato reso disponibile sulla Virtual Console di Wii in Giappone il 13 ottobre 2009, in Nord America il 17 maggio 2010 e nelle regioni PAL il 28 maggio 2010. La versione per Virtual Console di Wii U \u00e8 stata pubblicata in Giappone il 1\u00ba maggio 2013 e in Nord America ed Europa il 23 maggio 2013. Quando venne distribuita in Europa per la Virtual Console di Wii U, la versione nordamericana fu inclusa al posto della versione europea. Era anche uno dei giochi inclusi in \"Kirby's Dream Collection\", che \u00e8 uscito per Wii per celebrare il 20\u00ba anniversario della serie.\nLa corazzata di Meta Knight, la Halberd, sarebbe riapparsa in ', \"Super Smash Bros. Brawl\", \"Kirby e la stoffa dell'eroe\", \"Super Smash Bros. per Wii U\" e '.\nIn \"Super Smash Bros. per Wii U\" compare uno \"stage\" basato su The Great Cave Offensive .In riferimento alla modalit\u00e0 omonima, l'arena \u00e8 tra le fasi pi\u00f9 grandi del gioco e quindi supporta fino a otto giocatori. \u00c8 dotata inoltre di una meccanica unica chiamata \"Zone di pericolo\", che mettono immediatamente KO qualsiasi combattente i cui danni subiti superano il 100%. Tale arena \u00e8 stata riportata in \"Super Smash Bros. Ultimate\".\nIl gioco \u00e8 incluso anche nella Super NES Classic Edition."}
{"id": "2880599", "revid": "283141", "url": "https://it.wikipedia.org/wiki?curid=2880599", "title": "Ipercubo unitario", "text": ""}
{"id": "2880601", "revid": "1543377", "url": "https://it.wikipedia.org/wiki?curid=2880601", "title": "Dario Saletta", "text": "Carriera.\nDifensore, ha esordito con la maglia dell'Hockey Club Valpellice a quindici anni, nella stagione 1974-1975 in serie B. Con la maglia numero 4 (ritirata poi dalla squadra nel 2011) ha giocato per tutta la sua carriera con la compagine piemontese, fino alla stagione 1991-92, tra la serie C e la serie A (dal 1976 al 1983).\nNon ha mai vestito la maglia della nazionale maggiore, pur essendo stato convocato per le Olimpiadi di Sarajevo 1984. A livello giovanile vanta invece il titolo europeo under-20, vinto in Olanda nel 1978.\nCoinvolto dalla figlia Carola, giocatrice di hockey su ghiaccio nelle file del Real Torino HC, ha cominciato ad occuparsi di hockey su ghiaccio femminile come dirigente, divenendo nel 2006, dopo la nomina a consigliere federale, responsabile FISG del settore. Sotto la sua guida l'Italia ha ospitato, proprio a Torre Pellice nel 2009, i mondiali femminili di II divisione.\n\u00c8 scomparso il 26 marzo 2010, a causa di un infarto."}
{"id": "2880603", "revid": "31048733", "url": "https://it.wikipedia.org/wiki?curid=2880603", "title": "Nanda Pivano", "text": ""}
{"id": "2880606", "revid": "1850468", "url": "https://it.wikipedia.org/wiki?curid=2880606", "title": "Camillo Pellizzi", "text": "Fu un importante intellettuale del Novecento, prima, durante e dopo il fascismo.\nBiografia.\nFiglio di uno psichiatra di chiara fama, Giovanni Battista (allievo di Cesare Lombroso), nel 1904 si trasferisce con la famiglia dal Piemonte in Toscana, a Pisa. Consegue la laurea in giurisprudenza durante la prima guerra mondiale, nel 1917. Ottenuta una borsa di studio all'Universit\u00e0 di Cambridge, nel 1920 diviene assistente presso la cattedra di Studi italiani (allora retta da Antonio Cippico) allo University College di Londra.\nTornato in Italia, nel 1921 \u00e8 tra i fondatori del Fascio londinese. Un anno dopo diviene corrispondente da Londra de \"Il Popolo d'Italia\". Sar\u00e0 anche delegato dei fasci di Gran Bretagna e Irlanda.\nParallelamente, avvia un'intensa attivit\u00e0 pubblicistica in campo letterario. Collabora ai primi giornali del movimento fascista: nel 1922 la sua firma appare su \"Gerarchia\"; Giuseppe Bottai lo chiama a intervenire su \"Critica fascista\".\nNon manca di intervenire nel dibattito politico-culturale italiano. Nel 1924 pubblica \"Problemi e realt\u00e0 del fascismo\", e l'anno seguente \"Fascismo-aristocrazia\". Attraverso una rapida scalata delle gerarchie del regime, entra nel Gruppo di competenza nazionale dell'Istruzione.\nNel 1924-25 subentra una forte crisi spirituale, che lo porta a riavvicinarsi alla religione cristiana. \nAbbandona la teoria delle \u00e9lite e si avvicina alle posizioni \u201ctradizionaliste\u201d di Mino Maccari e Leo Longanesi. \u00c8 l'ideologo della rivista \"L'Italiano\", fondata da Leo Longanesi a Bologna nel 1926.\nDal 1929 \u00e8 corrispondente dalla capitale inglese per il \"Corriere della Sera\". I suoi contributi a \"L'Italiano\" si diradano (firmer\u00e0 l'ultimo articolo nel 1931).\nNel 1931 ottiene il titolo di \"lettore\" e nel 1934 \u00e8 nominato titolare della cattedra di Studi italiani, quale successore del professor Edmund Garratt Gardner. A Londra si fa notare anche per la sua militanza politica.\nAttratto dalle teorie economiche corporative, collabora con la rivista di Ugo Spirito \"Nuovi studi di diritto, economia e politica\", ed allaccia proficui contatti con Ezra Pound. Negli anni centrali del decennio \u00e8 ascoltato consigliere di Benito Mussolini, cui riferisce quello che si dice oltremanica sul regime fascista.\nNel 1938 ottiene la cattedra di Storia e dottrina del fascismo all'Universit\u00e0 di Messina, ma non entra in servizio. Nel 1939 vince la cattedra di Dottrina dello Stato all'Universit\u00e0 degli Studi di Firenze (Facolt\u00e0 di Scienze Politiche), per cui fa ritorno in Italia. Mantiene formalmente la cattedra a Londra fino al 1943. Nel 1940 \u00e8 nominato presidente dell'Istituto Nazionale di Cultura Fascista.\nDurante la seconda guerra mondiale Pellizzi svolge attivit\u00e0 di propaganda per il regime all'estero. Dopo l'8 settembre 1943 non aderisce alla Repubblica sociale.\nNonostante ci\u00f2, nei primi anni del dopoguerra paga la sua vicinanza al passato regime. Si apre cos\u00ec un periodo di ristrettezze: Pellizzi vive di traduzioni e collaborazioni a giornali vari.\nNel 1950 viene riammesso all'insegnamento accademico, grazie all'intercessione di padre Agostino Gemelli, don Luigi Sturzo e Guido Gonella. Rientra all'Universit\u00e0 di Firenze.\nNel 1951 entra nel Consiglio direttivo dell'Associazione italiana di Scienze politiche e sociali. Negli anni accademici 1950/51 e 1951/52 tiene il corso di Sociologia alla Scuola di perfezionamento in Filosofia del Diritto presso l'Universit\u00e0 di Roma. Termina la carriera accademica all'Istituto superiore di scienze sociali di Urbino, dove insegna Storia e teoria delle Scienze dell'uomo.\nNel 1959 fonda a Firenze la \u00abRassegna Italiana di Sociologia\u00bb, di cui rimarr\u00e0 direttore fino alla morte.\nPensiero.\nFu un importante esponente dell'attualismo italiano, almeno fino alla sua conversione al cattolicesimo. Intrattenne rapporti e scambi intellettuali con Giovanni Gentile e Giuseppe Bottai. Ebbe un'intensa corrispondenza con Ezra Pound.\nNel dopoguerra, fu il primo docente universitario di sociologia in Italia."}
{"id": "2880612", "revid": "729019", "url": "https://it.wikipedia.org/wiki?curid=2880612", "title": "AEG J.II", "text": "L'AEG J.II era un aereo da attacco al suolo monomotore biplano sviluppato dall'azienda tedesco imperiale Allgemeine Elektrizit\u00e4ts-Gesellschaft (AEG) negli anni dieci del XX secolo.\nUtilizzato dalla Luftstreitkr\u00e4fte, la componente aerea del Deutsches Heer (l'esercito imperiale tedesco), durante le ultime fasi della prima guerra mondiale, il J.II fu lo sviluppo finale dei J-Typ prodotti dall'azienda.\nImpiego operativo.\nIntrodotto nel 1918, and\u00f2 ad equipaggiare i reparti della Luftstreitkr\u00e4fte fino al termine del conflitto.\nDopo la guerra, numerosi J.II sono stati impiegati per il primo servizio aereo passeggeri giornaliero del mondo, nella tratta fra Berlino e Weimar.\nI primi J.II commerciali avevano la cabina di pilotaggio aperta, ma furono rapidamente sostituiti da versioni modificate, con cabine per i due passeggeri."}
{"id": "2880614", "revid": "116825613", "url": "https://it.wikipedia.org/wiki?curid=2880614", "title": "Titles Deprivation Act 1917", "text": "Il Titles Deprivation Act 1917 fu un atto del parlamento del Regno Unito emanato durante gli anni della Prima guerra mondiale secondo il quale qualunque nobile di qualunque grado che fosse membro della par\u00eca inglese si fosse opposto alla Gran Bretagna nel corso della guerra mondiale avrebbe perso tutti i propri titoli. Il documento ricevette l'assenso reale l'8 novembre 1917.\nSfondo storico.\nLo scoppio della Prima Guerra Mondiale aveva avuto luogo dopo l'assassinio dell'erede al trono imperiale, l'arciduca Francesco Ferdinando d'Austria, morto per mano di un nazionalista serbo nel giugno del 1914. Il Regno Unito entr\u00f2 in guerra contro la Germania ed i propri alleati nell'agosto di quello stesso anno.\nLa decisione non fu facile, dal momento che la famiglia reale inglese era strettamente imparentata con gli imperatori di Germania. La regina Vittoria aveva tra l'altro sposato il principe tedesco Alberto di Sassonia-Coburgo-Gotha, i cui titoli tedeschi erano passati nella famiglia reale inglese attraverso i discendenti del loro figlio minore, Leopoldo, duca di Albany. La figlia primogenita della regina Vittoria, anche lei di nome Vittoria, aveva sposato l'imperatore Federico III di Germania. Lo stesso re Giorgio V del Regno Unito era quindi cugino di primo grado dell'imperatore Guglielmo II di Germania e di Carlo Edoardo di Sassonia-Coburgo-Gotha. Un parente pi\u00f9 distante era Ernesto Augusto di Hannover, che discendeva per linea diretta dal re inglese Giorgio III e per questo godeva anche del titolo di principe inglese.\nMolti membri delle famiglie reali tedesche imparentate con la famiglia regnante inglese decisero di abbracciare la causa britannica per non perdere le loro prerogative, ma altri furono costretti ad uscire dal sistema nobiliare inglese. Gi\u00e0 dal 1915 molti cavalieri dell'Ordine della Giarrettiera vennero espulsi per i loro legami con la politica della Germania ma non vennero ancora privati dei loro titoli, sino al 1917 quando il parlamento autorizz\u00f2 la revoca delle dignit\u00e0 nobiliari inglesi.\nDeprivazione dei titoli.\nL'atto di deprivazione autorizzava il re a formare una commissione derivata dal suo Consiglio Privato che includeva almeno due membri della commissione giudicante. Il consiglio analizz\u00f2 la situazione di quanti avessero prestato servizio presso gli eserciti del nemico, o avessero reso assistenza o si fossero distinti come volontari in Germania.\nVenne stabilito che la persona privata dei titoli non potesse pi\u00f9 goderne per tutta la durata della sua vita, ma venne stilata anche la clausola secondo la quale se un erede ne avesse fatto successivamente richiesta con una petizione al re ed al parlamento, si sarebbe potuta riprendere in considerazione per lui e per i suoi discendenti la prosecuzione del titolo. Malgrado questa clausola nessuno dei discendenti delle persone che vennero colpite dall'atto ha ad oggi avanzato richiesta per il titolo.\nLa commissione che aveva il compito di verificare i vari casi e applicare il \"Titles Deprivation Act\" era composta dai seguenti membri:\nLa commissione termin\u00f2 il proprio operato nell'agosto del 1918 e l'attuazione del decreto ebbe effetto a partire dal 28 marzo 1919. Riportiamo di seguito i principali nobili colpiti dall'atto con indicati tra parentesi i titoli che persero:"}
{"id": "2880615", "revid": "125174394", "url": "https://it.wikipedia.org/wiki?curid=2880615", "title": "Vicequestore aggiunto", "text": "Il vicequestore aggiunto \u00e8 una qualifica utilizzata nella Polizia di Stato, equiparata al grado di Maggiore delle Forze Armate (compresa l\u2019Arma dei Carabinieri) e del Corpo della Guardia di finanza, nonch\u00e9 al dirigente Aggiunto della Polizia penitenziaria.\nVicequestore aggiunto della Polizia di Stato.\nDetto direttore tecnico capo per la Carriera dei funzionari tecnici o medico capo per la Carriera dei funzionari medici, \u00e8 la prima qualifica dirigenziale della Carriera dei funzionari della Polizia di Stato. Le qualifiche di tale carriera sono: \"vice commissario\", \"commissario\", \"commissario capo\" (qualifiche non dirigenziali) e \"vicequestore aggiunto, vice questore, primo dirigente, dirigente superiore, dirigente generale\" (qualifiche dirigenziali). Prima dell\u2019introduzione della qualifica di vice questore, avvenuta con il decreto legislativo 29 maggio 2017 n.95, il vice questore aggiunto era equiparato,secondo il d.lgs. 334 del 2000,contemporaneamente, sia al grado di maggiore che di tenente colonnello dei Carabinieri e della Guardia di finanza. Con il d.lgs. n. 95 del 2017, la qualifica dirigenziale di vice questore aggiunto della Polizia di Stato \u00e8 ora equiparata al grado di maggiore dell'Arma dei carabinieri e del corpo della Guardia di finanza. Il vice questore aggiunto, infatti, \u00e8 superiore al commissario capo e inferiore al vice questore, corrispondenti rispettivamente ai gradi di capitano e di tenente colonnello dei carabinieri e della guardia di finanza. Alla qualifica di vice questore aggiunto sono ammessi, mediante scrutinio per merito comparativo e superamento del corso di formazione dirigenziale, i commissari capo con almeno sei anni di servizio in tale qualifica. Da tale qualifica si viene promossi, a ruolo aperto, decorsi cinque anni, alla qualifica superiore di \"vice questore\".Precedentemente, secondo la legge 121 del 1981 e sino al 2000,il vice questore aggiunto era equiparato al grado di tenente colonnello dei carabinieri e della guardia di finanza.\nCommissario coordinatore penitenziario.\nRuolo direttivo ordinario.\nLa promozione alla qualifica di \"commissario coordinatore penitenziario\" del ruolo direttivo ordinario del Corpo di polizia penitenziaria si consegue mediante scrutinio per merito comparativo al quale \u00e8 ammesso il personale con la qualifica di \"commissario capo penitenziario\" che abbia compiuto quattro anni di effettivo servizio nella qualifica.\nRuolo direttivo speciale.\nLa promozione alla qualifica di \"commissario coordinatore penitenziario\" del ruolo direttivo speciale del Corpo di polizia penitenziaria, si consegue mediante scrutinio per merito comparativo al quale \u00e8 ammesso il personale con la qualifica di \"commissario capo penitenziario\" che abbia compiuto sette anni di effettivo servizio nella qualifica.\nVicequestore aggiunto forestale.\nRuolo direttivo dei funzionari.\nA seguito dell\u2019abolizione del Corpo forestale dello Stato, operata dal d.lgs. 177/2016 tale qualifica non esiste pi\u00f9. La promozione a \"vicequestore aggiunto forestale\" si conseguiva, a ruolo aperto, mediante scrutinio per merito comparativo al quale era ammesso il personale con la qualifica di \"commissario capo forestale\" che avesse compiuto cinque anni e sei mesi di effettivo servizio nella qualifica.\nRuolo direttivo speciale.\nLa promozione a \"vicequestore aggiunto forestale\" del ruolo direttivo speciale si conseguiva, a ruolo aperto, mediante scrutinio per merito comparativo, al quale era ammesso il personale con la qualifica di \"commissario capo forestale\" del ruolo direttivo speciale che avesse compiuto cinque anni e sei mesi di effettivo servizio nella qualifica.\nDirettore-vicedirigente dei vigili del fuoco.\nRuolo dei direttivi.\nLa promozione a \"direttore-vicedirigente\" si consegue a ruolo aperto, mediante scrutinio per merito comparativo al quale \u00e8 ammesso\nil personale con la qualifica di direttore che abbia compiuto cinque anni e sei mesi di effettivo servizio nella qualifica e non sia\nincorso in alcuna delle cause di esclusione previste dalla normativa vigente.\nRuolo dei direttivi medici.\nLa promozione a \"direttore medico-vicedirigente\" si consegue, a ruolo aperto, mediante scrutinio per merito comparativo al quale sono ammessi i direttori medici che abbiano compiuto cinque anni e sei mesi di effettivo servizio nella qualifica e non siano incorsi in alcuna delle cause di esclusione previste dalla normativa vigente.\nRuolo dei direttivi ginnico-sportivi.\nLa promozione a \"direttore ginnico-sportivo-vicedirigente\" si consegue, a ruolo aperto, mediante scrutinio per merito comparativo\nal quale sono ammessi i direttori ginnico-sportivi che abbiano compiuto cinque anni e sei mesi di effettivo servizio nella qualifica e non siano incorsi in alcuna delle cause di esclusione prevista dalla normativa vigente.\nRuolo dei collaboratori e dei sostituti direttori amministrativo-contabili.\nLa promozione alla qualifica di \"collaboratore amministrativo-contabile esperto\" \u00e8 conferita a ruolo aperto, secondo l'ordine di ruolo, ai collaboratori amministrativo-contabili che, alla data dello scrutinio, abbiano compiuto cinque anni di effettivo servizio nella qualifica e che, nel biennio precedente lo scrutinio medesimo, non abbiano riportato una sanzione disciplinare pi\u00f9 grave della sanzione pecuniaria."}
{"id": "2880618", "revid": "767487", "url": "https://it.wikipedia.org/wiki?curid=2880618", "title": "Blake Lewis", "text": "Biografia.\nBlake Lewis ha preso parte ed \u00e8 arrivato secondo nella sesta edizione del programma televisivo \"American Idol\". Inoltre, \u00e8 noto per una sua cover del brano \"You Give Love a Bad Name\" dei Bon Jovi.\nIl suo primo album \"A.D.D. (Audio Day Dream)\" \u00e8 stato pubblicato il 4 dicembre 2007 dalla 19 Recordings/Arista Records. Nell'ottobre 2007 aveva lanciato il singolo \"Break Anotha\".\nIl suo secondo lavoro, invece, \"Heartbreak on Vinyl\", \u00e8 uscito nell'ottobre 2009 per la Tommy Boy Records ed \u00e8 stato anticipato dal singolo \"Sad Song\", pubblicato nel luglio 2009.\nIl suo terzo disco \u00e8 stato pubblicato in maniera indipendente nel maggio 2014."}
{"id": "2880620", "revid": "438678", "url": "https://it.wikipedia.org/wiki?curid=2880620", "title": "Dead Weather", "text": ""}
{"id": "2880623", "revid": "486946", "url": "https://it.wikipedia.org/wiki?curid=2880623", "title": "Ripa Grande", "text": ""}
{"id": "2880624", "revid": "1855146", "url": "https://it.wikipedia.org/wiki?curid=2880624", "title": "Porto di Ripa Grande", "text": ""}
{"id": "2880630", "revid": "125225761", "url": "https://it.wikipedia.org/wiki?curid=2880630", "title": "If You Were a Woman (And I Was a Man)", "text": "If You Were a Woman (And I Was a Man) \u00e8 una canzone di Bonnie Tyler, scritta dalla cantante insieme a Desmond Child. Fu estratta come singolo dall'album \"Secret Dreams and Forbidden Fire\" del 1986. In molti hanno notato la somiglianza di tale canzone con \"You Give Love a Bad Name\" dei Bon Jovi, pubblicato lo stesso anno e co-scritta sempre da Desmond Child. La melodia del ritornello \u00e8 stata riutilizzata da Ava Max per il singolo \"Kings &amp; Queens\" del 2020."}
{"id": "2880639", "revid": "1149807", "url": "https://it.wikipedia.org/wiki?curid=2880639", "title": "Jeffrey Simpson", "text": "\u00c8 il cronista politico degli affari interni del \"Globe and Mail\".\nNato a New York, arriva in Canada all'et\u00e0 di dieci anni e studia alla Queen's University e alla London School of Economics. Nel 1972, diventa segretario personale del neodemocratico Ed Broadbent. Entra a far parte del \"Globe and Mail\" nel 1974.\nLa sua carriera giornalistica comincia al municipio di Toronto. Si occupa della politica del Qu\u00e9bec, quindi si stabilisce a Ottawa nel 1977. Corrispondente a Londra dal 1981 al 1983, scrive la cronaca nazionale dal 1984.\nJeffrey Simpson si \u00e8 interessato alle relazioni tra il Canada e gli Stati Uniti. Si \u00e8 anche espresso contro la monarchia britannica. Stimato per il suo lavoro di giornalista, \u00e8 stato decorato ufficiale dell'Ordine del Canada nel gennaio 2000."}
{"id": "2880643", "revid": "729019", "url": "https://it.wikipedia.org/wiki?curid=2880643", "title": "Carl Vinson", "text": "Studi e carriera.\nDopo aver studiato al \"Georgia Military College\", si laure\u00f2 in legge alla Mercer University nel 1902. Nel 1908 fu eletto alla \"Georgia House of Representatives\". In seguito fu nominato giudice della Corte della contea di Baldwin. Nel 1914 fu eletto per il partito Democratico alla Camera dei Rappresentanti. Era il pi\u00f9 giovane membro del Congresso (30 anni) quando fu eletto il 3 novembre 1914. Mantenne la carica fino al 3 gennaio 1965, diventando il primo uomo politico statunitense a servire per 50 anni al Congresso. Mantenne il record di durata come Rappresentante fino al 1994, quando fu superato da Jamie L. Whitten del Mississippi.\nVinson divenne noto come uno strenuo sostenitore della difesa nazionale, chiedendo in particolare maggiori finanziamenti alla U.S. Navy e al Corpo dei Marines. Nel 1931 venne eletto presidente del comitato della Camera dei Rappresentanti per gli affari navali. Nel 1934 fu tra i promotori del \"Vinson-Trammell Act\", assieme al senatore Park Trammell della Florida. Il decreto autorizzava la costruzione di nuove unit\u00e0 navali in deroga ai trattati \"Washington Naval Treaty\" del 1922 e \"London Naval Treaty\" del 1930. Questo si rese necessario perch\u00e9 durante la precedente Amministrazione non era stata costruita alcuna nuova importante nave da guerra e la marina militare statunitense stava perdendo terreno nei confronti della Marina imperiale giapponese.\nDurante la seconda guerra mondiale il comandante della flotta del Pacifico, l'ammiraglio Chester Nimitz, disse di lui - \"Non so dove questo paese sarebbe stato dopo il 7 dicembre 1941 se non avesse avuto nuove navi e le conoscenze per costruirle velocemente, ci\u00f2 che \u00e8 stato possibile grazie ai progetti di legge promossi da Carl Vinson\".\nDopo il termine del conflitto Vinson divenne uno dei membri principali del \" House Armed Services Committee\" per il partito Democratico. Nel 1949 fu nominato presidente di tale comitato e mantenne la carica fino al suo ritiro nel 1965. Verso la fine degli anni cinquanta fu tra i promotori della costruzione delle prime portaerei nucleari, a cominciare dalla \"USS Enterprise (CVN-65)\"."}
{"id": "2880644", "revid": "834", "url": "https://it.wikipedia.org/wiki?curid=2880644", "title": "Lingua Delaware", "text": ""}
{"id": "2880647", "revid": "1702319", "url": "https://it.wikipedia.org/wiki?curid=2880647", "title": "Oriental", "text": "Oriental \u00e8 un distretto della Costa Rica facente parte del cantone di Cartago, nella provincia omonima. Si tratta in effetti di uno dei quartieri che compongono la citt\u00e0 di Cartago."}
{"id": "2880666", "revid": "767487", "url": "https://it.wikipedia.org/wiki?curid=2880666", "title": "As You Like It (film 1908)", "text": "As You Like It \u00e8 un cortometraggio muto del 1908 diretto da Kenean Buel, sceneggiato e interpretato da Gene Gauntier. La prima versione cinematografica della commedia di Shakespeare.\nTrama.\nRosalind, figlia del duca detronizzato dal fratello, travestita da uomo, ritrova il padre che vive nei boschi come un bandito.\nProduzione.\nIl film fu prodotto dalla Kalem Film Manufacturing Company production. Alcune scene furono girate nella tenuta di Ernest Seton-Thompson a Windygoul, Cos Cob nel Connecticut.\nDistribuzione.\nIl film - un cortometraggio in una bobina - usc\u00ec in sala negli USA l'11 settembre 1908."}
{"id": "2880667", "revid": "599013", "url": "https://it.wikipedia.org/wiki?curid=2880667", "title": "Gianmarco Zigoni", "text": "\u00c8 soprannominato il \"Cobra\".\nBiografia.\n\u00c8 il figlio di Gianfranco Zigoni e pronipote di Pierluigi Ronzon, anch'essi calciatori professionisti.\nCarriera.\nClub.\nZigoni ha iniziato la sua carriera ad Oderzo nell' dove suo padre Gianfranco allenava. Successivamente \u00e8 passato nelle giovanili del , dove ha segnato oltre 100 gol. Ha esordito in prima squadra il 26 gennaio 2009 nella partita di Serie B persa dal Treviso per 2-1 contro l', gara in cui ha segnato il suo primo gol per i biancocelesti. Quattro giorni dopo ha realizzato la prima delle reti nella vittoria del Treviso per 3-2 contro il Brescia. Nel corso della stagione si \u00e8 distinto segnando 2 reti in 18 gare disputate.\nIl 1\u00ba luglio 2009 \u00e8 stato ufficializzato il suo trasferimento al , con cui ha esordito in Serie A il 28 marzo 2010 nel pareggio per 1-1 tra i rossoneri e la , subentrando al 77\u00ba minuto di gioco a Filippo Inzaghi. Con la formazione Primavera dei rossoneri ha vinto la Coppa Italia Primavera 2009-2010, segnando il gol del definitivo 2-0 nella finale di ritorno contro il .\nIl 20 luglio 2010 \u00e8 stato ufficializzato il suo passaggio in compropriet\u00e0 al nell'operazione che ha portato S\u014dkrat\u012bs Papastathopoulos al .\nIl 9 settembre 2010 con la squadra Primavera del Genoa ha vinto la Supercoppa italiana Primavera segnando due gol, uno per tempo, nella partita terminata 5-0 contro la sua ex squadra, il Milan.\nIl 30 gennaio 2011 il ha ufficializzato l'acquisizione in prestito del giocatore fino al termine della stagione. Il 12 marzo 2011 ha segnato la prima rete in maglia gialloazzurra realizzando l'unico gol del Frosinone nella sconfitta esterna per 2-1 contro il .\nIl 14 giugno 2011 il Milan ha riscattato per intero il suo cartellino dal Genoa e il successivo 31 agosto ha ceduto in prestito il giocatore all' in Lega Pro Prima Divisione. Il 25 settembre 2011 ha segnato la sua prima rete con la maglia dell'Avellino e nel corso della stagione ha contribuito alla salvezza della squadra con 11 gol in 30 presenze.\nL'11 luglio 2012 \u00e8 passato in prestito con diritto di riscatto alla . Dopo 12 presenze e un gol con la maglia della squadra piemontese, il 23 gennaio 2013 \u00e8 tornato, ancora in prestito, all'Avellino. Il 9 febbraio seguente ha segnato il primo gol della sua seconda avventura in terra irpina nella vittoria in rimonta per 3-2 con il . Sigla la rete decisiva nel match in trasferta contro il vinto per 1-0 dai lupi irpini, una vittoria che segna l'aritmetica promozione dell'Avellino in Serie B quattro anni dopo il fallimento.\nIl 29 luglio 2013 viene ufficializzato il suo trasferimento in prestito al , club di Lega Pro Prima Divisione. Ha esordito in maglia giallorossa il 4 agosto seguente, in occasione del match valevole per il primo turno di Coppa Italia vinto per 3-0 contro l'A.S.D. Santhi\u00e0. Segna i suoi primi gol nella partita seguente -Lecce l'11 agosto, risultando decisivo con una doppietta (2-4 il finale).\nIl 13 agosto 2014 viene acquistato dal con la formula del prestito secco.\nIl 7 gennaio 2015 viene ufficializzato il suo passaggio in prestito alla . Il 29 marzo 2015 segna la sua prima tripletta in Lega Pro contro l'Ancona. Conclude la stagione con un totale di 12 marcature, superando il suo precedente record di 11 realizzato con la maglia dell'. Il 13 luglio 2015 il prestito dal alla viene prolungato per un'altra stagione. Rester\u00e0 con la squadra di Ferrara sino alla conclusione della stagione 2016-2017, che la SPAL stessa terminer\u00e0 con la vittoria della Serie B. Il giocatore, tuttavia, non prolungher\u00e0 la sua permanenza con i ferraresi.\nIl 10 agosto 2017, il Milan lo cede in prestito con obbligo di riscatto al neo-promosso di Filippo Inzaghi. Esordisce con i veneti in campionato il seguente 26 agosto, contro la Salernitana, e segna la sua prima rete nella nuova squadra il 9 settembre, N il . La stagione successiva riesce a trovare pochissimo spazio complice una serie di infortuni a catena. Nel girone di andata colleziona solamente 3 presenze. L'11 maggio 2019, nella partita tra -Venezia, valevole per la 38\u00aa giornata di campionato, entra nella ripresa siglando la sua prima tripletta in maglia arancio-verde, decisiva per la vittoria in rimonta per 3-2 della squadra lagunare. Risultato che permette cos\u00ec alla societ\u00e0 veneta di disputare i Play-out. La stagione successiva risulta ancor pi\u00f9 anonima con un solo gol all'attivo.\nNel settembre 2020 passa in prestito al , tornando dopo 4 anni in Serie C.Il 18 ottobre segna la sua prima rete con i piemontesi, nella sconfitta interna col Pontedera per 2-1. \nIl 30 gennaio 2021 il prestito termina, ma i veneti lo cedono nuovamente a titolo temporaneo, questa volta al .Il 27 febbraio segna la sua unica rete con i virgiliani, in occasione del rotondo successo in casa dell'Imolese per 5-1. \nRientra dal prestito e resta nella rosa dei lagunari, nel frattempo promossi in serie A, nella stagione 2021/22.\nIl 31 gennaio 2022, dopo esser rimasto fuori rosa nella prima parte di stagione, passa a titolo definitivo alla Virtus Verona.\nNazionale.\nZigoni ha esordito con la Nazionale italiana Under-20 l'11 febbraio 2009 nel Torneo Quattro Nazioni contro l'Austria, segnando anche la sua prima rete in azzurro.\nSuccessivamente \u00e8 stato convocato nella Nazionale Under-19 e Under-18. Con la prima ha disputato 4 partite, di cui 2 valide per le qualificazioni all'Europeo Under-19 2010, nelle quali ha realizzato 3 gol e con la seconda 4 gare con un gol.\nStatistiche.\nPresenze e reti nei club.\n\"Statistiche aggiornate al 9 febbraio 2022\""}
{"id": "2880670", "revid": "110157", "url": "https://it.wikipedia.org/wiki?curid=2880670", "title": "Carried to Dust", "text": "Carried To Dust \u00e8 il sesto album di studio dei Calexico pubblicato nel settembre del 2008. L'album raccoglie la partecipazione di artisti quali Iron &amp; Wine, Doug McCombs dei Tortoise e Pieta Brown."}
{"id": "2880672", "revid": "656701", "url": "https://it.wikipedia.org/wiki?curid=2880672", "title": "243 (numero)", "text": "Duecentoquarantatr\u00e9 (243) \u00e8 il numero naturale dopo il 242 e prima del 244."}
{"id": "2880674", "revid": "767487", "url": "https://it.wikipedia.org/wiki?curid=2880674", "title": "Argemiro", "text": "Carriera.\nArgemiro ha giocato in diverse squadre brasiliane tra cui il Vasco da Gama. Con la Nazionale brasiliana prese parte al Campionato mondiale di calcio 1938."}
{"id": "2880678", "revid": "422900", "url": "https://it.wikipedia.org/wiki?curid=2880678", "title": "Argemiro Pinheiro da Silva", "text": ""}
{"id": "2880682", "revid": "106908", "url": "https://it.wikipedia.org/wiki?curid=2880682", "title": "Pinheiro da Silva", "text": ""}
{"id": "2880691", "revid": "767487", "url": "https://it.wikipedia.org/wiki?curid=2880691", "title": "Where the Wild Things Are (Fang)", "text": "Where the Wild Things Are \u00e8 l'album di debutto del gruppo punk rock Fang, pubblicato nel 1985."}
{"id": "2880693", "revid": "110157", "url": "https://it.wikipedia.org/wiki?curid=2880693", "title": "Garden Ruin", "text": "Garden Ruin \u00e8 il quinto album di studio dei Calexico pubblicato nell'aprile del 2006."}
{"id": "2880695", "revid": "767487", "url": "https://it.wikipedia.org/wiki?curid=2880695", "title": "Jack Lawrence (bassista)", "text": "Biografia.\nCarriera.\nLawrence suona il basso nei Raconteurs, Greenhornes, Dead Weather e l'autoharp ed il banjo nei Blanche. Ha anche suonato sia il basso che la chitarra baritona in \"Another Way To Die\", canzone del film di James Bond \"Quantum of Solace\".\nIl 22 maggio 2009 Lawrence sposa la fotografa Jo McCaugheyat a Nashville, nella casa di Jack White, suo amico e collega, in una doppia cerimonia con Meg White e suo marito.\nRecentemente, Lawrence ha partecipato alla colonna sonora del film di Spike Jonze \"Nel paese delle creature selvagge\". Prende parte dunque al gruppo Karen O and the Kids, istituito apposta da Karen O per comporre la colonna sonora."}
{"id": "2880696", "revid": "287204", "url": "https://it.wikipedia.org/wiki?curid=2880696", "title": "Jack Lawrence", "text": ""}
{"id": "2880700", "revid": "104112436", "url": "https://it.wikipedia.org/wiki?curid=2880700", "title": "Marted\u00ec in Albis", "text": "Per la Chiesa cattolica \u00e8 il primo marted\u00ec dopo Pasqua. Esso prende il nome dalla relativa domenica in Albis.\nCollegamenti esterni.\nSito ufficiale del Comitato Festa di Bellona"}
{"id": "2880702", "revid": "1372005", "url": "https://it.wikipedia.org/wiki?curid=2880702", "title": "Karl Menger", "text": "Figlio del noto economista Carl Menger, \u00e8 noto soprattutto per il teorema che porta il suo nome, il teorema di Menger. Ha condotto importanti studi su algebra, geometria, teoria delle curve, teoria delle dimensioni e teoria dei giochi.\nBiografia.\nMenger \u00e8 stato studente di Hans Hahn e ha conseguito il dottorato presso l'universit\u00e0 di Vienna nel 1924, andando poi ad insegnare presso l'universit\u00e0 di Amsterdam su invito di Luitzen Egbertus Jan Brouwer. Nel 1925 torn\u00f2 a Vienna e ottenne la docenza nel 1928. Ha insegnato presso l'universit\u00e0 di Notre Dame tra il 1937 e il 1946, quando inizi\u00f2 ad insegnare al Illinois Institute of Technology di Chicago, dove rimase fino al 1971.\nContributi alla matematica.\nIl suo contributo pi\u00f9 famoso \u00e8 la definizione della spugna di Menger, una versione tridimensionale del tappeto di Sierpinski.\nAssieme ad Arthur Cayley, Menger \u00e8 considerato il padre della geometria della distanza, soprattutto per il fatto di avere formalizzato le definizioni di angolo e curvatura in termini di distanze fisiche misurabili. Le caratteristiche espressioni matematiche che compaiono in queste definizioni sono i determinanti di Cayley-Menger.\nFu un membro attivo del Circolo di Vienna, dove si discuteva negli anni venti del XX secolo di importanti questioni relative alle scienze sociali e alla filosofia. In quel periodo ottenne importanti risultati nello studio del paradosso di San Pietroburgo, con interessanti applicazioni alla teoria dell'utilit\u00e0 in economia. Successivamente contribu\u00ec allo sviluppo della teoria dei giochi, assieme ad Oskar Morgenstern.\nEventi dedicati.\nL'Illinois Institute of Technology, dove Menger insegn\u00f2 per 25 anni, ospita annualmente un evento a lui dedicato, l\"'IIT Karl Menger Lecture\", ed offre ogni anno il premio \"IIT Karl Menger Student Award\" ad uno studente che mostri risultati eccezionali."}
{"id": "2880703", "revid": "306856", "url": "https://it.wikipedia.org/wiki?curid=2880703", "title": "Max Eschle", "text": "Eschle studi\u00f2 presso la Kunstgewerbeschule M\u00fcnchen nella classe del professore Julius Diez, dal 1911 al 1915 frequenta la Accademia delle belle arti di Monaco di Baviera.\nEra membro del secondo gruppo \"Die Sechs\" (I Sei), un gruppo di artisti, illustratori e grafici che assieme volevano promuovere la pubblicit\u00e0 artistica tramite manifesti di alto valore grafico. Gli altri membri del gruppo erano Franz Paul Glass, Hans Ibe (Johann Baptist Maier), Otto Ottler, Tommi Parzinger e Valentin Zietara."}
{"id": "2880713", "revid": "6923", "url": "https://it.wikipedia.org/wiki?curid=2880713", "title": "Gran Premio motociclistico dell'Austria", "text": ""}
{"id": "2880717", "revid": "287204", "url": "https://it.wikipedia.org/wiki?curid=2880717", "title": "Pietro da Pisa", "text": ""}
{"id": "2880722", "revid": "729019", "url": "https://it.wikipedia.org/wiki?curid=2880722", "title": "Battaglia di Stormberg", "text": "La battaglia di Stormberg \u00e8 uno scontro militare combattuto il 10 dicembre 1899 tra le truppe dell'Impero britannico e l'esercito della repubblica del Transvaal, nell'ambito della seconda guerra boera. La battaglia si concluse con la schiacciante e sorprendente vittoria dei boeri."}
{"id": "2880723", "revid": "1318658", "url": "https://it.wikipedia.org/wiki?curid=2880723", "title": "Jean-Claude Malgoire", "text": "Biografia.\nJean-Claude Malgoire inizi\u00f2 gli studi musicali al Conservatorio nella sua citt\u00e0 natale. Si trasfer\u00ec poi al Conservatorio di Parigi, dove vinse il primo premio per l'oboe e la musica da camera.\nCominci\u00f2 quindi la carriera da strumentista, e nel 1966 con un gruppo di amici strumentisti fond\u00f2 \"La Grande \u00c9curie et la Chambre du Roy\", uno tra i primi ensemble specializzato nell'interpretazione della musica barocca su strumenti d'epoca, di cui rester\u00e0 sempre direttore.\nNel 1968 ottenne il primo premio al Concorso internazionale di Ginevra.\nNel 1972 divenne solista dell'orchestra di musica contemporanea \"2e2m Ensemble\". Fu notato dal direttore d'orchestra Charles M\u00fcnch, che gli affid\u00f2 il ruolo di solista di corno inglese nell'Orchestre de Paris.\nOltre al suo lavoro come direttore d'orchestra con La Grande \u00c9curie e La Chambre du Roy, suon\u00f2 nelle pi\u00f9 importanti orchestre sinfoniche sotto la direzione, tra gli altri, di Seiji Ozawa e Herbert von Karajan.\nDal 1975 registr\u00f2 molte opere, tra cui alcune anteprime mondiali, come il \"Rinaldo\" di H\u00e4ndel e l\"'Alceste\" di Lully. Nel 1992 ricevette il riconoscimento \"Victoire de la Musique\" per il \"Motezuma\" di Antonio Vivaldi.\nEra direttore artistico del laboratorio di produzione musicale e teatrale \"L'Atelier Lyrique de Tourcoing\", sin dalla sua fondazione nel 1981.\nDiscografia.\nJean-Claude Malgoire ha registrato numerosi dischi in qualit\u00e0 di direttore de La Grande \u00c9curie et la Chambre du Roy."}
{"id": "2880728", "revid": "969415", "url": "https://it.wikipedia.org/wiki?curid=2880728", "title": "Algisto Lorenzato", "text": "Carriera.\nBatatais ha giocato per diverse squadre brasiliane tra cui il Fluminense con cui ha trascorso 12 anni e con il quale ha vinto numerosi tornei. Ha preso parte al Campionato mondiale di calcio 1938 con la Nazionale brasiliana."}
{"id": "2880731", "revid": "729019", "url": "https://it.wikipedia.org/wiki?curid=2880731", "title": "Stazione di Bornato-Calino", "text": "La stazione di Bornato-Calino \u00e8 una stazione ferroviaria posta sulla linea Brescia\u2013Edolo gestita da Ferrovienord, ed \u00e8 capolinea del breve raccordo per Rovato.\nServe i centri abitati di Bornato e Calino, entrambe frazioni di Cazzago San Martino.\nStoria.\nLa stazione entr\u00f2 in funzione nel 1911, quando fu aperto all'esercizio il tronco ferroviario da Iseo a Rovato, progettato per raccordare la linea della Valcamonica con la Milano\u2013Venezia senza passare per Brescia. Insieme al nuovo tronco, si attiv\u00f2 anche un breve raccordo da Bornato a Paderno Franciacorta, che realizzava un secondo itinerario Brescia\u2013Iseo dal profilo pi\u00f9 favorevole (la vecchia linea, passante per Monterotondo, era caratterizzata da forti acclivit\u00e0).\nDal 1932, la linea per Rovato divenne parte dell'itinerario Cremona\u2013Iseo, chiuso all'esercizio oltre Rovato gi\u00e0 nel 1956.\nNel 1941 fu chiuso al traffico il tracciato originario da Brescia a Iseo (via Monterotondo); da quella data, i treni da Brescia per Iseo e Edolo percorrono l'itinerario via Bornato.\nDal 1975 fino a giugno 2010, il raccordo Bornato\u2013Rovato \u00e8 stato adibito al solo traffico merci e a quello turistico.\nStrutture e impianti.\nIl fabbricato viaggiatori si presenta con lo stile architettonico delle stazioni SNFT di seconda classe. \u00c8 presente un magazzino merci, ristrutturato ed utilizzato da Trenord come deposito materiale per i lavori di manutenzione della linea.\nIl piazzale ferroviario \u00e8 composto da tre binari: il primo serve il raccordo per Rovato, mentre il secondo \u00e8 quello di corsa della linea Brescia\u2013Iseo\u2013Edolo. Il terzo \u00e8 utilizzato per gli incroci e le precedenze.\nMovimento.\nL'impianto \u00e8 servito dai treni regionali, a cadenza bioraria, del percorso Brescia\u2013Iseo\u2013Breno, oltre che dalle corse a cadenza bioraria, denominate \"S\", della sola direttrice Brescia\u2013Iseo."}
{"id": "2880732", "revid": "1431409", "url": "https://it.wikipedia.org/wiki?curid=2880732", "title": "Ben Miles", "text": "Biografia e carriera.\nNato a Londra ma cresciuto nel villaggio di Ashover, nel Derbyshire, Ben ha frequentato la scuola superiore Tupton. Ha iniziato a recitare proprio in alcuni spettacoli scolastici, e dopo il diploma ha studiato alla \"Guildhall School of Music and Drama\", che ha annoverato tra i suoi studenti personaggi come Orlando Bloom, Daniel Craig e Joseph Fiennes.Il primo ruolo importante di Ben \u00e8 stato tra il 2002 e il 2003 quello del personaggio ricorrente Montague Dartie, nella popolare miniserie televisiva della ITV \"La saga dei Forsyte\", insieme a Damian Lewis e Gina McKee. Ha seguito nel 2004 la rappresentazione di Charles Ryder, nella produzione della BBC Radio 4 \"Brideshead Revisited\". Il 2005 ha visto Ben prendere parte a pi\u00f9 produzioni, a partire dall'interpretazione del ruolo di Dascombe nel film \"V per Vendetta\". \u00c8 poi tornato a teatro nel ruolo di Bolingbroke, nello spettacolo \"Riccardo II\" di Shakespeare messo in scena all'Old Vic. Nello stesso spettacolo ha recitato Gary Raymond, suocero di Ben, conosciuto per \"Rat Patrol\", \"El Cid\" e \"Improvvisamente l'estate scorsa\". Sempre nello stesso anno, Ben \u00e8 apparso nella serie televisiva della BBC \"Mr. Harvey Lights a Candle\", interpretando un insegnante che porta un gruppo di studenti indisciplinati a visitare la Cattedrale di Salisbury. L'anno successivo \u00e8 apparso nella serie televisiva \"After Thomas\", al fianco di attori come Clive Mantle, interpretando il padre di un ragazzo autistico. Nel 2008 ha interpretato uno scudiero nella produzione storica britannica \"Lark Rise to Candleford\", ed a gennaio del 2009 \u00e8 apparso nel ruolo nel direttore di una compagnia di commercio nel mercato azionario nella serie della BBC \"Sex, the City and Me\".\nL'ultima apparizione di Ben \u00e8 avvenuta nel 2009, nello spettacolo teatrale \"The Norman Conquests\", nel quale ha interpretato il ruolo di Tom. Lo spettacolo ha vinto un Tony Award per \"Miglior Ripresa di uno Spettacolo\".\nOltre alla recitazione, Ben \u00e8 ferrato anche musicalmente, suona infatti il basso, la batteria e la chitarra da mancino.\u00c8 sposato con l'attrice Emily Raymond, che ha recitato nel film \"Love Lies Bleeding\" insieme a Faye Dunaway. Marito e moglie sono apparsi insieme in un episodio di \"Peak Practice\", \"Before The Lights Go Out\", nel 1999.\nDoppiatori italiani.\nNelle versioni in italiano dei suoi film, Ben Miles \u00e8 stato doppiato da:"}
{"id": "2880735", "revid": "203463", "url": "https://it.wikipedia.org/wiki?curid=2880735", "title": "Battaglia di Parma (XIII secolo)", "text": "La battaglia di Parma fu uno scontro verificatosi il 18 febbraio 1248 tra i Guelfi e l'imperatore Federico II di Svevia, in seguito al quale ebbe fine l'assedio di Parma, che durava dal luglio 1247.\nL'Imperatore, battuto da una sortita nemica del 18 febbraio che distrusse il suo accampamento chiamato \u00abVictoria\u00bb, fu costretto a ridimensionare notevolmente il suo sogno di annettere l'intera Italia al Regno di Sicilia.\nPremesse.\nLa citt\u00e0 di Parma era da tempo favorevole alla causa ghibellina, come dimostra il palazzo Imperiale dell'Arena, fatto erigere da Federico II di Svevia, ma era ambita anche dai guelfi, che in lei vedevano una fiorente citt\u00e0 situata in una posizione chiave della Via Francigena.\nUn punto di svolta si ebbe il 25 giugno 1243 con la nomina a Papa di Innocenzo IV, che nella citt\u00e0 aveva numerose amicizie e vi aveva ricoperto cariche importanti nella diocesi. Il nuovo capo della Chiesa cattolica inizi\u00f2 dunque a pianificare l'entrata di Parma nella sfera d'influenza dello Stato Pontificio, sostituendo il vescovo con Alberto Sanvitale, a lui pi\u00f9 fedele, e ordin\u00f2 ai francescani di convincere la popolazione della validit\u00e0 delle sue azioni.\nI gi\u00e0 deboli rapporti tra Federico II e il Papa presero una brutta piega e, a peggiorare ulteriormente la situazione concorse anche un gruppo di Guelfi, tra cui Ugo Sanvitale (fratello del nuovo vescovo di Parma) e Bernardo di Rolando Rossi (cognato del Papa ed ex collaboratore di Federico), che con Giberto da Gente e capeggiati da Gregorio da Montelongo, futuro patriarca di Aquileia, con circa 70 uomini occup\u00f2 Parma con un colpo di mano.. \nL'imperatore venne a sapere della rivolta di Parma mentre si trovava a Pavia. Immediatamente riun\u00ec un esercito, marci\u00f2 verso la citt\u00e0 dell'Emilia, scacci\u00f2 Rolando Rossi e vi mise a capo Tebaldo Franceschi. Le dimore di costoro, com'era consuetudine all'epoca, vennero smantellate.\nInnocenzo IV tuttavia prosegu\u00ec la sua opera di istigazione all'odio di Federico sia in Lombardia che nel Regno di Sicilia, inviando lettere destinate al popolo, al clero e alla nobilt\u00e0. Sulla scia di queste dichiarazioni, alcuni nobili, tra cui i Sanseverino e tre Fasanella, ordirono un complotto contro l'Imperatore nel 1244: traditi da uno di loro, molti vennero imprigionati e uccisi, alcuni invece fuggirono cercando la protezione del Papa, che nel frattempo si era ritirato a Lione, pi\u00f9 lontana rispetto a Roma dagli eserciti imperiali. Nella nuova citt\u00e0 Innocenzo IV indisse nel 1245 il Concilio di Lione I, dove si decise di confermare la scomunica dell'Imperatore, proclamata il 29 settembre 1227 da Papa Gregorio IX.\nStoria.\nEssendo ormai chiara l'intercessione papale nel complotto, Federico scrisse a tutti i nobili per informarli della vilt\u00e0 del suo nemico, e si mise in viaggio con il suo esercito verso Lione, nel 1247. \nI cavalieri parmigiani guelfi, precedentemente esiliati e banditi da Parma, avevano trovato rifugio a Piacenza. Da quella citt\u00e0, approfittando della lontananza dell'imperatore, che si trovava a Torino e di re Enzo, impegnato nell'assedio di Quinzano, marciarono verso Parma, sostando a Noceto dove Ugo Sanvitale fu eletto quale loro capitano e vessillifero. I ghibellini parmigiani uscirono dalla citt\u00e0 e si scontrarono con i cavalieri guelfi prima presso Borghetto (oggi una frazione 6 km ad ovest di Noceto) poi sui ghiaioni del Taro ma furono sconfitti. Nello scontro rimase ucciso Enrico Testa d'Arezzo, podest\u00e0 ghibellino di Parma, Ugo Mangiarotti, Manfredo Cornazzani, fu ferito Bartolo Tavernieri e costretto a rifugiarsi a Costamezzana, poco pi\u00f9 a sud di Borghetto. Salimbene ritiene che la vittoria dei guelfi fu agevolata dall'ubriachezza e dal troppo cibo consumato dai soldati ghibellini durante il banchetto offerto da Bartolo Tavernieri per il matrimonio di sua figlia con un nobile bresciano, che si svolse poco prima della battaglia. \nApprendendo della sconfitta, molti nobili parmigiani preferirono abbandonare la difesa della citt\u00e0 per rifugiarsi nei loro castelli del contado, avendo paura di perderli. La guarnigione di mercenari tedeschi e le guardie che presidiavano il Palazzo del Podest\u00e0, temendo per la propria vita e non avendo il supporto del popolo, che sembrava non parteggiare n\u00e9 per l'una n\u00e9 per l'altra fazione, decisero allora di arrendersi senza opporre resistenza. Il 15 giugno 1247 i vincitori entrarono in citt\u00e0 ed espulsero coloro che erano rimasti fedeli all'imperatore e il giorno successivo elessero Gherardo da Correggio quale nuovo podest\u00e0. Il 17 giugno inviarono un'ambasceria con a capo Armanno Scotti presso Reggio per domandare la liberazione dei prigionieri parmigiani detenuti in citt\u00e0 ma il podest\u00e0 Buoso si rifiut\u00f2 di ottemperare alle loro richieste.\nAssedio.\nQuando Federico II apprese della caduta di Parma, abbandon\u00f2 i suoi propositi su Lione e decise di dirottare il suo esercito da Torino verso la citt\u00e0 emiliana per assediarla, chiedendo al tempo stesso rinforzi ad altre signorie a lui amiche. Enzo di Sardegna parimenti tolse l'assedio da Quinzano, raggiunse Cremona, dove al suo esercito si unirono i fedeli cremonesi, trainanti il loro carroccio, infine mosse e verso Parma a tappe forzate, marciando anche di notte. Giunto nella campagna parmigiana, si accamp\u00f2 il 2 luglio tra l'Abbazia di Fontevivo e i terreni acquitrinosi formati dal Taro morto, un ruscello che si staccava dal Taro, circa 12 chilometri a ovest di Parma.\nIl Papa, dal canto suo, si adoper\u00f2 per far inviare aiuti da parte delle citt\u00e0 a lui fedeli di Milano, Piacenza, Mantova e Ferrara. \nMentre Enzo attendeva rinforzi, Rizzardo da San Bonifacio, conte di Verona, giunse per primo in aiuto dei parmigiani e per questo fu ricompensato permettendogli di alloggiare al palazzo imperiale che si trovava presso l'Arena, nel luogo oggi occupato dal Convitto Maria Luigia. I veronesi al suo comando si occuparono della difesa della parte orientale della citt\u00e0, verso Reggio. La Repubblica di Genova invi\u00f3 ai milanesi 300 balestrieri ed altrettanti tra i migliori combattenti di cui disponeva. Il giorno dopo giunsero 300 cavalieri piacentini che presidiarono i ghiaioni del torrente Parma a nord della citt\u00e0. Due giorni dopo i piacentini, arrivarono 600-1.000 cavalieri milanesi guidati dal legato apostolico in Lombardia, Gregorio da Montelongo e da Bernardo di Rolando Rossi. I milanesi si disposero a guardia dei ghiaioni a sud della citt\u00e0 mentre il legato papale e i parmigiani si appostarono sulla via Emilia fuori citt\u00e0, verso Fidenza, dove edificarono un accampamento munito di palizzata e protetto da un fossato. Ultimi giunsero i mantovani dopo aver dato alle fiamme Casalmaggiore.\nL'imperatore, giunto nei pressi di Parma, dal momento che era intenzionato a porre assedio alla citt\u00e0, costru\u00ec un grande accampamento fortificato in localit\u00e0 Grola, chiamandolo col nome augurale di \"Victoria\". Al suo interno fece custodire il tesoro imperiale, edificare case, palazzi, una chiesa dedicata a S.Vittorio e una zecca le cui monete vennero chiamate \"vittorini\". Federico dichiar\u00f2 che quella sarebbe diventata una nuova citt\u00e0 del suo regno dopo aver raso al suolo Parma. L'espediente non riscosse completo successo, ed alcuni nobili si ritirarono nelle citt\u00e0 di provenienza. Successivamente le truppe di Enzo di Sardegna si trasferirono in quel campo.\nFederico invi\u00f2 numerosi messi nelle principali citt\u00e0 dell'Italia settentrionale rimaste a lui fedeli affinch\u00e9 inviassero truppe in suo aiuto. Il primo ad arrivare fu un contingente di pavesi guidati dal parmigiano Ugo Botteri, podest\u00e0 di Pavia e nipote di Innocenzo IV. Secondo arriv\u00f2 il temuto Ezzelino III da Romano con soldati dalla Marca Trevigiana, seguirono i reggiani e i modenesi, quindi bergamaschi, veronesi, vicentini, padovani, nonch\u00e9 milizie da altre citt\u00e0 lombarde e toscane. Non mancarono borgognoni, calabresi, siciliani, pugliesi, lucani e campani. Eppure, malgrado l'esercito imperiale fosse di gran lunga pi\u00f9 numeroso di quello guelfo, riusciva a malapena ad assediare la parte occidentale della citt\u00e0.\nNei primi giorni d'assedio Federico fece confinare in una parte di Vittoria i soldati anconetani, altri furono impiccati a tradimento fuori dalle mura di Cremona, altri ancora riuscirono a disertare ed entrare a Parma. L'imperatore temeva infatti che in sua assenza, gli anconetani avrebbero potuto ribellarsi facendogli perdere il controllo sulla Marca d'Ancona. Furono giustiziati anche alcuni parmigiani, sospettati di tradimento, tra cui l'intimo amico Gerardo da Canale.\nArcieri, balestrieri e frombolieri di ciascuna delle due parti, usciti dai rispettivi accampamenti, si affrontavano quasi quotidianamente con alterne vicende. Numerose e particolarmente distruttive le operazioni di rapina nella diocesi di Parma e di Reggio tanto che i pochi contadini che ancora lavoravano nei campi dovettero essere protetti da guardie armate per evitare il rapimento o l'assassinio. Ci furono anche alcuni tentativi di assalto delle mura da parte delle truppe imperiali che per\u00f2 non ebbero esito favorevole. L'abbandono delle campagne e l'assenza di bestiame portarono branchi di lupi ad attaccare i villici, spingendosi fino alle soglie dei piccoli borghi parmigiani.\nDal momento che gli imperiali contavano di prendere Parma per fame e l'assedio si protraeva ormai da mesi, Federico ordin\u00f2 a Reggio e a Modena di catturare, incarcerare e condurre a \"Vittoria\" le rispettive guarnigioni che i parmigiani avevano inviato in quelle citt\u00e0 prima di tradire l'imperatore. Fece poi decapitare 3-4 di loro ogni giorno, in particolare dopo aver perso scontri di poco conto, senza per\u00f2 sortire alcun effetto. Le esecuzioni avvenivano presso Biduzzano, non lontano dalle mura, in un luogo oggi corrispondente alla foce del Baganza nel Parma.\nBattaglia.\nIl 18 febbraio 1248 Gregorio da Montelongo aveva previsto di compiere un'azione offensiva per spezzare l'assedio. Fu attuata una falsa sortita per attirare il grosso dell'esercito imperiale, comandato da Enzo di Svevia, lontano dalla citt\u00e0, dove ebbero luogo una serie di scontri caratterizzati da rapidi interventi della cavalleria e buon coordinamento delle truppe di fanteria guelfa che si svolsero su un fronte di circa 20 km, dalle rive meridionali del Po sino a Parma. I guelfi durante la battaglia fecero 1.500-2.000 morti e 3.000 prigionieri e si impadronirono di alcune macchine d'assedio. Il resto dell'esercito guelfo, insieme al popolo parmigiano, mosse in direzione di \"Vittoria\" che venne saccheggiata e distrutta facilmente, essendo ancora poco pi\u00f9 che un accampamento fortificato e difesa da pochi uomini al comando di Taddeo da Sessa a cui vennero tagliate le mani per poi essere incarcerato; mor\u00ec due giorni dopo. I parmigiani si impadronirono del tesoro, delle vesti e della corona imperiale, delle salmerie, delle vettovaglie, della biblioteca.. I milanesi catturarono il Carroccio, chiamato \"Berta\", portandolo in trionfo nel Battistero. Ogniqualvolta si recavano a visitarlo, strappavano un lembo delle tappezzerie e lo portavano con s\u00e9 per ricordare la vittoria e in scherno ai cremonesi, tanto che col tempo rimase solo il carro. Met\u00e0 del tesoro imperiale rest\u00f2 ai parmigiani, il resto al Comune. La corona imperiale fu conservata nel Duomo di Parma ad eterna ignominia dell'imperatore mentre le sue armi e altri oggetti personali furono donati a Gregorio da Montelongo.\nL'imperatore, che secondo fra' Salimbene de Adam in quel momento era impegnato in una caccia con falcone nella valle del Taro, riusc\u00ec a rifugiarsi a Borgo San Donnino, da dove poi raggiunse la fedele Cremona.. I sogni dell'imperatore di conquistare l'Italia settentrionale erano caduti per sempre in rovina.\nConseguenze.\nDopo la sconfitta di Parma Federico II non riusc\u00ec pi\u00f9 ad imporsi contro la Lega Lombarda, che anzi recuper\u00f2 parte dei territori persi. Il Marchesato del Monferrato continuava ad essergli ostile, cos\u00ec come i genovesi, e persino Ezzelino III, pur rimanendo fedele alla causa ghibellina, scacci\u00f2 il governatore imperiale da Monselice. Anche l'Emilia-Romagna pass\u00f2 interamente in mano guelfa, e in Toscana scoppiarono alcuni moti di ribellione. Nel marzo del 1248, il podest\u00e0 di Parma Bernardo de' Rossi mor\u00ec a Collecchio per una caduta da cavallo provocata da un inseguimento da parte di truppe imperiali."}
{"id": "2880741", "revid": "743200", "url": "https://it.wikipedia.org/wiki?curid=2880741", "title": "ATP Volvo International 1985", "text": "Il Volvo International 1985 \u00e8 stato un torneo di tennis giocato sul cemento del Stratton Mountain Resort di Stratton Mountain negli Stati Uniti. Il torneo fa parte del Nabisco Grand Prix 1985. Si \u00e8 giocato dal 5 all'11 agosto 1985.\nCampioni.\nSingolare maschile.\n John McEnroe ha battuto in finale Ivan Lendl 7\u20136, 6\u20132\nDoppio maschile.\n Scott Davis / David Pate hanno battuto in finale Ken Flach / Robert Seguso 3\u20136, 7\u20136, 7\u20136"}
{"id": "2880743", "revid": "282094", "url": "https://it.wikipedia.org/wiki?curid=2880743", "title": "Girolamo Donzellino", "text": ""}
{"id": "2880745", "revid": "1442080", "url": "https://it.wikipedia.org/wiki?curid=2880745", "title": "ATP Volvo International 1985 - Singolare", "text": "Il singolare dell'ATP Volvo International 1985 \u00e8 stato un torneo di tennis facente parte della categoria Grand Prix.\nJoakim Nystr\u00f6m era il detentore del titolo, ma quest'anno non ha partecipato.\nJohn McEnroe ha battuto in finale 7\u20136, 6\u20132 Ivan Lendl."}
{"id": "2880747", "revid": "402432", "url": "https://it.wikipedia.org/wiki?curid=2880747", "title": "Karbon14", "text": ""}
{"id": "2880748", "revid": "599013", "url": "https://it.wikipedia.org/wiki?curid=2880748", "title": "Juan Sp\u00f3sito", "text": "Carriera.\nMezzala sinistra argentina militante nell'Hurac\u00e1n, viene acquistato nel 1931 dal , su indicazione del suo connazionale ed ex-compagno di squadra Guillermo St\u00e1bile, che gi\u00e0 veste la maglia rossoblu.\nA Genova, nel campionato 1932-1933 mette a segno 15 reti, fra cui una tripletta con cui i rossoblu battono la Juventus che dominava il campionato.\nLa Serie A 1933-1934 \u00e8 meno felice sia a livello personale, con 4 sole reti all'attivo, sia soprattutto per il Genoa, che retrocede in Serie B per la prima volta nella sua storia. Esposto partecipa all'immediata risalita in massima serie (pur senza andare a segno), quindi resta chiude il suo periodo a Genova con 6 reti in 18 incontri del campionato 1935-1936.\nA fine stagione si trasferisce in Francia nella file dell'Antibes con cui disputa il campionato di Division 1 1936-1937 (la massima serie transalpina di allora), centrando la salvezza. Torna quindi in Italia per chiudere la carriera con la maglia bluceleste del Lecco, con cui disputa due stagioni e mezzo in Serie C.\nIn carriera ha totalizzato complessivamente 126 presenze e 31 reti in Serie A."}
{"id": "2880749", "revid": "155634", "url": "https://it.wikipedia.org/wiki?curid=2880749", "title": "ATP Volvo International 1985 - Doppio", "text": "Il doppio dell'ATP Volvo International 1985 \u00e8 stato un torneo di tennis facente parte della categoria Grand Prix.\nBrian Gottfried e Tom\u00e1\u0161 \u0160m\u00edd erano i detentori del titolo, ma quest'anno non hanno partecipato.\nScott Davis e David Pate hanno battuto in finale 3\u20136, 7\u20136, 7\u20136 Ken Flach e Robert Seguso."}
{"id": "2880750", "revid": "1543377", "url": "https://it.wikipedia.org/wiki?curid=2880750", "title": "Gary Raymond", "text": "Biografia.\nHa debuttato ufficialmente nel cinema con il ruolo di Cliff Lewis, secondo protagonista al fianco di Richard Burton e Claire Bloom del film \"I giovani arrabbiati\" (1959), diretto da Tony Richardson, adattamento della commedia di John Osborne \"Ricorda con rabbia\" (1958).\nAltre sue apparizioni sono quelle in \"La spada di D'Artagnan\" (1958), \"Improvvisamente l'estate scorsa\" (1959), \"El Cid\" (1961), \"Playboy of the Western World\" (1963), \"Gli Argonauti\" (1963) e \"La pi\u00f9 grande storia mai raccontata\" (1965), quest'ultimo con l'interpretazione dell'apostolo Pietro.\nIn America, Raymond \u00e8 conosciuto per aver partecipato alla serie televisiva \"La pattuglia del deserto\", trasmessa dal 1966 al 1968. Dalla fine degli anni '60 in poi ha continuato a recitare in ruoli minori al cinema ed in televisione.\nNel 1961 ha sposato l'attrice Delena Kidd, dalla quale ha avuto tre figli. La pi\u00f9 giovane di essi \u00e8 l'attrice Emily Raymond, moglie dell'attore britannico Ben Miles."}
{"id": "2880754", "revid": "599013", "url": "https://it.wikipedia.org/wiki?curid=2880754", "title": "Chiesa di Nostra Signora Assunta e Santa Zita", "text": "La chiesa di Nostra Signora Assunta e Santa Zita \u00e8 luogo di culto cattolico situato nella zona di Borgo Pila nel quartiere della Foce, tra via di Santa Zita e corso Buenos Aires, nel comune di Genova nella citt\u00e0 metropolitana di Genova. La chiesa \u00e8 sede della parrocchia omonima del vicariato di Albaro dell'arcidiocesi di Genova.\nStoria e descrizione.\nIn passato in zona, sulle sponde del Bisagno, sorgeva una chiesa, costruita nel XIII secolo dai mercanti lucchesi viventi in quella zona che praticavano l'artigianato dei tessuti di lana e di seta, era dedicata al Volto Santo (culto importato dai Lucchesi), nome che mantenne fino a quando, nel 1278, una vergine lucchese di nome Zita non venne fatta santa. La comunit\u00e0 lucchese in Genova aveva nei secoli XV-XVI anche un'altra chiesa, poco distante, sempre nei pressi del Bisagno, la chiesa di Borgo degli Incrociati.\nQuesto primo luogo di culto venne danneggiato gravemente da una piena del Bisagno e successivamente ricostruito nel 1452. Questo nuovo edificio venne poi restaurato nel 1833.\nQuando nel 1874 Borgo Pila si stacc\u00f2 da Albaro, Santa Zita divenne una parrocchia autonoma con una popolazione di circa quattromila persone, la maggior parte ortolani. La proclamazione venne fatta da monsignor Salvatore Magnasco il 7 luglio 1874, con la successiva approvazione della Santa Sede del 10 gennaio 1876.\nAlla fine del XIX secolo la chiesa divenne insufficiente rispetto alle necessit\u00e0 della popolazione, per cui se ne decise la demolizione. Una nuova chiesa, quella visibile attualmente, venne costruita a partire dal 1893 (l'arcivescovo Tommaso Reggio pose la prima pietra il 12 novembre di quell'anno) su un terreno donato fin dal 1879 dalla Duchessa di Galliera Maria Brignole Sale De Ferrari.\nLa chiesa, in stile neorinascimentale fiorentino, fu realizzata su disegni di Angelo Del Vecchio, ripresi ed ampiamente variati da Maurizio Dufour. Officiata dal 15 agosto 1899 (ma mancava ancora la cupola), era stata costruita poco distante dalla precedente chiesa, la quale fu demolita (ne restano solo alcune parti di muratura inglobate nel cortile del palazzo di fronte all'attuale Santa Zita). Fortunatamente il portale della vecchia chiesa \u00e8 stato salvato e collocato nella parte posteriore della chiesa. Il portale della vecchia chiesa porta sul suo architrave tre statue (un Crocifisso con ai lati la Madonna e san Giovanni Battista), provenienti da un altare scomparso della chiesa; sono tutte e tre opera del Paracca (XVI secolo).\nLa nuova chiesa fu ultimata con la cupola in stile fiorentino realizzata dall'ing. Carlo Bagnasco su progetti del Dufour, tra il 1926 e il 1929, quest'ultima raggiunge un'altezza di 60 metri circa. Al suo interno conserva, ereditate dalla precedente Santa Zita, la statua della Madonna di Citt\u00e0 ed una tela di Valerio Castello con il \"Miracolo di santa Zita\".\nIl cardinale Giuseppe Siri benedisse la nuova pavimentazione il 21 dicembre 1958 e consacr\u00f2 la chiesa il 28 giugno 1975."}
{"id": "2880755", "revid": "118523586", "url": "https://it.wikipedia.org/wiki?curid=2880755", "title": "Industrie Radio Elettriche Liguri", "text": "La societ\u00e0 Industrie Radio Elettriche Liguri S.p.A., conosciuta con l'acronimo IREL, \u00e8 stato un produttore italiano di componenti elettronici.\nL'impresa nacque a Genova nel 1944, e la sua attivit\u00e0 si svolgeva in un capannone nel quartiere Molassana, che consisteva principalmente nella produzione di altoparlanti. \nL'industria crebbe rapidamente, collocandosi tra i maggiori produttori europei di altoparlanti e fornitore di numerose aziende, sia nazionali che estere, produttrici di apparecchi radiofonici e televisivi. Tra le aziende italiane di elettronica rifornite dalla IREL vi erano importanti firme come Geloso ed Emerson. Con queste due societ\u00e0, la IREL costitu\u00ec un consorzio nel 1972 denominato \"FIREM\" (Fabbriche Italiane Riunite Elettroniche e Meccaniche), che aveva sede a Genova e che venne presieduto dal patron di Emerson, Giovanni Borghi. \nFin dalla sua fondazione, l'azienda lavor\u00f2 anche in ambito industriale rifornendo il cantiere navale di Sestri Ponente, per il quale produceva impianti elettrici, ottici e acustici per trasmissioni e segnalazioni di bordo da montare sulle navi, e tachimetri per motonavi.\nIREL non si limit\u00f2 soltanto a fornire i propri prodotti ad altre aziende, ma li distribu\u00ec anche sul mercato. Gli altoparlanti IREL, grazie alla loro qualit\u00e0, conquistarono ampi consensi nei mercati italiano ed europeo, ed erano quelli montabili negli impianti stereofonici ad alta fedelt\u00e0, negli amplificatori, negli strumenti musicali e nelle automobili.\nNegli anni ottanta, la IREL fu colpita da una crisi finanziaria, nonostante la buona presenza sul mercato e la notevole capacit\u00e0 produttiva. Per tentare di far uscire dalla crisi l'azienda genovese, che occupava 170 dipendenti, nel 1984, fece ingresso nel suo capitale la finanziaria pubblica REL, acquisendone il 34%, e con un finanziamento iniziale di 2,7 miliardi di lire che sarebbero poi divenuti 8 nell'arco di tre anni. \nL'intervento pubblico nel capitale della IREL si dimostr\u00f2 vano, visto che l'azienda genovese fall\u00ec nel 1987 e fu chiuso definitivamente lo stabilimento."}
{"id": "2880757", "revid": "767487", "url": "https://it.wikipedia.org/wiki?curid=2880757", "title": "Geneva Open 1985", "text": "Il Geneva Open 1985 \u00e8 stato un torneo di tennis giocato sulla terra battuta. \u00c8 stata la 6\u00aa edizione del torneo, che fa parte del Nabisco Grand Prix 1985. Si \u00e8 giocato a Ginevra in Svizzera dal 16 al 23 settembre 1985.\nCampioni.\nSingolare maschile.\n Tom\u00e1\u0161 \u0160m\u00edd ha battuto in finale Mats Wilander 6\u20134, 6\u20134\nDoppio maschile.\n Sergio Casal / Emilio S\u00e1nchez hanno battuto in finale Carlos Kirmayr / C\u00e1ssio Motta 6\u20134, 4\u20136, 7\u20135"}
{"id": "2880762", "revid": "22475", "url": "https://it.wikipedia.org/wiki?curid=2880762", "title": "Anvil Engine", "text": "Anvil (fino al 2006 conosciuto con il nome Scimitar) \u00e8 un motore grafico creato nel 2007 dallo sviluppatore di videogiochi Ubisoft per l'uso su Microsoft Windows, PlayStation 3, Xbox 360, Wii U, PlayStation Vita, PlayStation 4 e Xbox One.\nTecnologia.\nIl Motore utilizza 3D Studio MAX per la modellazione degli ambienti in computer grafica e ZBrush per persone ed oggetti. L'animazione di gruppi di persone, viene affidata all'utilizzo di Autodesk HumanIK. Negli anni (da notare la differenza tra \"Assassin's Creed\" e \"Assassin's Creed II\") Anvil \u00e8 stato migliorato e implementato, introducendo ad esempio: il ciclo del giorno e della notte, la messa a fuoco a distanze maggiori, una vegetazione pi\u00f9 realistica e l'effetto riflesso. Ubisoft Digital Arts e Hybride Technologies, nel mediometraggio \"\" hanno utilizzato Anvil per ricreare alcuni ambienti che fanno da sfondo agli attori in carne ed ossa.\nUna versione pi\u00f9 recente del motore grafico chiamato AnvilNext \u00e8 stata presentata in concomitanza all'annuncio di \"Assassin's Creed III\". Il nuovo motore grafico introdurr\u00e0 il supporto al ciclo delle stagioni e a quello meteorologico. Con AnvilNext \u00e8 stata raggiunta la soglia di rendering di 1000 persone in una folla. Con questa versione del motore si disporr\u00e0 di un ambiente di gioco dinamico, che quindi potr\u00e0 cambiare nel corso del tempo.\nNel 2014, in concomitanza con l'annuncio e la presentazione all'ottavo capitolo della saga \"Assassin's Creed\", intitolato Unity, \u00e8 stato mostrato un trailer di dimostrazione del nuovo Anvil 2.0 e successivamente fu mostrato il miglioramento grafico rispetto all'AnvilNext, in termini di textures ed illuminazione. Inoltre gli sviluppatori dichiararono che il nuovo motore grafico avrebbe migliorato effetti particellari ed eventi climatici rendendoli \"pi\u00f9 di semplici textures appiattite\"."}
{"id": "2880763", "revid": "729019", "url": "https://it.wikipedia.org/wiki?curid=2880763", "title": "Stazione di Pescariello", "text": "La stazione di Pescariello \u00e8 una stazione ferroviaria situata tra la stazione di Altamura e quella di Mellitto sulla linea Bari-Matera delle Ferrovie Appulo Lucane. Sia la distanza dai centri abitati circostanti (il pi\u00f9 vicino \u00e8 Altamura) che le poche corse giornaliere, caratterizzano il traffico ridotto della stazione.\nLa stazione si trova nella Masseria Pescariello, da cui trae il nome, al Km 90 della Strada statale 96 Barese.\nLa stazione \u00e8 la porta del Parco nazionale dall'Alta Murgia della SS 96.\nNell'ambito del progetto Mente Locale della Regione Puglia, che prevede la dismissione delle stazioni per poterle animare con azioni turistiche, l'Associazione Culturale Murgiamadre (food.culture.territory) ha cominciato le attivit\u00e0 di cicloturismo, degustazioni e voli in mongolfiera nell'anno 2015.\nStrutture ed impianti.\nIl fabbricato della stazione si presenta di color rosso-fegato ed \u00e8 a due piani; il primo che ospita i servizi e il secondo \u00e8 destinato ad abitazione privata.\nMovimento.\nL'impianto \u00e8 servito da ventiquattro treni regionali.\nServizi.\nLa stazione dispone di:"}
{"id": "2880766", "revid": "2091899", "url": "https://it.wikipedia.org/wiki?curid=2880766", "title": "Tel Aviv Open 1985", "text": "Il Tel Aviv Open 1985 \u00e8 stato un torneo di tennis giocato sul cemento. \u00c8 stata la 6\u00aa edizione del torneo, che fa parte del Nabisco Grand Prix 1985. Si \u00e8 giocato al Israel Tennis Centers di Ramat HaSharon vicino a Tel Aviv in Israele dal 14 al 21 ottobre 1985.\nCampioni.\nSingolare maschile.\n Brad Gilbert ha battuto in finale Amos Mansdorf 6\u20133, 6\u20132\nDoppio maschile.\n Brad Gilbert / Ilie N\u0103stase hanno battuto in finale Michael Robertson / Florin Seg\u0103rceanu 6\u20133, 6\u20132"}
{"id": "2880768", "revid": "484362", "url": "https://it.wikipedia.org/wiki?curid=2880768", "title": "Bandiera brasiliana", "text": ""}
{"id": "2880771", "revid": "767487", "url": "https://it.wikipedia.org/wiki?curid=2880771", "title": "South Australian Open 1985", "text": "Il South Australian Open 1985 \u00e8 stato un torneo di tennis giocato sull'erba. \u00c8 stata la 9\u00aa edizione del Torneo di Adelaide, che fa parte del Nabisco Grand Prix 1985. Si \u00e8 giocato ad Adelaide in Australia dal 16 al 23 dicembre 1985.\nCampioni.\nSingolare.\n Eddie Edwards ha battuto in finale Peter Doohan 6\u20132, 6\u20134\nDoppio.\n Mark Edmondson / Kim Warwick hanno battuto in finale Nelson Aerts / Tomm Warneke 6\u20134, 6\u20134"}
{"id": "2880772", "revid": "767487", "url": "https://it.wikipedia.org/wiki?curid=2880772", "title": "Girls (Cam'ron)", "text": "Girls \u00e8 il secondo singolo del rapper statunitense Cam'ron estratto dal quarto album \"Purple Haze\"."}
{"id": "2880773", "revid": "767487", "url": "https://it.wikipedia.org/wiki?curid=2880773", "title": "Evangeline (film 1908)", "text": "Evangeline \u00e8 un cortometraggio muto del 1908 prodotto dalla Kalem Company tratto dal poema di Henry Wadsworth Longfellow che racconta la deportazione degli Acadiani, le popolazioni francofone, da parte dei britannici in Canada.\nTrama.\nNel 1755, due amanti acadiani, Evangeline e Gabriel, sono costretti a separarsi a causa della deportazione in massa voluta dai britannici. Evangeline va a vivere a Filadelfia per lavorare come infermiera, assistendo i poveri. Trover\u00e0 Gabriel in mezzo ai malati e l'amato le morir\u00e0 tra le braccia.\nProduzione.\nIl film fu prodotto dalla Kalem Company.\nDistribuzione.\nIl film usc\u00ec nelle sale l'8 febbraio 1908. Nel 1929, la storia di Evangelina sar\u00e0 ripresa e interpretata da Dolores del R\u00edo nel film \"Evangelina\", diretta da Edwin Carewe."}
{"id": "2880775", "revid": "253269", "url": "https://it.wikipedia.org/wiki?curid=2880775", "title": "Hayley McFarland", "text": "Biografia.\nHayley McFarland \u00e8 cresciuta ad Edmond, in Oklahoma e da piccola \u00e8 apparsa in diverse produzioni teatrali: Titanic, Fiddler on The Roof e The sound of music.\nHa interpretato alcuni ruoli televisivi e cinematografici, apparendo in alcune serie televisive come \"Una mamma per amica\", \"E.R.\" e \"Criminal Minds\" e film come \"Ring Around the Rosie\" e \"An American Crime\". Uno dei suoi ruoli principale \u00e8 stato quello di Emily Lightman nella serie \"Lie to Me\"."}
{"id": "2880776", "revid": "1543377", "url": "https://it.wikipedia.org/wiki?curid=2880776", "title": "Analisi macroprudenziale", "text": "Con il termine Analisi macroprudenziale si usa indicare l'applicazione degli strumenti analitici economico-finanziari allo studio della stabilit\u00e0 del sistema finanziario nel suo complesso. L'origine del nome risale ad alcuni lavori di analisi finanziaria internazionale condotti presso la Banca dei Regolamenti Internazionali nei primi anni '80. \nA seguito degli eventi della crisi finanziaria del 2007-2009, conosciuta anche come \"crisi dei subprime\", il mondo economico e finanziario ha acquisito maggiore consapevolezza dell'importanza di tale analisi; il termine \u00e8 quindi ormai abbastanza comune nel linguaggio degli economisti finanziari e dei pubblici funzionari, cos\u00ec come \u00e8 acquisito il suo ambito di significato: l'analisi \"macro\"-prudenziale \u00e8 un'analisi rivolta a saggiare la stabilit\u00e0 di un sistema finanziario nel suo complesso, mentre l'analisi \"micro\"-prudenziale \u00e8 l'analisi aziendale che gli organi di supervisione finanziaria sono tenuti a compiere su ogni banca e impresa finanziaria regolamentata per valutarne l'effettiva solidit\u00e0 patrimoniale e quindi la capacit\u00e0 di resistere a perdite economiche rilevanti e a condizioni congiunturali particolarmente avverse.\nPer una illustrazione dei motivi per cui \u00e8 necessario sottoporre a controllo e supervisione le banche e le imprese finanziarie si rimanda alla voce \"Vigilanza Bancaria\". "}
{"id": "2880780", "revid": "1442080", "url": "https://it.wikipedia.org/wiki?curid=2880780", "title": "South Australian Open 1985 - Singolare", "text": "Il singolare del South Australian Open 1985 \u00e8 stato un torneo di tennis facente parte della categoria Grand Prix.\nEddie Edwards ha battuto in finale Peter Doohan 6\u20132, 6\u20134."}
{"id": "2880781", "revid": "228587", "url": "https://it.wikipedia.org/wiki?curid=2880781", "title": "L'avvocato Guerrieri", "text": ""}
{"id": "2880786", "revid": "301156", "url": "https://it.wikipedia.org/wiki?curid=2880786", "title": "Hans Hahn (matematico)", "text": "Ha contribuito notevolmente allo sviluppo di analisi funzionale, topologia, teoria degli insiemi, calcolo delle variazioni, analisi e teoria degli ordini. \u00c8 il padre dell'economista Frank Hahn.\nBiografia.\nHahn ha studiato alla Technische Hochschule di Vienna e in seguito a Strasburgo, Monaco e Gottinga. Ha conseguito l'Habilitation a Vienna nel 1905, dove \u00e8 diventato professore di matematica nel 1921. Nell'anno accademico 1905-1906 \u00e8 stato supplente di Otto Stolz all'Universit\u00e0 di Innsbruck. Nel 1909 fu nominato professore all'Universit\u00e0 di Czernowitz.\nHahn aveva anche un grande interesse per la filosofia e, prima della Grande Guerra avevo preso parte a un gruppo di discussione che trattava il positivismo di Ernst Mach, con Otto Neurath e Philipp Frank. Nel 1922 favor\u00ec l'ingresso di Moritz Schlick nello stesso sodalizio, che avrebbe portato poi alla fondazione del Circolo di Vienna, gruppo al centro del positivismo logico negli anni '20 del XX secolo. \nIl suo allievo pi\u00f9 celebre \u00e8 stato Kurt G\u00f6del, che redasse la tesi di dottorato sotto la sua supervisione nel 1929.\nI contributi pi\u00f9 significativi di Hahn alla matematica sono il teorema di Hahn-Banach e (indipendentemente da Banach e Hugo Steinhaus) il principio dell'uniforme limitatezza. Tra gli altri teoremi formulati, vi sono il teorema della scomposizione di Hahn, il teorema dell'inserimento di Hahn, il teorema di Hahn\u2013Kolmogorov, il teorema di Hahn\u2013Mazurkiewicz, e il teorema di Vitali\u2013Hahn\u2013Saks.\nOnorificenze.\nNel 1921 gli fu assegnato il premio Richard Lieben per la Matematica."}
{"id": "2880789", "revid": "599013", "url": "https://it.wikipedia.org/wiki?curid=2880789", "title": "Espen Baardsen", "text": "Nato negli Stati Uniti d'America da genitori norvegesi, venne selezionato anche nella Nazionale di calcio statunitense Under-18, prima di passare alla Nazionale di calcio della Norvegia in virt\u00f9 della doppia cittadinanza.\nCarriera.\nClub.\nNel 1995 Baardsen, all'epoca giovane portiere del San Francisco United All Blacks, venne ingaggiato dal Tottenham Hotspur. Fece il suo debutto in prima squadra nella primavera del 1997 contro il ad Anfield, e nel prosieguo della stagione non riusc\u00ec ad ottenere un posto fisso da titolare. Nel 1999 vinse la Football League Cup.\nNel 2000 venne acquistato dal Watford per 2 milioni di euro come primo portiere; verso la fine della stagione 2000-2001 perse il posto da titolare in favore di Alec Chamberlain. Nella stagione successiva, sotto la guida di Gianluca Vialli, ritorn\u00f2 tra i pali per un breve periodo, salvo poi farsi rimpiazzare di nuovo da Chamberlain.\nNel 2002 pass\u00f2 all', con cui gioc\u00f2 una sola partita di campionato, persa 4-3 contro il Tottenham. Si \u00e8 ritirato dal calcio giocato nel 2003, a 25 anni.\nAttualmente \u00e8 un manager dell'Eclectica Asset Management (societ\u00e0 londinese di risparmio gestito) ed \u00e8 un ospite frequente del canale televisivo CNBC.\nNazionale.\nBaardsen ha disputato pi\u00f9 di 20 partite nella Nazionale norvegese Under-21, con cui ha vinto la medaglia di bronzo al campionato europeo di calcio Under-21 1998 in Romania. Con la Nazionale maggiore norvegese ha collezionato 4 presenze, partecipando come terzo portiere al in Francia e facendo il suo esordio nella partita di qualificazione al campionato europeo di calcio 2000 del settembre 1998 contro la Lettonia. L'ultima partita disputata con la Nazionale norvegese \u00e8 stata un'amichevole del gennaio 2000 contro l'Islanda."}
{"id": "2880791", "revid": "120129746", "url": "https://it.wikipedia.org/wiki?curid=2880791", "title": "WCT Finals 1985", "text": "Le Buick WCT Finals 1985 sono state un torneo di tennis giocato sul sintetico indoor. \u00c8 stata la 15\u00aa edizione del torneo, che fa parte del Nabisco Grand Prix 1985. Il torneo si \u00e8 giocato al Reunion Arena di Dallas negli Stati Uniti dall'8 al 15 aprile 1985.\nCampioni.\nSingolare.\n Ivan Lendl ha battuto in finale Tim Mayotte 7\u20136, 6\u20134, 6\u20131\nDoppio.\n John McEnroe / Peter Fleming hanno battuto in finale Mark Edmondson / Sherwood Stewart 6-3 6-1"}
{"id": "2880793", "revid": "76963", "url": "https://it.wikipedia.org/wiki?curid=2880793", "title": "Delena Kidd", "text": "In anni recenti \u00e8 probabilmente pi\u00f9 conosciuta per aver interpretato la Regina Adelaide nella serie storica \"Victoria &amp; Albert\".\nBiografia e carriera.\nNata da padre medico e madre attrice (Violet Ormonde), Delena ha frequentato il Cheltenham Ladies' College. Ha continuato gli studi alla Central School of Speech and Drama, dove ha vinto il Premio Sybil Thorndike. Alla conclusione degli studi, ha iniziato ad apparire nel teatro di repertorio inglese.\nLe sue apparizioni televisive pi\u00f9 importanti sono quelle nelle serie \"Family Affairs\", \"Time Trumpet\", \"The Sweeney\" e \"The Two Mrs. Grenvilles\".&lt;br&gt; \nPer quanto riguarda il cinema, rinomata \u00e8 la partecipazione a \"La strada dei quartieri alti\".\nDal 1961 \u00e8 sposata con l'attore Gary Raymond, con il quale ha avuto tre figli. La pi\u00f9 giovane di essi, Emily Raymond, \u00e8 anche attrice e sposata con un altro attore britannico, Ben Miles."}
{"id": "2880796", "revid": "1149807", "url": "https://it.wikipedia.org/wiki?curid=2880796", "title": "Magnadramon", "text": ""}
{"id": "2880797", "revid": "200568", "url": "https://it.wikipedia.org/wiki?curid=2880797", "title": "Rivista scientifica", "text": ""}
{"id": "2880798", "revid": "729019", "url": "https://it.wikipedia.org/wiki?curid=2880798", "title": "Funicolare Vellone-Sacro Monte", "text": "La funicolare Vellone-Sacro Monte collega la valle del Vellone con il borgo di Sacro Monte di Varese, celebre santuario dedicato alla Madonna.\nInaugurata una prima volta nel 1909, fu chiusa nel 1953, per poi essere ricostruita e riaperta nel 2000. Nella configurazione originaria l'impianto faceva parte di un insieme integrato di collegamento con Varese che comprendeva anche la funicolare Vellone-Campo dei Fiori e la Varese-Prima Cappella-Vellone, integrata nella rete tranviaria di Varese.\nStoria.\nAlla fine dell'Ottocento Varese rappresentava un'importante localit\u00e0 turistica europea e a motivo di ci\u00f2 la Societ\u00e0 Anonima Grandi Alberghi Varesini intraprese un programma di investimenti immobiliari realizzando numerose ville nel circondario. Tale situazione aveva gi\u00e0 portato la Societ\u00e0 Varesina per Imprese Elettriche (SVIE) a realizzare la tranvia Varese-Prima Cappella, inaugurata nel 1895. La costruzione di un raccordo in galleria con caratteristiche di ferrovia di montagna consent\u00ec nel 1906 di prolungare tale impianto fino ai piedi del Sacro Monte, nella valle del torrente Vellone.\nIl 6 maggio 1909 fu inaugurata la funicolare che consentiva il collegamento fra il capolinea tranviario e il Sacro Monte ottenendo un notevole successo di pubblico, con 94.674 passeggeri trasportati nel primo anno di esercizio.\nIl 20 aprile 1911 fu attivato un secondo impianto di questo tipo, la funicolare Vellone-Campo dei Fiori, che condivideva con quella del Sacro Monte il capolinea inferiore.\nCessate le ostilit\u00e0 della prima guerra mondiale il traffico riprese a crescere, facendo registrare punte di traffico significative negli anni trenta. Il secondo conflitto, durante il quale la funicolare fu utilizzata per il trasporto degli sfollati registrando 240.000 persone e 168 tonnellate di merci trasportate ancora nel 1947, port\u00f2 tuttavia ad un radicale cambiamento nell'economia e nelle abitudini dei cittadini, che favor\u00ec il declino degli impianti di trasporto su sede fissa; negli anni quaranta il Comune di Varese espresse la volont\u00e0 di sostituire la funicolare con un servizio automobilistico il quale, nonostante l'opposizione della societ\u00e0 esercente, fu attivato il 31 agosto 1953, portando alla soppressione della rete tranviaria e delle due funicolari.\nDella riapertura dell'impianto si torn\u00f2 a parlare concretamente nel 1986 allorch\u00e9 venne affidato alle Ferrovie Nord Milano il relativo studio di fattibilit\u00e0. Ottenuti i necessari finanziamenti l'appalto dei lavori fu bandito nel 1995 e affidato l'anno successivo alla Poma. Frattanto era stato limitato l'accesso alle automobili sia al Campo dei Fiori che al Sacro Monte.\nDopo l'arrivo delle nuove vetture avvenuto nel 1998 e la necessaria fase di preesercizio, l'impianto fu presentato alla stampa nel 1999. Alcuni ritardi fecero tuttavia slittare la riapertura all'anno successivo. Il 29 luglio 2000 tutto era ormai pronto e la funicolare fu solennemente inaugurata, a distanza di quarantasette anni dall'ultima corsa sulla sua sede.\nCaratteristiche.\nL'impianto copre un dislivello di 167,4 metri fino al capolinea a monte, situato a 800 metri sul mare, con un percorso lungo 390 metri. La pendenza \u00e8 compresa fra il 505 e il 565 per mille.\nLa linea correva in rilevato fra la brughiera e comprende dall'inizio due ponti a sei arcate lunghi rispettivamente 5 e 6 metri. Il binario era inizialmente armato a scartamento metrico con rotaie Vignoles da 25\u00a0kg/m, sostituite negli anni novanta con il pi\u00f9 pesante armamento 50 UNI.\nLe vetture originarie erano di costruzione Ceretti &amp; Tanfani e avevano una capienza di 60 passeggeri, in seguito sostituite da analoghi veicoli forniti dalla Macchi lunghi 8 metri. Le vetture entrate in servizio dopo la ricostruzione, realizzate dalla Agudio, sono lunghe 7,18 metri, hanno una massa a vuoto di 8 tonnellate e possono portare 55+1 passeggeri.\nL'originario argano, posto presso la stazione a monte, era dotato di due motori da 52\u00a0kW; quello installato alla ricostruzione ha una potenza di 116\u00a0kW."}
{"id": "2880799", "revid": "1442080", "url": "https://it.wikipedia.org/wiki?curid=2880799", "title": "WCT Finals 1985 - Singolare", "text": "Il singolare del WCT Finals 1985 \u00e8 stato un torneo di tennis facente parte della categoria Grand Prix.\nJohn McEnroe era il detentore del titolo, ma ha perso nei quarti di finale contro Joakim Nystr\u00f6m.\nIvan Lendl ha battuto in finale 7\u20136, 6\u20134, 6\u20131 Tim Mayotte."}
{"id": "2880801", "revid": "200568", "url": "https://it.wikipedia.org/wiki?curid=2880801", "title": "Peer-review", "text": ""}
{"id": "2880805", "revid": "729019", "url": "https://it.wikipedia.org/wiki?curid=2880805", "title": "Battaglia di Schuinshoogte", "text": "La battaglia di Schuinshoogte \u00e8 uno scontro militare combattuto l'8 febbraio 1881 tra le truppe dell'Impero britannico e i ribelli boeri nell'ambito della prima guerra boera.\nAntefatti.\nA seguito della sconfitta inglese nella battaglia di Laing's Nek le linee di comunicazione tra la citt\u00e0 di Newcastle, nel KwaZulu-Natal, e il generale George Pomeroy Colley erano costantemente disturbate dalle pattuglie dei ribelli boeri comandati da JD Weilbach. Il generale Colley pianific\u00f2 un'operazione per stabilire dei collegamenti continui ed indisturbati tra le armate britanniche e le citt\u00e0 sotto controllo inglese.\nSvolgimento.\nVerso le 9 del mattino dell'8 febbraio 1881, il generale Colley lasci\u00f2 il campo sul monte Prospect con al seguito 240 soldati di fanteria, 38 di cavalleria e due cannoni. L'avanzata inglese venne intercettata da una forza boera di oltre 300 uomini lungo il fiume Ingogo. Mentre le truppe britanniche vestivano la divisa color arancione o quella verde scuro dei fucilieri, i combattenti boeri si mimetizzavano utilizzando abiti color kaki, e cos\u00ec per i primi era difficile distinguere il contrasto con il terreno mentre gli uomini della Repubblica del Transvaal non ebbero problemi a colpire il nemico.\nDopo 5 ore di scontro, una forte pioggia ferm\u00f2 la battaglia. I boeri anzich\u00e9 attaccare e finire il nemico in difficolt\u00e0, immaginando che il guado delle acque ingrossate dell'Ingogo non fosse pi\u00f9 possibile, preferirono attendere il giorno successivo. Ma gli uomini di Colley riuscirono a fuggire ed evitare la cattura attraversando il fiume (anche se molti soldati annegarono) e a una lunga marcia notturna nel fango.\nConseguenze.\nLa vittoria dei ribelli boeri caus\u00f2 un grande malcontento tra i britannici e fu un duro colpo per il morale dei soldati. Nonostante questo Colley non si arrese e una volta ottenuti i rinforzi affront\u00f2 nuovamente il nemico nella decisiva battaglia di Majuba Hill."}
{"id": "2880810", "revid": "767487", "url": "https://it.wikipedia.org/wiki?curid=2880810", "title": "The Sleigh Belle", "text": "The Sleigh Belle \u00e8 cortometraggio muto del 1907. Si tratta del primo film girato dalla nuova compagnia presieduta da Sidney Olcott.\nProduzione.\nIl film fu prodotto dalla Kalem Company.\nDistribuzione.\nDistribuito dalla Kalem Company, il film prese anche il titolo di \"The Sleigh Bells\"."}
{"id": "2880811", "revid": "124796377", "url": "https://it.wikipedia.org/wiki?curid=2880811", "title": "Giacinto Ferro", "text": "Biografia.\nNato a Palazzolo Acreide, gi\u00e0 dopo qualche mese si trasferisce con la famiglia a Catania. Dopo gli studi superiori classici, entra all'esattoria di Catania.\nScoprendo nel 1966 che Mario Giusti, direttore del Teatro Stabile di Catania, sta inaugurando la scuola di recitazione, decide di iscriversi al primo corso per attori. Completato il corso, prende parte fino al 1974 a vari spettacoli del Teatro Stabile di Catania tra cui \"I Vicer\u00e9\" e il \"Mastro don Gesualdo\" con Turi Ferro. Dopo quest'ultimo spettacolo decide di lasciare il teatro per dedicarsi ad altro. Nel 1981 viene richiamato da Mario Giusti per lavorare nell'organizzazione. Finita nel 1987 la collaborazione come organizzatore al Teatro Stabile, comincia a frequentare alcune piccole compagnie teatrali locali.\nNella prima met\u00e0 degli anni novanta comincia anche a recitare nel cinema, prendendo parte ad alcuni film tra cui \"Giovanni Falcone\", \"La scorta\" e \"Il giudice ragazzino\". Insieme all'attivit\u00e0 cinematografica \u00e8 tornato a recitare in alcuni spettacoli del Teatro Stabile etneo; nel \"Gattopardo\" e nel \"Consiglio d'Egitto\" con Turi Ferro e nell'\"Amico di tutti\" con Tuccio Musumeci.\nPartecipa anche a molte \"fiction\", tra cui \"Il commissario Montalbano\", dove interpreta il questore Bonetti Alderighi, e la miniserie televisiva \"Il capo dei capi\"."}
{"id": "2880819", "revid": "144796", "url": "https://it.wikipedia.org/wiki?curid=2880819", "title": "William Cavendish-Bentinck, III duca di Portland", "text": ""}
{"id": "2880824", "revid": "287204", "url": "https://it.wikipedia.org/wiki?curid=2880824", "title": "Friedrich Adler (architetto)", "text": "Biografia.\nDopo aver studiato all'Accademia di architettura di Berlino, nel 1855 cominci\u00f2 ad insegnarvi e divenne presto famoso per la costruzione di alcune chiese in stile medievale. A causa della sua profonda conoscenza dell'architettura antica prese parte alla spedizione archeologica di Ernst Curtius ad Olimpia dal 1874 al 1881, oltre che collaborare alle attivit\u00e0 di studio e di ricerca in Palestina e in Anatolia.\nNel 1877 ricevette importanti cariche da parte del Ministero dei Lavori Pubblici, dove fu ingegnere capo.\nDivenne membro di numerose associazioni culturali tedesche e straniere, oltre che dottore in teologia e in ingegneria, honoris causa.\nScrisse numerosi libri riguardanti l'architettura medievale in Germania e l'archeologia."}
{"id": "2880826", "revid": "287204", "url": "https://it.wikipedia.org/wiki?curid=2880826", "title": "Diego de Enzinas", "text": "Biografia.\nFratello del pi\u00f9 noto Francisco de Enzinas, nacque in una famiglia di ricchi commercianti. Fu nei Paesi Bassi per motivi di lavoro: qui si iscrisse all'Universit\u00e0 di Lovanio il 28 ottobre 1538 e pass\u00f2 poi alla Sorbona di Parigi. \nNel marzo del 1542 era ad Anversa per far stampare il libro \"Breve y compendiosa instituci\u00f3n de la religi\u00f3n cristiana\", traduzione fatta dal fratello Francisco del \"Piccolo catechismo\" di Giovanni Calvino, e comprendente in appendice la traduzione della \"Libert\u00e0 del cristiano\" di Lutero. Vi \u00e8 anche la sua prefazione nella quale \u00e8 presente la teoria protestante della giustificazione per fede, espressa nel linguaggio tipico degli \"illuminati\" spagnoli. \nDiego cerc\u00f2 di diffondere il libro in Spagna, ma il tentativo allarm\u00f2 l'Inquisizione spagnola e la sua famiglia lo persause a trasferirsi a Roma, dove egli venne in contatto con un circolo segretamente protestante, del quale facevano parte Giordano Ziletti, Baldassarre Cazzago, Guido Giannetti, Girolamo Donzellini e l'arcivescovo di Otranto Pietro Antonio Di Capua. Arrestato dall'Inquisizione nel 1542 perch\u00e9 gli fu intercettata una sua lettera indirizzata a Lutero, fu processato e sotto tortura dovette fare il nome dei suoi amici. Non volle abiurare le sue convinzioni e fu bruciato sul rogo il 15 marzo 1547."}
{"id": "2880831", "revid": "54712", "url": "https://it.wikipedia.org/wiki?curid=2880831", "title": "Maria Santissima di Gerusalemme", "text": "Maria Santissima di Gerusalemme \u00e8, insieme a San Secondino, uno dei due patroni di Bellona. La particolarit\u00e0 di questa rappresentazione della Madonna \u00e8 la presenza della Croce nella mano sinistra. I festeggiamenti in suo onore sono collocati nel periodi di Pasqua e hanno il loro culmine nel marted\u00ec in Albis\nOrigini del culto e del nome.\nI primi elementi del culto di Maria Santissima di Gerusalemme possono individuarsi gi\u00e0 alla fine dell'XI secolo.\nErano i tempi della prima crociata e la cristianit\u00e0 intera era pervasa dal mistico ardore di liberare Gerusalemme e la Terra Santa. Il normanno Riccardo II, principe di Capua, non pot\u00e9 unirsi nell'anno 1096 agli altri principi cristiani in marcia verso Gerusalemme perch\u00e9 trattenuto in patria a causa dell'assedio che Landone, conte di Teano, aveva posto alla citt\u00e0 di Capua.\nRotto l'assedio e vinta la guerra, Riccardo II volle erigere sulla cima del Monte Rageto (il cui nome significa \"monte sgorgante acqua\") una chiesina che egli volle intitolare \"Sancta Jerusalem\", in onore della citt\u00e0 la cui liberazione era stata lo scopo principale della prima crociata alla quale \u2013 suo malgrado \u2013 non aveva potuto prendere parte.\nTrascorsero pi\u00f9 di due secoli e la chiesina \u2013 ormai dimenticata \u2013 sarebbe andata sicuramente in rovina se nel 1419 il bellonese Priamo Marra non avesse pensato di restaurarla. In quella occasione, sulla parete sinistra della cappella, fu per suo volere dipinta una Madonna che con il braccio destro sosteneva un bambino sulle ginocchia di Lei e con il braccio sinistro teneva, a mo' di bandiera, una lunga croce.\nQuella immagine \u2013 alla quale originariamente non venne dato alcun nome \u2013 era destinata ad assumere, pi\u00f9 di un secolo dopo, il nome di Maria Santissima di Gerusalemme.\nDopo l'avvenuta restaurazione, la cappella ricadde di nuovo nell'oblio, soprattutto a causa dei tempi che seguirono, pieni di tumulti e di guerre che devastarono proprio il territorio campano: la discesa di Carlo VIII in Italia, il conflitto tra Alfonso d'Aragona e Renato d'Angi\u00f2, ecc. ecc.\nSe non che, nel 1534, l'immagine comparve pi\u00f9 volte in sonno a tale Antonia Fusco di Bellona che la fantasia popolare vuole pastorella di mestiere, indicandole il punto \nove sul monte Rageto \u2013 coperta di rovi e di spine\u00a0\u2013 si trovava sepolta la famosa chiesetta.\nIl ritrovamento della chiesetta e dell'immagine fatta dipingere da Priamo Marra suscit\u00f2 un incontenibile entusiasmo di fede, al punto tale che il monte Rageto divenne meta di numerosissimi pellegrinaggi. E fu in tali circostanze che i pellegrini cominciarono a chiamare quell'immagine dipinta nella cappella \"Sancta Jerusalem\" con il nome di \"Sancta Maria in Jerusalem\" e successivamente \"Sancta Maria de Jerusalem\" che \u00e8 il nome che ancora oggi la Madonna conserva.\nContemporaneamente anche il monte Rageto venne, da allora, chiamato, monte di Gerusalemme.\nLa Festa Oggi.\nOggigiorno, la festa ha assunto un ruolo che va oltre il semplice carattere devozionale e religioso. L'occasione della festa \u00e8 un appuntamento per i bellonesi emigranti per ritrovarsi nella loro cittadina natale.\nDurante i giorni di festa tutte le strade vengono illuminate con archi di luminarie e si susseguono, in diverse piazze cittadine, spettacoli di musica leggera, musica classica e cabaret che tentano di soddisfare i gusti di tutte le fasce di et\u00e0.\nIl marted\u00ec in Albis la sacra immagine di Maria Santissima di Gerusalemme viene portata in processione in ogni singola strada della citt\u00e0, senza escludere nemmeno i vicoli pi\u00f9 stretti. La statua, disposta su di un maestoso carro, viene trasportata a spalla dagli \"Accollatori\", costituiti in associazione, ed \u00e8 accompagnata da concerti bandistici di fama nazionale, da diverse associazioni cattoliche e da molti fedeli. Il carro, durante il suo tragitto, viene fermato e, poi, rivolto verso tutte le case in cui risiede un infermo, affinch\u00e9 la Vergine Maria ponga il suo sguardo su di lui. Le contrade cittadine offrono alla Madonna batterie pirotecniche che contribuiscono, con i loro boati, a creare un'atmosfera di festa per tutta la giornata. Alcune di queste batterie sono diventate talmente tradizionali da portare addirittura il nome di coloro che le offrono (p. es. \u00e8 famosa quella dei \"Tabaccari\"), permettendo, cos\u00ec, implicitamente di individuare la posizione della processione.\nTutta la giornata della processione \u00e8 scandita da appuntamenti \"fissi\", che tutti i bellonesi che praticano di pi\u00f9 la funzione della processione conoscono benissimo. Tra questi momenti vanno ricordati:\nCuriosit\u00e0.\nEsiste una sorta di simpatica \"competizione\" tra gli abitanti di Bellona e Vitulazio, il comune confinante, riguardo alle rispettive feste patronali.\nCollegamenti esterni.\nSito Ufficiale del Comitato Festa di Bellona"}
{"id": "2880832", "revid": "31051256", "url": "https://it.wikipedia.org/wiki?curid=2880832", "title": "Marvin Young", "text": ""}
{"id": "2880835", "revid": "31051276", "url": "https://it.wikipedia.org/wiki?curid=2880835", "title": "Mirko Filice", "text": ""}
{"id": "2880836", "revid": "31051284", "url": "https://it.wikipedia.org/wiki?curid=2880836", "title": "Fabrizio Nano", "text": ""}
{"id": "2880837", "revid": "436907", "url": "https://it.wikipedia.org/wiki?curid=2880837", "title": "Maurizio Ridolfo", "text": ""}
{"id": "2880843", "revid": "74801", "url": "https://it.wikipedia.org/wiki?curid=2880843", "title": "Beaver Falls", "text": "Beaver Falls \u00e8 una citt\u00e0 degli Stati Uniti d'America, nella Contea di Beaver nello Stato della Pennsylvania. Nel censimento del 2000 la popolazione era di abitanti.\nGeografia fisica.\nBeaver Falls si trova circa a nord-ovest di Pittsburgh, sul fiume Beaver, a dalla sua confluenza con il fiume Ohio. \u00c8 situata a 40\u00b0 45'32\" Nord di latitudine e 80\u00b0 19' 11\" Ovest di longitudine. Secondo l'\"United States Census Bureau\", la citt\u00e0 ha una superficie complessiva di , di cui, di terra e coperti da acqua.\nStoria.\nChiamata in origine \"Brighton\", Beaver Falls divenne borough nel 1868. La presenza di numerose fabbriche ha garantito la piena occupazione nel corso del XX secolo; a partire dagli anni settanta si \u00e8 avvertita una certa crisi economica, divenuta pi\u00f9 acuta negli ultimi anni, dovuta alla crisi dell'industria siderurgica a Pittsburgh, area nella quale si trova Beaver Falls.\nHa dato i natali a Thomas Midgley, lo sfortunato ideatore del piombo tetraetile come antidetonante per la benzina, e del diclorodifluorometano, prototipo dei clorofluorocarburi, come gas refrigerante e propellente."}
{"id": "2880847", "revid": "729019", "url": "https://it.wikipedia.org/wiki?curid=2880847", "title": "Mills Godwin", "text": "Biografia.\nFu il sessantesimo e sessantaduesimo governatore della Virginia. Nato nella defunta contea di Nansemond studi\u00f2 al College di William e Mary e poi all'universit\u00e0 della Virginia.\nSi spos\u00f2 con Katherine Thomas Beale da cui ebbe una figlia, Becky Godwin.\nRiconoscimenti.\nTre scuole vennero nominate in suo onore, fra cui la Mills E. Godwin High School"}
{"id": "2880857", "revid": "108448323", "url": "https://it.wikipedia.org/wiki?curid=2880857", "title": "Luigi Belli", "text": "Biografia.\nFiglio di Maurizio Belli di Mollia, pittore-decoratore, e di Claudine Donce Vaillerant, originaria di Clermont-Ferrand. Studi\u00f2 dapprima Architettura decorativa a Parigi con l'architetto Torrier. A Torino divenne allievo di Vincenzo Vela e Odoardo Tabacchi, docenti di scultura all'Accademia Albertina.\nDivenuto a sua volta docente di Plastica ornamentale nella stessa Accademia nel 1885, ricopr\u00ec incarichi di insegnamento sino al 1916. Fu inoltre docente di Plastica alle Scuole serali Municipali. Ebbe una lunga e intensa attivit\u00e0 di scultore, anche per impegnative realizzazioni monumentali. Nel biennio 1873-1874 fu pensionato del Collegio Caccia di Novara.\nEspose alla Societ\u00e0 Promotrice delle Belle Arti di Torino dal 1871 al 1919, e al Circolo degli Artisti dal 1883. Nel 1876 partecip\u00f2 al concorso per la facciata dell'edificio della Societ\u00e0 Promotrice delle Belle Arti a Torino. Si conservano suoi bozzetti alla Pinacoteca di Varallo Sesia e alla Galleria d'Arte Moderna di Torino (acquisto della Fondazione De Fornaris). La Galleria d'Arte Moderna di Roma conserva una versione in bronzo del bozzetto per il monumento a Raffaello Sanzio. A Torino ebbe lo studio in via Bonafous 3, poi in via Accademia Albertina 2 e infine in via Po 18."}
{"id": "2880864", "revid": "144796", "url": "https://it.wikipedia.org/wiki?curid=2880864", "title": "Frederick North, Lord North", "text": ""}
{"id": "2880866", "revid": "1543377", "url": "https://it.wikipedia.org/wiki?curid=2880866", "title": "Southbridge (Massachusetts)", "text": "Southbridge \u00e8 un comune degli Stati Uniti d'America facente parte della contea di Worcester nello stato del Massachusetts. Venne fondato nel 1730.\nCi \u00e8 nato il wrestler Ken Doane."}
{"id": "2880871", "revid": "287204", "url": "https://it.wikipedia.org/wiki?curid=2880871", "title": "Max Adler", "text": ""}
{"id": "2880872", "revid": "357043", "url": "https://it.wikipedia.org/wiki?curid=2880872", "title": "Isola di Hokkaido", "text": ""}
{"id": "2880873", "revid": "767487", "url": "https://it.wikipedia.org/wiki?curid=2880873", "title": "H\u00e9rcules de Miranda", "text": "Carriera.\nLa carriera di H\u00e9rcules inizi\u00f2 nel 1930 nel Juventus, successivamente nel 1933 pass\u00f2 prima al S\u00e3o Paulo da Floresta e poi al Fluminense dove vinse numerosi tornei e segn\u00f2 164 gol in 176 partite. Nel 1942, H\u00e9rcules pass\u00f2 al Corinthians dove chiuse la sua carriera nel 1948 segnando 53 gol in 73 partite.\nH\u00e9rcules debutt\u00f2 nella Nazionale brasiliana contro la Polonia durante il Campionato mondiale di calcio 1938."}
{"id": "2880874", "revid": "767487", "url": "https://it.wikipedia.org/wiki?curid=2880874", "title": "Way Down East (film 1908)", "text": "Way Down East \u00e8 un film del 1908 diretto da Sidney Olcott. Fu sceneggiato da Gene Gauntier che rivest\u00ec anche i panni di Anna Moore, la protagonista.\n\u00c8 la prima versione cinematografica del melodramma di Lottie Blair Parker, rivisto per il teatro da Joseph R. Grismer. Il lavoro teatrale, scritto nel 1897, debutt\u00f2 a Broadway il 7 febbraio 1898, prodotto da Florenz Ziegfeld, Jr.. La storia delle vicissitudini di Anna Moore ebbe un grande successo, restando in scena per 152 repliche.\nNel 1914, ne venne fatto un remake da una piccola compagnia indipendente, la Solax. David W. Griffith gir\u00f2 nel 1920 uno dei suoi pi\u00f9 grandi capolavori, \"Agonia sui ghiacci\", che aveva come protagonista l'eterea Lillian Gish affiancata da Richard Barthelmess. L'ultimo remake, dal titolo italiano \"Cuori incatenati\" fu girato nel 1935 da Henry King con Rochelle Hudson e Henry Fonda.\nTrama.\nUna povera ragazza di campagna, sedotta con l'inganno da un mascalzone, resta incinta. Perde il bambino e trova lavoro presso un signorotto cui nasconde la sua storia. Quando si viene a sapere del suo passato, la ragazza viene cacciata. Si perde tra le desolate lande invernali, ma viene salvata dal figlio del suo padrone, un giovane che la ama e che la ritrova quando tutto sembra essere ormai perduto.\nProduzione.\nIl film fu prodotto dalla Kalem Company.\nDistribuzione.\nUsc\u00ec nelle sale il 7 marzo 1908."}
{"id": "2880876", "revid": "188402", "url": "https://it.wikipedia.org/wiki?curid=2880876", "title": "Petronius Arbiter", "text": ""}
{"id": "2880881", "revid": "121219738", "url": "https://it.wikipedia.org/wiki?curid=2880881", "title": "HANE", "text": "Si definiscono HANE (acronimo dall'inglese: High-Altitude Nuclear Explosions) le esplosioni nucleari ad alta quota (endo o eso-atmosferiche), che sono state sempre detonazioni termonucleari, effettuate ad altitudini superiori ai 50 km, altezze che si considerano ancora all'interno dell'atmosfera terrestre. Queste esplosioni sono state test di armi nucleari, usati per sperimentare la possibilit\u00e0 di una difesa anti-missile balistico e per determinare gli effetti dell'esplosione e della radiazione nell'ambito esoatmosferico. Queste esplosioni, anche se non avevano come scopo principale quello di essere una bomba elettromagnetica, hanno generato fortissimi impulsi elettromagnetici, in parte previsti, che hanno causato gravi danni a stazioni radio, reti elettriche e telefoniche e danneggiato in modo irreversibile alcuni satelliti artificiali.\nLa pi\u00f9 alta quota di detonazione \u00e8 stata di 540\u00a0km di altezza.\nStoria.\nLe uniche nazioni ad aver detonato armi nucleari nello spazio sono stati gli Stati Uniti e l'Unione Sovietica. Il programma U.S.A. inizi\u00f2 nel 1958, con i test nucleari \"Teak\" e \"Orange\", entrambe esplosioni termonucleari da 3,8 megatoni. Inizialmente queste testate nucleari sono state portate nell'alta atmosfera da missili Redstone. In seguito le testate vennero lanciate da missili Thor (nei test Operazione Dominic I), e in aerei-razzo Lockheed X-17 modificati (Operazione Argus). Lo scopo di questi esperimenti era quello di determinare la fattibilit\u00e0 dell'impiego delle armi nucleari sia come difese ABM, sia come armi antisatellite che contro i veicoli orbitali dotati di equipaggio umano.\nLe esplosioni nucleari ad alta quota producono effetti significativamente diversi da quelle a bassa quota. Nell'ambito inferiore del vuoto spaziale, l'esplosione risultante cresce di pi\u00f9 e molto pi\u00f9 velocemente rispetto al suolo, e i vari tipi di radiazione che emette viaggiano molto pi\u00f9 lontano.\nGenerazione dell'impulso elettromagnetico.\nIl forte impulso elettromagnetico (con acronimo EMP, da \"Electro-Magnetic Pulse\") che risulta ha diverse componenti distinguibili. Nelle prime poche decine di nanosecondi, circa il 10% della potenza dell'arma nucleare viene emessa come un potente raggio gamma con energie che arrivano a un'intensit\u00e0 di 1 a 3 Mega-elettron volts (MeV, una unit\u00e0 di energia). La pioggia di raggi gamma verso l'atmosfera collide con le molecole d'aria, cedendo la loro energia agli elettroni degli orbitali esterni per produrre grosse quantit\u00e0 di ioni positivi e di elettroni di rinculo (effetto noto anche come \"scattering Compton\"). Questa interazione crea elettroni di Compton della potenza del MeV che in seguito accelerano e spiralizzano sui campi di forza magnetici della Terra.\nI campi elettrici transienti risultanti e le correnti che sorgono generano emissioni elettromagnetiche nel campo della radiofrequenza comprese dai 15 ai 250 megahertz (MHz, pari a 1 milione di cicli per secondo). Questi EMP a grandi altezze avvengono tra 30 e 50 chilometri sopra la superficie della Terra.\nIl potenziale come arma antisatellite divenne eclatante nell'agosto del 1958 durante l'esplosione \"Hardtack Teak\". L'impulso EMP osservato dall'osservatorio di Apia nelle Samoa era quattro volte pi\u00f9 potente rispetto a qualsiasi creato dalle tempeste solari, e in luglio 1962 il test \"Starfish Prime\" riusc\u00ec a danneggiare apparecchiature elettroniche site a Honolulu e in Nuova Zelanda (Apparecchiature che erano relativamente resistenti rispetto a quelle di oggi, perch\u00e9 costruite con valvole, e comunque vennero danneggiate anche a chilometri di distanza). L'esplosione bruci\u00f2 anche 300 lampade stradali nell'isola di Oahu (Hawaii), disattiv\u00f2 100 allarmi antifurto, e caus\u00f2 la rottura di un ripetitore radio a microonde sito nell'isola di Kauai, che mise fuori connessione il sistema telefonico dell'isola, tagliandolo da quello delle altre isole dell'arcipelago delle Hawaii . Si calcola che il raggio minimo per la distruzione efficace di un satellite, dovuta alle varie radiazioni suscitate da un'esplosione nucleare nello spazio sia di circa 80\u00a0km. Il raggio massimo arriva a circa 1.500\u00a0km. Ulteriori ricerche a questo fine furono condotte nell'Atollo Johnston dal Dipartimento alla Difesa USA, in un programma denominato \"Programma 437\".\nDanni ai satelliti in orbita.\nLe esplosioni ad alta quota causano molti problemi indesiderati:\nDifferenze dai test endo-atmosferici.\nIn genere, le esplosioni nucleari nello spazio (oppure a quote molto alte) si presentano in modo molto diverso da quelle terrestri. Mentre un'esplosione nucleare endo-atmosferica mostra la caratteristica nube a forma di fungo pi\u00f9 o meno estesa (dovuta all'ascesa dei gas incandescenti fino all'alta atmosfera), le esplosioni nello spazio e ad altezze elevate tendono a manifestarsi come nube sferica, che all'inizio ricordano un poco quella di una supernova, ma che in seguito vedono distorte dal campo magnetico terrestre, e le particelle cariche risultanti dall'esplosione possono diffondersi negli emisferi per creare un chiarore aurorale che indusse un regista a definire queste detonazioni \u00able bombe arcobaleno\u00bb. Gli effetti visivi di un'esplosione con base nello spazio o ad alta quota possono durare pi\u00f9 a lungo rispetto a quelle dei test atmosferici, durando a volte pi\u00f9 di 30 minuti. Il calore dell'esplosione \"Bluegill Triple Prime\", effettuata ad un'altezza di 50 chilometri, venne percepito dal personale al suolo nell'Atollo Johnston, causando ustioni retiniche a due persone nel ground zero che non indossavano occhiali protettivi .\nTest sovietici ad alta quota.\nI sovietici eseguirono quattro test di detonazione termonucleare ad alta quota nel 1961 e altri tre nel 1962. Durante la Crisi dei missili di Cuba nell'ottobre del 1962, sia gli U.S.A. che l'URSS detonarono diversi ordigni termonucleari ad alta quota come ostentazione del rumore di sciabole. I test sovietici miravano a dimostrare le capacit\u00e0 difensive raggiunte dalla loro nuova classe di missile anti-balistico che si supponeva poteva proteggere le maggiori citt\u00e0 russe nell'eventualit\u00e0 di una guerra nucleare. I peggiori effetti avversi delle esplosioni russe avvennero il 22 ottobre del 1962, (durante la crisi dei missili cubani), nella cosiddetta \"Operazione K\" (Test di prova ABM System A) quando una testata missilistica da 300-kilotoni esplose nei pressi di Dzhezkazgan, ad un'altezza di 290\u00a0km. L'impulso elettromagnetico risultante riusc\u00ec a fondere 570\u00a0km di una linea telefonica a cavi aerei, saturandola con una corrente che venne misurata come superiore a 2.500 Ampere. Questo impulso EMP diede luogo a un incendio che bruci\u00f2 la centrale elettrica di Karaganda, e riusc\u00ec a danneggiare 1.000\u00a0km di cavi di potenza elettrica (interrati non molto profondamente, ma dotati di fusibili e isolatori disegnati allo scopo di resistere agli EMP) posti tra le citt\u00e0 di Aqmola e Almaty .\nL'anno successivo (1963), anche in seguito alla constatazione di questi effetti, e grazie all'attivit\u00e0 del presidente John Fitzgerald Kennedy, venne approvato il Trattato sulla messa al bando parziale degli esperimenti nucleari, trattato che bandiva i test nucleari atmosferici ed esoatmosferici. Nel 1967 il Trattato sullo spazio extra-atmosferico, firmato su sollecitazione di Lyndon Johnson, proib\u00ec il dispiegamento, l'utilizzo ed i test di armi nucleari nello spazio.\nLista delle esplosioni nucleari ad alta quota.\n USA ; Operazione Hardtack I ; Atollo Johnston, Oceano Pacifico\n USA ; Argus ; Sud dell'Oceano Atlantico\n URSS ; 1961 test Kapustin Yar\n USA ; Dominic I Atollo Johnson, Oceano Pacifico\n USSR 1962 test; Kapustin Yar\nCollegamenti esterni.\nUS Government Films:"}
{"id": "2880895", "revid": "36426", "url": "https://it.wikipedia.org/wiki?curid=2880895", "title": "Verit\u00e0 (filosofia)", "text": ""}
{"id": "2880896", "revid": "33689", "url": "https://it.wikipedia.org/wiki?curid=2880896", "title": "Enrico dell'Antica Lubecca", "text": "Biografia.\nEgli emigr\u00f2 nel 1090 dalla Danimarca verso la terra degli slavi occidentali ed inizi\u00f2 la sua campagna con l'aiuto di una donna. Il suo avversario Kruto aveva sposato una certa Slawina. Ecco come narra la vicenda il cronista dell'epoca, Helmold di Bosau:\n\u00abEnrico non mancava n\u00e9 di saggezza n\u00e9 di astuzia per proteggersi. Effettivamente Slawina, la consorte di Kruto, ammoniva sempre il marito, mentre lo tradiva, come si stesse attentando alla sua vita. Dato che il marito, divenuto piuttosto anziano, a lei ispirava ripugnanza, concep\u00ec infine un piano per poter sposare Enrico. Cos\u00ec Enrico, su incitamento di questa donna, invit\u00f2 Kruto ad un banchetto e, allorch\u00e9 questi, ebbro per il troppo bere, lasci\u00f2 barcollando la stanza nella quale aveva sbevazzato, un danese lo stese con un'ascia di guerra e lo decapit\u00f2 con un colpo. Enrico spos\u00f2 quindi Slawina e si prese le terre ed il potere\u00bb\nGli obodriti videro tornare su di loro le odiate imposte se Enrico, che aveva dietro le spalle danesi e sassoni, fosse andato al potere. Enrico colp\u00ec il loro spiegamento di forze nel 1093 nella battaglia di Schmilau. Helmold deve aver saputo da testimoni oculari che i raggi del sole al tramonto abbagliarono talmente gli slavi, che non essi potevano vedere nulla. Dopo questa vittoria Enrico pot\u00e9 avere mano libera, ma al contrario di suo padre, non procedette alla ricristianizzazione. Egli ripristin\u00f2 la pace nel territorio e scelse l'Antica Lubecca (Liubice) come sua residenza preferita, giacch\u00e9 la localit\u00e0 era sita fra meclemburghesi, wagri e obodriti linoni. Per questo egli fu pi\u00f9 volte identificato come Enrico dell'Antica Lubecca.\nEgli respinse un attacco dei Rani alla rocca di Liubice e rese via via tutti gli slavi del Mar Baltico suoi tributari. Con il conte Adolfo I di Schaumburg ed Holstein, che l'imperatore Lotario II aveva insediato verso il 1111 nello Holstein, egli ebbe sempre buoni rapporti. \nQuando nel 1123 il figlio Waldemaro fu ucciso dai Rani, egli intraprese una campagna invernale contro gli abitanti dell'isola di R\u00fcgen, i cui sacerdoti, di fronte alla minaccia di una grave rappresaglia, si affrancarono con una grossa somma. Nel 1126 arriv\u00f2 Vicelino di Oldenburg che gli chiese l'autorizzazione di poter esercitare l'attivit\u00e0 missionaria nelle sue terre. Enrico gli concesse l'autorizzazione e gli consegn\u00f2 la chiesa di Liubice \u00ab\u2026 cosicch\u00e9 egli potesse col\u00e0 risiedere in sicurezza e potesse esercitare il Ministero Divino.\u00bb (Helmold di Bosau) Vicelino ed i suoi accompagnatori rientrarono in Sassonia per potersi preparare alla missione nelle terre degli slavi occidentali, ma qui giunti appresero che Enrico era morto. Una fonte sostiene che egli sia stato ucciso e sepolto a L\u00fcneburg, ma il silenzio di Helmold a questo proposito rende dubbia tale versione.\nSuccessione.\nEnrico ebbe quattro figli. I due figli maggiori, Valdemaro (\u20201123) e Mstivoj (\u20201127), morirono prima del padre. Fra gli altri due figli, Canuto e Sventipolk, scoppi\u00f2 la guerra per la successione. Inizialmente il territorio fu spartito tra loro, ma nel 1128 Canuto fu ucciso a L\u00fctjenburg e Sventipolk si prese la sua parte di territorio. Nel medesimo anno fu ucciso anche Sventipolk ed il figlio Swineke sub\u00ec la stessa sorte l'anno successivo a Ertheneburg sull'Elba. Cos\u00ec la stirpe di Enrico come signore degli slavi si estinse con la morte dei figli e del nipote, e con lui ebbe fine la stirpe dei Naconidi.\nDopo la morte di Enrico e di tutti i suoi eredi diretti, il re di Germania Lotario II di Supplimburgo offr\u00ec, dietro pagamento di una notevole somma, il titolo di Samtherrscher degli Obidriti al principe danese Canuto Lavard, figlio del re Eric I di Danimarca, preferendolo a Pribislavo di Wagria, figlio di Budivoj e il nipote di Enrico, che pure era nella linea di successione, forse perch\u00e9 ancora pagano."}
{"id": "2880900", "revid": "486946", "url": "https://it.wikipedia.org/wiki?curid=2880900", "title": "Mills E. Godwin, Jr.", "text": ""}
{"id": "2880901", "revid": "486946", "url": "https://it.wikipedia.org/wiki?curid=2880901", "title": "E. Mills Godwin, Jr.", "text": ""}
{"id": "2880905", "revid": "31051998", "url": "https://it.wikipedia.org/wiki?curid=2880905", "title": "Arcivescovo di Otranto", "text": ""}
{"id": "2880907", "revid": "36426", "url": "https://it.wikipedia.org/wiki?curid=2880907", "title": "Filosofia classica", "text": ""}
{"id": "2880909", "revid": "287204", "url": "https://it.wikipedia.org/wiki?curid=2880909", "title": "Ballston Spa", "text": "Ballston Spa \u00e8 una citt\u00e0 degli Stati Uniti d'America, capoluogo della Contea di Saratoga, nello stato di New York.\nBallston Spa deve il suo nome al pastore presbiteriano (e terzo cugino di George Washington) Eliphalet Ball, il quale si fece promotore del primo insediamento della citt\u00e0 nel 1770.\nSecondo il censimento effettuato nel 2000, la popolazione \u00e8 di 5.556 abitanti. La superficie \u00e8 di 4.2 km\u00b2 e la densit\u00e0 di popolazione \u00e8 di 1.337,8 abitanti per km\u00b2.\nQui nacque il generale Abner Doubleday. "}
{"id": "2880910", "revid": "767487", "url": "https://it.wikipedia.org/wiki?curid=2880910", "title": "The Stranger (film 1910)", "text": "The Stranger \u00e8 un cortometraggio del 1910 diretto da Sidney Olcott interpretato da Gene Gauntier e da Robert G. Vignola.\nProduzione.\nIl film fu prodotto dalla Kalem Company. Venne girato a Jacksonville, Florida.\nDistribuzione.\nIl film venne distribuito nelle sale dalla General Film Company e usc\u00ec nelle sale il 30 dicembre 1910."}
{"id": "2880914", "revid": "88740", "url": "https://it.wikipedia.org/wiki?curid=2880914", "title": "Saco", "text": ""}
{"id": "2880916", "revid": "486946", "url": "https://it.wikipedia.org/wiki?curid=2880916", "title": "De Segis", "text": ""}
{"id": "2880923", "revid": "36426", "url": "https://it.wikipedia.org/wiki?curid=2880923", "title": "Accademia Neoplatonica", "text": ""}
{"id": "2880932", "revid": "31052301", "url": "https://it.wikipedia.org/wiki?curid=2880932", "title": "Conte di Aversa", "text": ""}
{"id": "2880938", "revid": "1776051", "url": "https://it.wikipedia.org/wiki?curid=2880938", "title": "Sistema politico della Valle d'Aosta", "text": "La Valle d'Aosta \u00e8 una regione autonoma a statuto speciale. I suoi organi amministrativi godono di una particolare autonomia dal governo centrale italiano, non soltanto per quanto riguarda la politica e il governo regionale, ma anche in altri ambiti strettamente legati alla vita e all'economia di questa regione montana. In particolare, la gestione delle risorse idriche, dell'energia idroelettrica, delle risorse naturali e dell'agricoltura.\nLa regione prese forma per la prima volta come \"circoscrizione autonoma\" il 1\u00ba gennaio 1946, in seguito al verificarsi della condizione esecutiva posta dall'articolo 23 del decreto luogotenenziale n\u00b0545 del 1945, e cio\u00e8 la fine dell'occupazione della previgente Provincia di Aosta da parte del Governo Militare Alleato.\nL'autonomia della regione consiste nel potere di legiferare in molte materie normalmente di competenza statale. Particolarmente importanti sono le deleghe in materia di sanit\u00e0, scuola, lingua, formazione, lavoro, trasporti e viabilit\u00e0. Il finanziamento della regione deriva principalmente dalla restituzione da parte dello Stato della quasi totalit\u00e0 dei tributi raccolti nel territorio regionale. La regione pu\u00f2 inoltre istituire nuovi tributi.\nAutonomia finanziaria.\nMolto ampia \u00e8 anche l'autonomia finanziaria, per cui pi\u00f9 del 90% dei tributi riscossi in ambito regionale resta nel territorio. La regione autonoma dispone di 12\u00a0000 euro di risorse all'anno per ognuno dei suoi oltre 120.000 abitanti (contro i 2\u00a0000 della Lombardia, e dai 9\u00a0000 dell'Alto Adige). Complessivamente il bilancio della Valle d'Aosta si aggira sui 4,05 miliardi di euro all'anno.\nGoverno.\nLa Valle d'Aosta \u00e8 costituita in Regione a statuto speciale, fornita di personalit\u00e0 giuridica, entro l'unit\u00e0 politica della Repubblica Italiana, sulla base dei principi della Costituzione e secondo lo statuto regionale.\nIl territorio della Valle d'Aosta comprende le circoscrizioni dei comuni ad essa storicamente appartenenti. La Regione ha per capoluogo Aosta. Sono organi della regione: il Consiglio della Valle d'Aosta / Conseil de la Vall\u00e9e d'Aoste, la Giunta regionale ed il Presidente della Regione.\nIl \"Consiglio regionale della Valle d'Aosta\" / \"Conseil r\u00e9gional de la Vall\u00e9e d'Aoste\" \u00e8 composto di trentacinque consiglieri, eletti a suffragio universale, uguale, diretto e segreto e svolge la funzione legislativa. Il Consiglio regionale \u00e8 eletto per cinque anni. Il quinquennio decorre dalla data delle elezione. Il Consiglio regionale elegge, fra i suoi componenti, il Presidente, l'Ufficio di presidenza e Commissioni, in conformit\u00e0 al regolamento interno, che esso adotta a maggioranza assoluta dei suoi componenti.\nIl Presidente della Regione, la Giunta e gli assessori che la compongono sono organi esecutivi della Regione e sono nominati dal consiglio regionale (la Valle d'Aosta e la Provincia autonoma di Bolzano fanno eccezione in quanto hanno mantenuto l'elezione indiretta degli organi esecutivi). Il Presidente della Regione \u00e8 il capo dell'amministrazione regionale e rappresenta la Regione. Promulga le leggi ed i regolamenti regionali. Il presidente della regione svolge anche le funzioni di Prefetto.\nLa regione possiede la competenza \"esclusiva\" a legiferare nelle seguenti materie:\nNei seguenti ambiti la Valle d'Aosta dispone di una competenza legislativa \"concorrente\" con lo Stato centrale:\nCompetenze della regione:\nSin dalla sua costituzione, nel 1948, la regione venne governata spesso dall'Union Vald\u00f4taine, oggi in coalizione con la Stella Alpina. Alle ultime elezioni regionali, il partito non regionale pi\u00f9 forte \u00e8 stato il Partito Democratico. In generale, per\u00f2, i partiti non regionali raccolgono la larga minoranza dei voti.\nLa coalizione Autonomie Libert\u00e9 D\u00e9mocratie rappresenta il primo tentativo di raggruppamento politico autonomista che mira alla parit\u00e0 linguistica nella sua attivit\u00e0.\nI partiti pi\u00f9 rappresentativi del gruppo Walser sono l'Union Vald\u00f4taine e la Stella Alpina.\nSuddivisione amministrativa.\nNella Regione Autonoma Valle d'Aosta non vige la suddivisione in province, data l'esiguit\u00e0 numerica della popolazione. Tutte le funzioni altrove attribuite alla provincia vengono espletate dagli organi della regione.\nAllorquando l'autonomia della Valle fu concepita per la prima volta in forza del decreto luogotenenziale del 7 settembre 1945, il nuovo Ente fu congegnato come una sorta di \"provincia autonoma\", essendone prova l'articolo 1, che stabil\u00ec il subentro dell'Ente in tutte le posizioni patrimoniali della previgente Provincia al netto di quelle relative ai territori del distaccato Canavese, l'articolo 4, che confer\u00ec al Presidente della Valle le funzioni gi\u00e0 del Presidente della Provincia, l'articolo 10, che preannunci\u00f2 il subentro alle attribuzioni della Giunta provinciale, e soprattutto l'articolo 12, che assegn\u00f2 all'Ente tutte le funzioni che le leggi italiane assegnano alle province, e l'articolo 20, che stabil\u00ec che alla Valle d'Aosta si applicassero tutte le disposizioni legislative concernenti le province in quanto non in contrasto con le maggiori autonomie concessele dal decreto in oggetto.\nNel momento dell'elaborazione delle Regioni da parte dell'Assemblea Costituente, fu naturale elevare la Valle a tale rango, separandola definitivamente da ogni connessione col Piemonte, nel quale era precedentemente ricompresa ai fini della circoscrizione locale di alcune funzioni statali. Il nuovo \"status\" di regione autonoma a statuto speciale fu dunque garantito con legge costituzionale 26 febbraio 1948 n\u00b04, improntato alla parziale restituzione di quei caratteri di \"self government\" che la Valle d'Aosta possedeva sostanzialmente da secoli, in particolare dal 1536, data di formazione del governo valdostano denominato \"Conseil des Commis\".\nPertanto la Valle d'Aosta \u00e8 l'unica Regione italiana a svolgere contemporaneamente le funzioni provinciali, ivi comprese sia quelle autarchiche, sia quelle delle amministrazioni periferiche dello Stato, in particolare delle prefetture."}
{"id": "2880945", "revid": "73843", "url": "https://it.wikipedia.org/wiki?curid=2880945", "title": "Deserto Rosso (Wyoming)", "text": "Il Deserto Rosso \u00e8 una steppa ed un deserto situato ad una consistente altitudine nel Wyoming sud-centrale. Si estende per circa 24.000 km\u00b2. Tra le caratteristiche principali del deserto c'\u00e8 il Great Divide Basin - \"Il Grande Bacino Divisorio\" - un unico grande bacino endoreico formato dalla separazione del Continental Divide, e le Dune di Sabbia di Killpecker, la pi\u00f9 grande distesa di dune di sabbia degli Stati Uniti. Nel XIX secolo la regione era attraversata da tre sole strade nella parte nord e ovest, che penetravono nella zona dopo aver attraversato il South Pass, situato nel Continental Divide.\nAttualmente la trafficata strada Interstate 80 attraversa il deserto nella sua parte meridionale e una ragnatela di altre piccole strade collega tra di loro i giacimenti di gas naturale presenti nella zona.\nLa maggior parte del Deserto Rosso \u00e8 territorio pubblico amministrato dalla Rock Springs e dalla Rawlins Wyoming che fanno parte della Bureau of Land Management (BLM). Nella regione si trovano ricchi giacimenti di uranio, petrolio, gas naturale, carbone, e trona.\nCirca l'84% del Deserto Rosso \u00e8 stato \"industrializzato\" dai pozzi di petrolio e di gas naturale, da diverse miniere e dalle strade a loro collegate.\nIl Deserto Rosso ospita una grande quantit\u00e0 di fauna anche se, nella zona, non \u00e8 presente molta acqua o vegetazione; grandi mandrie, forse le pi\u00f9 numerose a livello mondiale, di antilope americana e di alci del deserto sono presenti nella regione. I laghetti che si formano con lo scioglimento delle nevi ospitano anatre, il Cygnus buccinator, gli uccelli delle nevi e il pellicano bianco. Mandrie di cavalli selvaggi dalla lunga coda e criniera sono presenti nella zona malgrado vengano frequentemente controllati dalla (BLM). La specie della pecora Bighorn veniva rinvenuta in questa zona in grandi quantit\u00e0 nel 1871, come testimoniato dalla Hayden Expedition, adesso questa razza di pecore si pu\u00f2 trovare, ma solo raramente, in montagna ad alta quota. Il deserto una volta ospitava anche il bisonte del quale si possono trovare, occasionalmente, i teschi sparsi qua e l\u00e0 nel territorio."}
{"id": "2880946", "revid": "36426", "url": "https://it.wikipedia.org/wiki?curid=2880946", "title": "Pallade che doma il centauro", "text": ""}
{"id": "2880949", "revid": "599013", "url": "https://it.wikipedia.org/wiki?curid=2880949", "title": "Abiodun Baruwa", "text": "Con la Nazionale di calcio della Nigeria ha partecipato al in Francia, ed ha collezionato complessivamente 5 presenze."}
{"id": "2880951", "revid": "110157", "url": "https://it.wikipedia.org/wiki?curid=2880951", "title": "Monte Tofino", "text": "Il Monte Tofino (2.151 ) \u00e8 una montagna delle Prealpi Giudicarie nelle Prealpi Bresciane e Gardesane. Si trova nella provincia di Trento.\nIl Tofino \u00e8 la montagna pi\u00f9 alta delle Pichee."}
{"id": "2880955", "revid": "767487", "url": "https://it.wikipedia.org/wiki?curid=2880955", "title": "Patesko", "text": "Carriera.\nDi origini polacche, Patesko gioc\u00f2 in diverse squadre brasiliane ed ebbe anche una breve esperienza in Uruguay. Con la Nazionale brasiliana prese parte alla Coppa Rimet 1930, 1934 e 1938."}
{"id": "2880958", "revid": "183694", "url": "https://it.wikipedia.org/wiki?curid=2880958", "title": "Max Adler (filosofo)", "text": "Diresse con Rudolf Hilferding i \"Marx-Studien\".\nDi impostazione neokantiana, fu uno dei fondatori e teorici dell'austromarxismo. Il motivo essenziale della sua riflessione \u00e8 quello del possibile raccordo tra la filosofia di Kant e il materialismo storico di Karl Marx, del quale accetta l'impostazione dialettica. Sensibile ai profondi motivi etici ispiratori della problematica del cosiddetto \"socialismo neokantiano\" di Eduard Bernstein, Franz Staudinger e Karl Vorl\u00e4nder, ritenne necessario utilizzare i temi metodologici della filosofia di Immanuel Kant per far fronte agli aspetti troppo rigidamente deterministici presenti nella concezione della storia del marxismo della Seconda Internazionale e pi\u00f9 vicini alle concezioni del positivismo ottocentesco."}
{"id": "2880961", "revid": "422900", "url": "https://it.wikipedia.org/wiki?curid=2880961", "title": "Rodolfo Barteczko", "text": ""}
{"id": "2880962", "revid": "422900", "url": "https://it.wikipedia.org/wiki?curid=2880962", "title": "Rodolpho Barteczko", "text": ""}
{"id": "2880966", "revid": "120189131", "url": "https://it.wikipedia.org/wiki?curid=2880966", "title": "Elido Fazi", "text": "Biografia.\nNel 1975 consegue la laurea in Economia presso l\u2019Universit\u00e0 La Sapienza di Roma con la votazione di 110 e lode. In seguito continua gli studi presso l\u2019Universit\u00e0 di Manchester, dove consegue il Master of Arts in Economics nel 1977 con una tesi sulla teoria neo-keynesiana sulla ridistribuzione del reddito. Estratti della tesi, scritta in collaborazione con il professore Neri Salvadori, sono stati pubblicati sulla rivista Kiklos e sul Cambridge Journal of Economics. I due articoli sono poi stati raccolti nel volume \u201cPost Keynesian Theory of Growth and Distribution\u201d, Londra 1993. \nDal 1977 al 1979 lavora presso la sede centrale della Ford of Europe a Londra. Nel 1979, inizia a lavorare come giornalista economico presso la societ\u00e0 americana di informazioni economiche e finanziarie Business International, acquisita nel 1986 dall\u2019Economist di Londra. Pubblica e supervisiona tutti i rapporti sull\u2019Italia, Country Forecasting, Financing Foreign Operatione, Investing, Licencing and Trade, oltre a fare da corrispondente per tutte le pubblicazioni settimanali del gruppo (Business Europe, Business International, Business Money Report). \nNel 1987 diventa Vice Presidente for Southern Europe dell\u2019Economist Intelligence Unit. \nNel 1993 lascia il Gruppo The Economist e fonda una nuova societ\u00e0 che ha il diritto di usare per l\u2019Italia il marchio The Economist e che organizza per anni la Tavola Rotonda con il Governo Italiano. Nel 2009 cede il 100% della propriet\u00e0 alla Fiera di Milano SPA. \nNel 1994 fonda la casa editrice Fazi Editore che cresce rapidamente diventando negli anni una delle pi\u00f9 importanti case editrici indipendenti italiane, soprattutto dopo i successi di Melissa P. (un milione di copie vendute, tradotto in 42 paesi) e della saga di \"Twilight\", che vende 4 milioni di copie. Tra gli autori della casa editrice figurano John Fante, Gore Vidal, il Premio Pulitzer Elizabeth Strout (Premio Bancarella 2010), Hilary Mantel, vincitrice per due volte del Booker Prize, Cesarina Vighy (Premio Campiello opera prima 2009, finalista al Premio Strega), John Williams, autore del caso letterario \"Stoner\", Elizabeth Jane Howard, autrice della Saga dei Cazalet, Paul Beatty, vincitore nel 2016 del Man Booker Prize. Insieme a Vito Mancuso ha diretto la collana di libera ricerca spirituale Campo dei fiori. Nel 2010 ha ceduto il 35% della societ\u00e0 al gruppo milanese Mauri Spagnol (Gems). La stessa quota \u00e8 stata riacquista a maggio 2013 e la Fazi Editore \u00e8 tornata a essere casa editrice indipendente.\nFondatore e direttore del blog One Euro - the italian economist."}
{"id": "2880979", "revid": "6923", "url": "https://it.wikipedia.org/wiki?curid=2880979", "title": "Dwars door Vlaanderen 2010", "text": "La Dwars door Vlaanderen 2010, sessantacinquesima edizione della corsa, si disput\u00f2 il 24 marzo 2010 su un percorso di 204\u00a0km, con partenza a Roeselare e tradizionale arrivo a Waregem. Fu vinta dal danese Matti Breschel che termin\u00f2 la gara in 4h49'37\"."}
{"id": "2880981", "revid": "599013", "url": "https://it.wikipedia.org/wiki?curid=2880981", "title": "Jim Allen (cestista)", "text": ""}
{"id": "2880987", "revid": "110157", "url": "https://it.wikipedia.org/wiki?curid=2880987", "title": "Viva! La Woman", "text": "Viva! La Woman \u00e8 l'album di debutto del gruppo musicale statunitense Cibo Matto e pubblicato nel 1996."}
{"id": "2880994", "revid": "599013", "url": "https://it.wikipedia.org/wiki?curid=2880994", "title": "Konstantin Totev", "text": ""}
{"id": "2880995", "revid": "1543377", "url": "https://it.wikipedia.org/wiki?curid=2880995", "title": "Fondo Edifici di Culto", "text": "Il Fondo Edifici di Culto \u00e8 un ente dello Stato italiano dotato di personalit\u00e0 giuridica. \n\u00c8 amministrato attraverso la Direzione centrale per l'amministrazione del Fondo Edifici di Culto, organo del Dipartimento per le libert\u00e0 civili e l'immigrazione del Ministero dell'Interno. A livello provinciale \u00e8 amministrato dai prefetti.\nStoria.\nIl predecessore del Fondo Edifici di Culto era il Fondo per il Culto, istituito nel 1866 per la gestione del patrimonio immobiliare ecclesiastico incamerato dallo Stato. Fino al 1932 fu gestito dal Ministero di Grazia, di Giustizia e dei Culti, per poi passare a quello degli Interni. Tale ente amministr\u00f2 anche, fino al 1986, la Congrua.\nIl Fondo Edifici di Culto nasce con la Legge n. 222 del 1985, al cui articolo 55 viene disposto che \u00abil patrimonio degli ex economati dei benefici vacanti e dei fondi di religione di cui all'articolo 18 della legge 27 maggio 1929, n. 848, del \"Fondo per il culto\", del \"Fondo di beneficenza e religione della citt\u00e0 di Roma\" e delle \"Aziende speciali di culto\", denominate \"Fondo clero Veneto\", \"Azienda speciale di culto della Toscana\", \"Patrimonio ecclesiastico di Grosseto\", venga riunito dal 1\u00ba gennaio 1987 in patrimonio unico con la denominazione di \"Fondo edifici di culto\"\u00bb, allora inquadrato presso la Direzione generale degli Affari dei Culti del Ministero dell'interno.\nAmministrazione.\nIl legale rappresentante \u00e8 il Ministro dell'Interno.\nIl fondo \u00e8 amministrato da un Consiglio di Amministrazione, composto in tutto da nove membri che durano in carica quattro anni. Il presidente \u00e8 designato dal Ministro dell'interno e ne fa parte di diritto il Direttore centrale per l'amministrazione del Fondo Edifici di Culto.\nAttivit\u00e0.\nLa missione del Fondo \u00e8 la conservazione, la manutenzione e la tutela del proprio patrimonio, affidando i 750 edifici religiosi, tra chiese, abbazie e basiliche gestiti, in uso gratuito all'autorit\u00e0 religiosa a fini di culto, e di assicurare il restauro e il mantenimento degli edifici stessi e delle opere d'arte in essi custodite.\nIl Fondo Edifici di Culto possiede oltre 760 chiese, sparse su tutto il territorio nazionale, che sono state confiscate dal Regno d'Italia all'allora Stato della Chiesa verso la fine dell'Ottocento, in seguito alla requisizione statale dei beni mobili e immobili di propriet\u00e0 degli ordini religiosi e di altri enti ecclesiastici che il neonato Governo Nazionale Italiano decise di sciogliere.\nInoltre il Fondo \u00e8 proprietario anche di tutte le opere d'arte custodite nelle chiese, dei mobili antichi e dei rari libri della Biblioteca della Direzione generale degli Affari dei Culti (400 volumi editi dall'anno 1552), dei complessi forestali di Tarvisio, di Quarto Santa Chiara, di Monreale e di Giardinello.\nNel 2006 ha finanziato interventi di restauro e di messa in sicurezza del patrimonio per 7.50 milioni di euro.\nNel 2013 un'inchiesta della Direzione Distrettuale Antimafia di Napoli su un fondo del Fondo Edifici di Culto (allora guidato dal prefetto Francesco La Motta) di oltre 10 milioni di euro depositato nella banca Hottinger di Lugano, porta il 14 giugno all'arresto di La Motta, scagionato poi nel 2015."}
{"id": "2880997", "revid": "297218", "url": "https://it.wikipedia.org/wiki?curid=2880997", "title": "Silvio De Re", "text": ""}
{"id": "2881000", "revid": "110157", "url": "https://it.wikipedia.org/wiki?curid=2881000", "title": "Cibo Matto (EP)", "text": "Cibo Matto \u00e8 l'EP di debutto dell'omonima band statunitense pubblicato nel 1995."}
{"id": "2881005", "revid": "599013", "url": "https://it.wikipedia.org/wiki?curid=2881005", "title": "Anton Kuzov", "text": "Carriera.\nCon la ha disputato i Giochi olimpici di Helsinki 1952 e tre edizioni dei Campionati europei (1951, 1953, 1955)."}
{"id": "2881011", "revid": "767487", "url": "https://it.wikipedia.org/wiki?curid=2881011", "title": "The Shaughraun (film 1912)", "text": "The Shaughraun \u00e8 un cortometraggio del 1912 diretto da Sidney Olcott, remake di \"The Shaughraun\" del 1907 di James Stuart Blackton. La storia \u00e8 tratta da un lavoro teatrale di Dion Boucicault.\nProduzione.\nProdotto dalla Kalem Company, il film venne girato a Beaufort, nella contea di Kerry, in Irlanda.\nDistribuzione.\nLa General Film Company distribu\u00ec negli Stati Uniti il film - un cortometraggio in tre bobine - il 23 dicembre 1912.\nVersioni cinematografiche.\nIl dramma \"The Shaughraun\" di Don Boucicault fu rappresentato nel 1874. Ebbe diverse versioni cinematografiche:"}
{"id": "2881020", "revid": "110157", "url": "https://it.wikipedia.org/wiki?curid=2881020", "title": "Super Relax", "text": "Super Relax \u00e8 il secondo EP della band statunitense Cibo Matto pubblicato nel 1997."}
{"id": "2881022", "revid": "106456", "url": "https://it.wikipedia.org/wiki?curid=2881022", "title": "Sant'Oscar", "text": ""}
{"id": "2881024", "revid": "125019", "url": "https://it.wikipedia.org/wiki?curid=2881024", "title": "Sarah F. Maclaren", "text": "Si occupa di cultural studies, storia delle idee, estetica, retorica e promozione culturale.\nBiografia.\nSarah Maclaren \u00e8 nata a Londra (Gran Bretagna) e si \u00e8 trasferita a Roma, dove vive tuttora. Dopo aver frequentato il liceo ginnasio statale Augusto, ha conseguito la laurea in Lettere moderne con indirizzo demo-etno-antropologico all'universit\u00e0 \u201cLa Sapienza\u201d. Successivamente ha ottenuto il dottorato di ricerca in filosofia all'universit\u00e0 di \u201cTor Vergata\u201d. Dal 1999 Sarah Maclaren \u00e8 docente presso la sede romana della Loyola University of Chicago, dove insegna \u201cItaly Today\u201d e \u201cItalian Fashion and Design\u201d. \u00c8 vicecaporedattore della rivista \"Agalma\", fondata dal filosofo Mario Perniola nel 2000. \u00c8 autrice di volumi e articoli sulla storia delle idee e \"cultural studies\". Nel 2004 \u00e8 stata a Kyoto, in Giappone, dove ha compiuto una ricerca sul pensiero estetico dell'architetto Arata Isozaki. Ha tenuto varie conferenze in Italia, Europa, Giappone, Australia, Canada, Stati Uniti d'America e Brasile.\nMagnificenza.\nIl lavoro di Sarah Maclaren si \u00e8 focalizzato sulla nozione di magnificenza. Nel volume \"Magnificenza e mondo classico\" (2003), l'autrice traccia la storia di questa idea profondamente radicata nella cultura occidentale fin dall'antichit\u00e0 classica.. Nota in greco antico come \"megalopr\u00e9peia\" e in latino come \"magnificentia\", essa significa fare qualcosa in grande in maniera appropriata e conveniente alla situazione. Nonostante essa sia stata spesso confusa come altri concetti simili come la magnanimit\u00e0 e il sublime, la magnificenza, secondo Maclaren, ha sempre avuto che fare con le questioni etiche ed estetiche della cultura occidentale, con gli aspetti dell'eccellenza e del coraggio, con la generosit\u00e0 e la dignit\u00e0 degli stili di vita elevati.. L'autrice evidenzia come da Platone, Erodoto, Senofonte, Aristotele, fino a Cicerone, Demetrio e Vitruvio, la magnificenza, nella sua storia plurimillenaria, sia sempre stata una nozione interdisciplinare che ha riguardato la filosofia, l'estetica, l'economia, l'antropologia, la sociologia, la critica d'arte, la retorica, l'architettura e l'arte. Accanto alle sue accezioni positive, tuttavia, la magnificenza \u00e8 una forma di eccellenza che pu\u00f2 anche pendere verso il male. Alcibiade sarebbe il personaggio pi\u00f9 esemplificativo di come nulla di grande, n\u00e9 in bene n\u00e9 in male, deriva dalle nature mediocri. Per questo duplice aspetto, il filosofo Mario Perniola, nel suo volume \"Strategie del bello. Quarant'anni di estetica italiana (1968-2008)\" (2009), ha collocato la magnificenza nella corrente del pensiero tragico, che costituirebbe una delle sei tendenze del panorama estetico . Maclaren inoltre evidenzia come la storia della magnificenza si \u00e8 sempre distinta e alternata con quella del lusso . Nel libro \"La magnificenza e il suo doppio. Il pensiero estetico di Giovanni Battista Piranesi\" (2005), l'autrice fornisce un'interpretazione filosofica ed estetica del noto artista italiano . Nella prima parte del volume ricostruisce la storia dell'idea di magnificenza nella cultura dal medioevo \u2013 il cui massimo rappresentante \u00e8 stato Tommaso d'Aquino \u2013 e fino alle varie declinazioni cui viene sottoposta durante l'et\u00e0 umanistica e il Rinascimento . Successivamente dimostra come Giovanni Battista Piranesi abbia rilanciato con grande coraggio, attraverso un'opera simultaneamente teorica e grafica, la nozione di magnificenza che non era pi\u00f9 in consonanza con il Settecento, n\u00e9 con la cultura illuministica e neppure con la nascita della mentalit\u00e0 borghese (Maclaren 2005: 30-45). Questa operazione si colloca in un dibattito in cui Piranesi fu protagonista della valorizzazione della genialit\u00e0 e dell'originalit\u00e0 dell'architettura romana rispetto a quella greca . Nell'opera \"Della Magnificenza ed Architettura de' Romani\" (1761), Piranesi riprende tutte le accezioni della plurisecolare nozione e la ripropone sotto una veste democratica come una virt\u00f9 del popolo romano e della grandezza politica della Roma repubblicana . Nell'ampio \"excursus\", Maclaren sottolinea come Piranesi abbia fornito un'ulteriore slittamento alla nozione di magnificenza. Si tratta di un aspetto sotterraneo e inquietante che viene associato alle cloache e alle \"Carceri\" (Maclaren 2005: 38-45). In tal modo Maclaren sostiene che esiste un'affinit\u00e0 tra l'impostazione architettonica delle \"Carceri\" e quella dei fastosi palazzi barocchi. Questi due aspetti sono presenti nelle sue incisioni delle rovine dell'antica Roma e in quelle delle cloache e ci\u00f2 permette di comprendere non solo la doppia valenza \u2013 per cos\u00ec dire \u201cbianca\u201d e \u201cnera\u201d, gi\u00e0 individuata da Platone \u2013 della magnificenza, ma diventa anche la chiave per intendere tutta l'opera di Piranesi, sia quella teorica che quella grafica (Mario Perniola 2009: 95). Tuttavia sar\u00e0 proprio la magnificenza \u201calternativa\u201d di Piranesi ad avere maggior influenza su scrittori, artisti, poeti, musicisti, registi e architetti dalla fine del Settecento in poi. Non meno rilevante \u00e8 l'influsso che l'architetto italiano abbia avuto sugli \"outsider artists\", tra cui spicca l'italo-americano Achilles Rizzoli .\nGiappone.\nSarah Maclaren si \u00e8 occupata anche del Giappone, dove ha condotto una ricerca su alcuni aspetti dell'estetica e dell'architettura contemporanea nipponica. Tra questi spicca Arata Isozaki, noto per essere una delle figure pi\u00f9 eclettiche sulla scena architettonica mondiale. Nell'ultima parte del volume \"La magnificenza e il suo doppio. Il pensiero estetico di Giovanni Battista Piranesi\" (2005), Maclaren dimostra come Isozaki, nel corso della sua lunghissima carriera, si \u00e8 spesso ispirato a Piranesi e soprattutto a quegli aspetti pi\u00f9 controversi e connessi con l'avanguardia (Maclaren 2005: 145-151). Nel lavoro \"Arata Isozaki e la fine dell'utopia\" , l'autrice si sofferma soprattutto sugli aspetti rivoluzionari, iconoclasti, provocatori e anti-modernisti che hanno attraversato l'opera dell'architetto nipponico. Tale presa di posizione gli ha consentito di guadagnarsi un profilo originale sulla scena mondiale e di essere considerato uno degli architetti che ha saputo al meglio coniugare l'architettura e l'estetica nipponica con quella occidentale. Maclaren (2005) inoltre dimostra come l'architettura giapponese abbia acquisito alcuni aspetti della magnificenza teorizzata proprio da Piranesi. Le opere infrastrutturali, le isole artificiali, i \"Global Cities\", testimoniano l'enorme sforzo di realizzare strutture pubbliche a disposizione di tutti. Tuttavia le \"chika\" sembrano richiamarsi all'aspetto alternativo della magnificenza proposta gi\u00e0 da Piranesi. Queste citt\u00e0 sotterranee ci ricordano le scene piranesiane delle cloache romane (Maclaren 2005: 151).\nL'artigianato artistico e gli \u201cStudio Crafts\u201d.\nSarah Maclaren si \u00e8 dedicata anche all'artigianato artistico. Nel lavoro \"Che cosa sono gli Studio Crafts?\" espone i tratti salienti di questo campo, come sono le caratteristiche principali di tale categoria, che cosa la distingue dall'arte e dall'design, in che cosa consista la virtuosit\u00e0 tecnica degli artigiani artisti, il loro apprendistato e professionalit\u00e0, la produzione, ricezione e \u201cconsumo\u201d dei manufatti; analizza infine il contesto italiano in cui non esiste ancora una vera valutazione di questo campo artistico ed estetico. Nell'articolo \"Studio Craft. Una produzione tra arte e artigianato\" (2007) presenta una ricostruzione storica, ma anche un'attenta analisi della produzione di ceramica giapponese \"onta\". Fino all'inizio del 1930, tale ceramica era prodotta per il fabbisogno locale dalla piccola comunit\u00e0 agricola di Sarayama nel Giappone meridionale. Maclaren racconta di come questa forma di artigianato rurale e marginale si sarebbe potuta estinguere, se non fossero intervenute delle efficaci operazioni di rivalutazione, che hanno trasformato la ceramica \"onta\" in una delle pi\u00f9 apprezzate al mondo, tanto da essere oggetto di collezione e di esposizione nei musei. L'autrice si sofferma inoltre sull'influente ed eclettica figura di Yanagi Soetsu che, ispirandosi al movimento britannico dell'Arts and Crafts, s'impegn\u00f2 affinch\u00e9 si costituisse in Giappone un campo culturale in grado di conservare e rivalutare le produzioni artigianali tradizionali che rischiavano di scomparire a causa della rapida industrializzazione del paese. Yanagi non solo riusc\u00ec nel suo intento, creando il noto movimento \"mingei\", ma fond\u00f2 altres\u00ec musei, riviste culturali, mostre e premi per i migliori artigiani artistici. Nei suoi lunghi viaggi attraverso il Giappone, Yanagi collezion\u00f2 i migliori esemplari di tale plurisecolare produzione, tra cui anche la ceramica \"onta\".\nBrasile.\nSarah Maclaren si \u00e8 occupata anche dello studio dell'antropologia e dell'estetica brasiliana. Tra i suoi campi d'interesse spiccano lo studio culturale del nordest brasiliano dove sta conducendo una ricerca su una piccola comunit\u00e0 nello Stato del Pernambuco, grazie all'appoggio dell'Instituto Arqueol\u00f3gico Hist\u00f3rico e Geogr\u00e1fico Pernambucano di cui \u00e8 socia ."}
{"id": "2881027", "revid": "337866", "url": "https://it.wikipedia.org/wiki?curid=2881027", "title": "Anyi", "text": ""}
{"id": "2881030", "revid": "599013", "url": "https://it.wikipedia.org/wiki?curid=2881030", "title": "Gabriel Estaba", "text": ""}
{"id": "2881031", "revid": "300067", "url": "https://it.wikipedia.org/wiki?curid=2881031", "title": "Gabriel Estaba Garc\u00eda", "text": ""}
{"id": "2881032", "revid": "287204", "url": "https://it.wikipedia.org/wiki?curid=2881032", "title": "Gabriel Estaba Garcia", "text": ""}
{"id": "2881039", "revid": "553803", "url": "https://it.wikipedia.org/wiki?curid=2881039", "title": "Nabisco Masters 1985", "text": "Il Nabisco Masters 1985 \u00e8 stato un torneo di tennis giocato sui campi in sintetico indoor del Madison Square Garden di New York negli Stati Uniti. \u00c8 stata la 16\u00aa edizione del torneo di singolare di fine anno, l'12\u00aa del torneo di doppio di fine anno ed era parte del Nabisco Grand Prix 1985. Il torneo si \u00e8 giocato a New York dal 14 al 19 gennaio 1986.\nCampioni.\nSingolare.\n Ivan Lendl ha battuto in finale Boris Becker 6\u20132, 7\u20136, 6\u20133\nDoppio.\n Stefan Edberg / Anders J\u00e4rryd hanno battuto in finale Joakim Nystr\u00f6m / Mats Wilander 6-1, 7-6"}
{"id": "2881041", "revid": "413247", "url": "https://it.wikipedia.org/wiki?curid=2881041", "title": "Isa tvb", "text": ""}
{"id": "2881044", "revid": "1442080", "url": "https://it.wikipedia.org/wiki?curid=2881044", "title": "Nabisco Masters 1985 - Singolare", "text": "Il singolare del torneo di tennis Nabisco Masters 1985, facente parte della categoria Grand Prix, ha avuto come vincitore Ivan Lendl che ha battuto in finale Boris Becker 6\u20132, 7\u20136, 6\u20133."}
{"id": "2881049", "revid": "834", "url": "https://it.wikipedia.org/wiki?curid=2881049", "title": "Caccia alle streghe di Salem", "text": ""}
{"id": "2881054", "revid": "256896", "url": "https://it.wikipedia.org/wiki?curid=2881054", "title": "Heptathela hongkong", "text": "Heptathela hongkong \u00e8 un ragno del genere Heptathela, che appartiene alla famiglia Liphistiidae.\nLa seconda parte del nome del genere deriva dal greco , \"thel\u00e8\", che significa \"capezzolo\", proprio ad indicare la forma che hanno le filiere che secernono la ragnatela.\nIl nome proprio deriva dal luogo di ritrovamento di questa specie: la regione amministrativa cinese di Hong Kong.\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nRinvenuta nella regione peninsulare asiatica di Hong Kong."}
{"id": "2881056", "revid": "287204", "url": "https://it.wikipedia.org/wiki?curid=2881056", "title": "Miroslav Stevic", "text": ""}
{"id": "2881061", "revid": "21880", "url": "https://it.wikipedia.org/wiki?curid=2881061", "title": "Acerodon jubatus jubatus", "text": ""}
{"id": "2881064", "revid": "31053979", "url": "https://it.wikipedia.org/wiki?curid=2881064", "title": "Raphaneae", "text": ""}
{"id": "2881068", "revid": "355431", "url": "https://it.wikipedia.org/wiki?curid=2881068", "title": "Acerodon jubatus mindanensis", "text": ""}
{"id": "2881081", "revid": "1543377", "url": "https://it.wikipedia.org/wiki?curid=2881081", "title": "Heptathela tonkinensis", "text": "Heptathela tonkinensis \u00e8 un ragno del genere Heptathela, di cui \u00e8 la specie tipo, e che appartiene alla famiglia Liphistiidae.\nLa seconda parte del nome del genere deriva dal greco , \"thel\u00e8\", che significa \"capezzolo\", proprio ad indicare la forma che hanno le filiere che secernono la ragnatela.\nIl nome proprio deriva dal luogo di ritrovamento di questa specie: la regione del Tonchino, nel Vietnam settentrionale, e dal suffisso latino \"-ensis\", che significa: \"presente, che \u00e8 proprio l\u00ec\".\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nRinvenuta nella regione del Tonchino, nel Vietnam settentrionale."}
{"id": "2881084", "revid": "1305772", "url": "https://it.wikipedia.org/wiki?curid=2881084", "title": "Scarborough", "text": ""}
{"id": "2881089", "revid": "1305772", "url": "https://it.wikipedia.org/wiki?curid=2881089", "title": "Scituate", "text": ""}
{"id": "2881097", "revid": "287204", "url": "https://it.wikipedia.org/wiki?curid=2881097", "title": "Jack Lawrence (musicista)", "text": ""}
{"id": "2881110", "revid": "647919", "url": "https://it.wikipedia.org/wiki?curid=2881110", "title": "Classe Bragadin (sommergibile)", "text": ""}
{"id": "2881112", "revid": "200568", "url": "https://it.wikipedia.org/wiki?curid=2881112", "title": "Atom economy", "text": ""}
{"id": "2881114", "revid": "767487", "url": "https://it.wikipedia.org/wiki?curid=2881114", "title": "Australian Indoor Championships 1985", "text": "LAustralian Indoor Championships 1985 \u00e8 stato un torneo di tennis giocato cemento indoor del Sydney Entertainment Centre di Sydney in Australia. Il torneo fa parte del Nabisco Grand Prix 1985. Si \u00e8 giocato dal 14 al 21 ottobre 1985.\nCampioni.\nSingolare maschile.\n Ivan Lendl ha battuto in finale Henri Leconte 6\u20134, 6\u20134, 7\u20136\nDoppio maschile.\n John Fitzgerald / Anders J\u00e4rryd hanno battuto in finale Mark Edmondson / Kim Warwick 6\u20133, 6\u20132"}
{"id": "2881116", "revid": "743200", "url": "https://it.wikipedia.org/wiki?curid=2881116", "title": "Australian Indoor Championships 1985 - Singolare", "text": "Il singolare dell'Australian Indoor Championships 1985 \u00e8 stato un torneo di tennis facente parte della categoria Grand Prix.\nAnders J\u00e4rryd era il detentore del titolo, ma ha perso nel 1\u00ba turno contro Bud Schultz.\nIvan Lendl ha battuto in finale 6\u20134, 6\u20134, 7\u20136 Henri Leconte."}
{"id": "2881118", "revid": "287204", "url": "https://it.wikipedia.org/wiki?curid=2881118", "title": "Stephane Tissot", "text": ""}
{"id": "2881122", "revid": "1442080", "url": "https://it.wikipedia.org/wiki?curid=2881122", "title": "Australian Indoor Championships 1985 - Doppio", "text": "Il doppio dell'Australian Indoor Championships 1985 \u00e8 stato un torneo di tennis facente parte della categoria Grand Prix.\nAnders J\u00e4rryd and Hans Simonsson erano i detentori del titolo, ma solo J\u00e4rryd ha partecipato in coppia con John Fitzgerald.\nFitzgerald e J\u00e4rryd hanno battuto in finale 6\u20133, 6\u20132 Mark Edmondson e Kim Warwick."}
{"id": "2881124", "revid": "1573940", "url": "https://it.wikipedia.org/wiki?curid=2881124", "title": "Aethalops alecto", "text": "Il pipistrello della frutta pigmeo (Aethalops alecto ) \u00e8 un pipistrello appartenente alla famiglia degli Pteropodidi, endemico dell'Ecozona orientale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 52,1 e 80\u00a0mm, la lunghezza dell'avambraccio tra 43 e 52,8\u00a0mm e un peso fino a 24\u00a0g.\nAspetto.\nLa pelliccia \u00e8 lunga, densa, lanosa e si estende sugli avambracci e sugli arti inferiori fino alla base degli artigli dei piedi. Il colore del corpo varia dal bruno-grigiastro scuro al bruno-rossastro, la testa \u00e8 nerastra, mentre la parte centrale del ventre \u00e8 leggermente pi\u00f9 chiara. Il muso \u00e8 relativamente stretto ed appuntito, gli occhi sono grandi. Le orecchie sono nere, con i margini leggermente pi\u00f9 spessi e pi\u00f9 chiari. Le membrane alari sono bruno-nerastre e ricoperte di piccole macchie pi\u00f9 chiare appena visibili. \u00c8 privo di coda e del calcar, mentre l'uropatagio \u00e8 ridotto ad una sottile membrana lungo la parte interna degli arti inferiori densamente ricoperto di peli.\nBiologia.\nComportamento.\nSi rifugia singolarmente od in piccoli gruppi di 2-3 individui.\nAlimentazione.\nSi nutre probabilmente di piccoli soffici frutti degli alberi delle foreste montane.\nRiproduzione.\nSono state osservate femmine gravide tra aprile e giugno nella Penisola Malese, ed a ottobre a Lombok.\nDistribuzione e habitat.\nQuesta specie \u00e8 diffusa nella Penisola Malese e in Indonesia.\nVive nelle foreste primarie di sempreverdi tra i 1.000 e i 2.700 metri di altitudine.\nTassonomia.\nSono state riconosciute tre sottospecie.\nStato di conservazione.\nLa IUCN Red List, considerato il vasto Areale e la preferenza agli habitat montani, meno sfruttati degli altri, classifica \"A. alecto\" come specie a rischio minimo (LC)."}
{"id": "2881125", "revid": "38120", "url": "https://it.wikipedia.org/wiki?curid=2881125", "title": "Chiesa di Santa Maria sul Prato", "text": ""}
{"id": "2881126", "revid": "1603714", "url": "https://it.wikipedia.org/wiki?curid=2881126", "title": "Foca (sommergibile 1909)", "text": "Il Foca \u00e8 stato un sommergibile della Regia Marina, prima unit\u00e0 subacquea italiana a portare questo nome. \nProgetto, caratteristiche e costruzione.\nDerivato dalla classe \"Glauco\", era progettato dall'ingegner Cesare Laurenti, ex maggiore del Genio Navale, frattanto uscito dai ranghi della Regia Marina per dirigere i cantieri FIAT del Muggiano.\nIl progetto era volto al contenimento dei pesi, e questo port\u00f2 a sviluppare alcune soluzioni come il posizionamento all'esterno di alcuni motori, e il collegamento di pompe e compressori direttamente agli assi delle eliche, eliminando cos\u00ec i cinematismi intermedi. Si tratt\u00f2 di uno dei pochi, se non l'unico sommergibile italiano ad avere tre eliche. Particolarit\u00e0 dell'apparato motore per la navigazione in superficie, propria solo del \"Foca\" e dei \"Glauco\", fu l'uso, rivelatosi non molto adatto, della benzina come carburante.\nIl tipo \u00abFoca\u00bb ebbe un discreto successo: una unit\u00e0 gemella, lo \"Hvalen\", venne ordinata dalla Reale Marina Svedese (tra l'altro questo sommergibile fu in grado di navigare con propri mezzi, senza scorta, per 4.000 miglia dall'Italia alla Svezia) ed un altro esemplare di minori dimensioni, il \"Dykkeren\", con sola propulsione elettrica, dalla Reale Marina Danese. L'ingegner Laurenti divenne uno dei principali progettisti di sommergibili, non solo per la Regia Marina, ed i cantieri del Muggiano divennero tra i principali costruttori al mondo di sommergibili. Dal \"Foca\" e dai \"Glauco\" furono sviluppate le principali classi di sommergibili costieri italiani fino al 1918, e la tipologia fu detta \u00abLaurenti\u00bb.\nStoria.\nUna volta operativo, il \"Foca\" fu assegnato alla base di Venezia.\nIl 26 aprile 1909, durante il viaggio di trasferimento da La Spezia a Venezia, sul \"Foca\", che si trovava a Napoli per approvvigionarsi di carburante, si verific\u00f2 uno scoppio di gas prodotto dagli accumulatori in corso di carica. La detonazione incendi\u00f2 la benzina ed il sommergibile fu invaso dalle fiamme: per evitare danni irreparabili, occorse autoaffondare il sommergibile come estrema manovra per estinguere l'incendio.\nNel rogo perirono 14 uomini, quasi tutto l'equipaggio del sommergibile. Il comandante in seconda, tenente di vascello Angelo Bertolotto, riport\u00f2 ustioni gravissime nel tentativo di domare le fiamme: mor\u00ec il giorno seguente nell'ospedale della Regia Marina di Napoli, ed alla sua memoria fu conferita la Medaglia d'oro al valor militare. \nQualche giorno dopo il disastro il relitto del \"Foca\" fu riportato a galla e trainato a La Spezia; trascorse un anno in cantiere per le riparazioni ed anche diverse modifiche, inclusive dell'eliminazione dell'elica centrale e del relativo motore.\nAd inizio giugno 1910 sommergibile salp\u00f2 da La Spezia diretto a Napoli, ma, entrando in tale porto, entr\u00f2 in collisione con un'altra unit\u00e0, riportando vari danni che furono riparati alla meglio.\nGi\u00e0 durante la navigazione da La Spezia a Napoli l'equipaggio aveva manifestato seri segni di malessere, ma una volta giunti a Venezia occorse ricoverarne i tre quarti: gli uomini erano stati intossicati dal gas fuoriuscito dai motori a benzina.\nIl \"Foca\" entr\u00f2 poi a far parte della IV Squadriglia Sommergibili con base a Venezia, ove fu impiegato nell'addestramento.\nAll'ingresso dell'Italia nella prima guerra mondiale il sommergibile, ancora in forza alla IV Squadriglia, aveva base a Brindisi, al comando del tenente di vascello Alhaique.\nNe assunse poi il comando il tenente di vascello Piero Ponzio, al comando del quale il \"Foca\" oper\u00f2 durante il conflitto con compiti perlopi\u00f9 difensivi, ponendosi in agguato nelle acque costiere.\nNel 1916 il sommergibile cambi\u00f2 base con Taranto; nuovo comandante dell'unit\u00e0 fu il tenente di vascello Luigi Nayrone.\nIl \"Foca\" fu poi trasferito a La Spezia, operando per la locale Scuola Sommergibili sino alla data del disarmo.\nRadiato nel 1918, fu demolito.\nCuriosit\u00e0.\nIl sottomarino gemello \"Hvalen\" affond\u00f2 in un fiordo, per un incidente di manovra, nel 1924. Recuperato nel 1961, si pot\u00e9 constatare che i motori erano in ottime condizioni e che uno di questi era addirittura funzionante."}
{"id": "2881129", "revid": "36426", "url": "https://it.wikipedia.org/wiki?curid=2881129", "title": "Guidoriccio da Fogliano all'assalto di Montemassi", "text": ""}
{"id": "2881132", "revid": "599013", "url": "https://it.wikipedia.org/wiki?curid=2881132", "title": "Benson &amp; Hedges Centennial Open 1984", "text": "L'Heineken Open 1984 \u00e8 stato un torneo di tennis giocato sul cemento.\n\u00c8 stata la 17\u00aa edizione dell'Heineken Open,che fa parte del Volvo Grand Prix 1984. Si \u00e8 giocato all'ASB Tennis Centre di Auckland in Nuova Zelanda, dal 9 al 15 gennaio 1984.\nCampioni.\nSingolare.\n Danny Saltz ha battuto in finale Chip Hooper 4-6, 6-3, 6-4, 6-4\nDoppio.\n Brian Levine / John Van Nostrand hanno battuto in finale Brad Drewett / Chip Hooper 7\u20135, 6\u20132"}
{"id": "2881133", "revid": "767487", "url": "https://it.wikipedia.org/wiki?curid=2881133", "title": "Alberto L\u00f3pez", "text": ""}
{"id": "2881134", "revid": "287204", "url": "https://it.wikipedia.org/wiki?curid=2881134", "title": "Alberto Lopez", "text": ""}
{"id": "2881138", "revid": "599013", "url": "https://it.wikipedia.org/wiki?curid=2881138", "title": "Benson &amp; Hedges Centennial Open 1984 - Singolare", "text": "Il singolare del Heineken Open 1984 \u00e8 stato un torneo di tennis facente parte della categoria Grand Prix.\nJohn Alexander era il detentore del titolo.\nDanny Saltz ha battuto in finale Chip Hooper 4-6, 6-3, 6-4, 6-4."}
{"id": "2881147", "revid": "767487", "url": "https://it.wikipedia.org/wiki?curid=2881147", "title": "U.S. Pro Indoor 1984", "text": "Lo U.S. Pro Indoor 1984 \u00e8 stato un torneo di tennis giocato sintetico indoor. \u00c8 stata la 17\u00aa edizione dello U.S. Pro Indoor, che fa parte del Volvo Grand Prix 1984. Si \u00e8 giocato al Wachovia Spectrum di Filadelfia in Pennsylvania negli Stati Uniti dal 23 al 29 gennaio 1984.\nCampioni.\nSingolare maschile.\n John McEnroe ha battuto in finale Ivan Lendl 6\u20133, 3\u20136, 6\u20133, 7\u20136\nDoppio maschile.\n Peter Fleming / John McEnroe hanno battuto in finale Henri Leconte / Yannick Noah 6\u20132, 6\u20133"}
{"id": "2881155", "revid": "767487", "url": "https://it.wikipedia.org/wiki?curid=2881155", "title": "Andrew Cohen (giornalista)", "text": "Cohen ha scritto numerosi lavori sugli affari internazionali e sulla politica canadese. Tra i suoi libri: \"A Deal Undone: The Making and Breaking of the Meech Lake\" (\"Un affare incompiuto: la creazione e la rottura del Lago Meech\") e \"Trudeau's Shadow: The Life and Legacy of Pierre Elliott Trudeau\" (\"L'ombra di Trudeau: la vita e l'eredit\u00e0 di Pierre Elliott Trudeau\").\nCohen nacque a Montr\u00e9al. Studi\u00f2 scienze politiche alla Universit\u00e0 McGill e prese poi le specializzazioni in giornalismo e relazioni internazionali all'Universit\u00e0 Carleton. Dal 1991 al 1993, fu \"Visiting Fellow\" (professore associato in visita) all'Universit\u00e0 di Cambridge. Trascorse anche un anno all'Istituto tedesco per gli affari e la sicurezza internazionali a Berlino.\nHa lavorato come giornalista per \"The Ottawa Citizen\", \"United Press International\", \"Time\", \"The Financial Post\", \"Saturday Night\" e \"The Globe and Mail\". Al \"Globe and Mail\", fu membro del comitato editoriale, colonnista e corrispondente estero da Washington. Cohen ha vinto due Premi nazionali canadesi per i giornali, tre Premi nazionali canadesi per le riviste e la Medaglia d'oro del Giubileo della Regina elisabetta II.\nHa scritto e collaborato alla stesura di cinque libri, tra i quali: \"The Unfinished Canadian: The People We Are\" (\"Il canadese incompiuto: il popolo che siamo\") e \"While Canada Slept: How We Lost Our Place in the World\" (\"Mentre il Canada dormiva: come abbiamo perso il nostro posto nel mondo\") che \u00e8 stato un \"bestseller\" nazionale e finalista per il Premio letterario del Governatore generale per la sezione non narrativa. Il suo libro pi\u00f9 recente \u00e8 \"Extraordinary Canadians: Lester B. Pearson\" (\"Canadesi straordinari: Lester B. Pearson\")."}
{"id": "2881160", "revid": "767487", "url": "https://it.wikipedia.org/wiki?curid=2881160", "title": "Leopoldo Contarbio", "text": ""}
{"id": "2881161", "revid": "287204", "url": "https://it.wikipedia.org/wiki?curid=2881161", "title": "BMW Open 1984", "text": "Il BMW Open 1984 \u00e8 stato un torneo di tennis giocato sulla terra rossa.\n\u00c8 stata l'11\u00aa edizione del torneo, che fa parte del Volvo Grand Prix 1984.\nSi \u00e8 giocato a Monaco di Baviera in Germania, dal 14 al 20 maggio 1984.\nCampioni.\nSingolare.\n Gene Mayer ha battuto in finale 'Libor Pimek 6-4, 4-6, 7-6, 6-4\nDoppio.\n Boris Becker / Wojciech Fibak hanno battuto in finale Eric Fromm / Florin Seg\u0103rceanu 6-4, 4-6, 6-1"}
{"id": "2881163", "revid": "767487", "url": "https://it.wikipedia.org/wiki?curid=2881163", "title": "Bad Biology", "text": "Bad Biology \u00e8 un film dell'orrore del 2008 diretto da Frank Henenlotter e prodotto dal rapper R.A. the Rugged Man e da Henenlotter.\nTrama.\nBaz possiede un pene insaziabile, dotato di una propria personalit\u00e0. Jennifer possiede sette clitoridi, ha iniziato ad avere il ciclo mestruale a cinque anni e, due ore dopo ogni rapporto sessuale, partorisce un neonato mutante. Entrambi sono divorati da una sete di sesso inestinguibile, e sono ignari dell'esistenza l'uno dell'altra. Ma ancora per poco."}
{"id": "2881165", "revid": "123686555", "url": "https://it.wikipedia.org/wiki?curid=2881165", "title": "Deserto Black Rock", "text": "Il deserto Black Rock \u00e8 il letto di un grande lago prosciugatosi migliaia di anni fa insieme al suo circostante bacino endoreico dalla lunghezza di circa 130km e situato nel nord-ovest del Nevada, negli Stati Uniti.\nLa grande distesa piana, o playa, \u00e8 un rimanente del Lago Lahontan esistito nella preistoria circa tra il 18.000 a.C. ed il 7.000 a.C. durante l'ultima era glaciale. Nel 12.700 a.C. il lago aveva una profondit\u00e0 di circa 150 metri.\nLa zona era attraversata, nella met\u00e0 del XVIII secolo dai coloni, che dalla costa Atlantica, si spostavono verso la costa Pacifica. Fin da allora la zona ha ospitato una miriade di attivit\u00e0 minerarie. Il deserto del \nBlack Rock ospita anche varie attivit\u00e0 ricreative, scientifiche, commerciali e di record di \nvelocit\u00e0 su ruota, visto la sua vasta distesa di landa completamente piatta.\nLa maggior parte della regione e amministrata dalla Bureau of Land Management (BLM), incluso il \nBlack Rock Desert-High Rock Canyon Emigrant Trails National Conservation Area e altri 10 \nparchi naturali delineati dalle autorit\u00e0 federali i quali proteggono le strade che, nel XVIII secolo, percorrevono gli \nemigranti per andare dalla costa atlantica alla costa pacifica. La (BLM) amministra anche\nle attivit\u00e0 ricreative che si svolgono nel deserto.\nGeografia.\n\u00c8 un deserto\nRecord di velocit\u00e0.\nI record di velocit\u00e0 su ruota.\nLa superficie piatta del letto del lago nel deserto di Black Rock \u00e8 stata teatro di due record mondiali del Land Speed Record.\nI record di altezza con il lancio di razzi.\nPer la sua superficie piatta e la grande distanza dai centri abitati e il suo spazio aereo non controllato il sito \u00e8 anche stato usato per il lancio di razzi amatoriali. Ecco alcuni dei record:\nCi sono stati altri tentativi di lancio di razzi amatoriali verso lo spazio. Nel maggio 1999 la JP Aerospace\nus\u00f2 un rockoon (un razzo lanciato da un pallone aerostatico) che per\u00f2 raggiunse solo i 23\u00a0km di altezza e \nil tutto fu ripreso dal canale televisivo della CNN. La CSXT fece degli altri tentativi di lancio di razzi nello spazio nel 2000 e nel 2002 senza per\u00f2 avere successo."}
{"id": "2881167", "revid": "1442080", "url": "https://it.wikipedia.org/wiki?curid=2881167", "title": "BMW Open 1984 - Singolare", "text": "Il singolare del BMW Open 1984 \u00e8 stato un torneo di tennis facente parte della categoria Grand Prix.\nLibor Pimek ha battuto in finale Gene Mayer 6-4, 4-6, 7-6, 6-4."}
{"id": "2881168", "revid": "767487", "url": "https://it.wikipedia.org/wiki?curid=2881168", "title": "Bad Pinocchio", "text": "Bad Pinocchio (\"Pinocchio's Revenge\") \u00e8 un film horror del 1996 diretto da Kevin S. Tenney.\nTrama.\nUn misterioso assassino di bambini accusato \u00e8 stato arrestato cinque anni fa, il suo avvocato, Jennifer Garrick, crede che sia innocente mentre l'accusato sostiene che in realt\u00e0 sia stata una marionetta con l'aspetto di Pinocchio, che cre\u00f2 per suo figlio, a uccidere gli altri bambini. Non riuscendo a fermare l'esecuzione in tempo, Jennifer porta con s\u00e9 accidentalmente la marionetta dal suo ufficio, dove sua figlia Zoe, che compie gli anni, pensa che sia un regalo. Dopo un po' comincia ad instaurare uno strano rapporto con la marionetta. Poi Pinocchio comincia a parlarle e le ordina di togliere i suoi fili. La bambina lo fa e iniziano ad accadere molti strani omicidi del malvagio Pinocchio."}
{"id": "2881170", "revid": "300067", "url": "https://it.wikipedia.org/wiki?curid=2881170", "title": "Roberto Viau", "text": ""}
{"id": "2881179", "revid": "767487", "url": "https://it.wikipedia.org/wiki?curid=2881179", "title": "Frankenhooker", "text": "Frankenhooker \u00e8 un film commedia horror del 1990 diretto da Frank Henenlotter, ispirato al romanzo di Mary Shelley \"Frankenstein\". Il titolo \u00e8 un gioco di parole fra il nome \"Frankenstein\" e la parola \"hooker\", che in slang vuol dire \"prostituta\".\nTrama.\nDopo che la sua appariscente fidanzata muore in un incidente con un tosaerba, l'aspirante scienziato pazzo Jeffrey Franken \u00e8 determinato a porre i pezzi di nuovo insieme. Con l'aiuto di una droga esplosiva, lui si mette a rimontare la sua ragazza, selezionando i frammenti di corpo pi\u00f9 adatti di alcune prostitute di New York. Ma il suo piano va subito storto. Infatti la sua fidanzata rianimata, per soldi, amer\u00e0 qualunque persona... fino alla morte!"}
{"id": "2881180", "revid": "729019", "url": "https://it.wikipedia.org/wiki?curid=2881180", "title": "Queen's Club Championships 1984", "text": "Il Queen's Club Championships 1984 (conosciuto pure come \"Artois Championships\" per motivi di sponsorizzazione) \u00e8 stato un torneo di tennis giocato sull'erba. \u00c8 stata l'82\u00aa edizione del Queen's Club Championships, che fa parte del Volvo Grand Prix 1984. Si \u00e8 giocato al Queen's Club di Londra in Inghilterra, dall'11 al 18 giugno 1984.\nCampioni.\nSingolare.\n John McEnroe ha battuto in finale Leif Shiras 6\u20131, 3\u20136, 6\u20132\nDoppio.\n Pat Cash / Paul McNamee hanno battuto in finale Bernard Mitton / Butch Walts 6\u20134, 6\u20133"}
{"id": "2881181", "revid": "599013", "url": "https://it.wikipedia.org/wiki?curid=2881181", "title": "Godwin Okpara", "text": "Carriera.\nClub.\nMessosi in luce durante il campionato mondiale di calcio Under-17 1989 perso in finale contro l'URSS, venne prelevato dal club belga del Germinal Beerschot. Dopo alcuni anni passati in Belgio, si trasfer\u00ec in Francia, dove ha giocato con lo Strasburgo ed il Paris Saint-Germain. Dopo la seconda stagione con quest'ultimo club ritorn\u00f2 in Belgio accasandosi allo , dove concluse la sua carriera al termine della stagione 2003-2004.\nNazionale.\nCon la Nazionale di calcio della Nigeria ha partecipato al ed al torneo olimpico di calcio del 2000.\nVita privata.\nNell'agosto del 2005 Okpara fu arrestato dalla polizia francese con l'accusa di aver violentato la figlia di 13 anni; nel giugno del 2007 \u00e8 stato giudicato colpevole ed arrestato."}
{"id": "2881186", "revid": "1305772", "url": "https://it.wikipedia.org/wiki?curid=2881186", "title": "Queen's Club Championships 1984 - Singolare", "text": "Il singolare del Queen's Club Championships 1984 \u00e8 stato un torneo di tennis facente parte della categoria Grand Prix.\nJimmy Connors era il detentore del titolo, ma ha perso in semifinale contro John McEnroe.\nMcEnroe ha battuto in finale 6\u20131, 3\u20136, 6\u20132 Leif Shiras."}
{"id": "2881187", "revid": "40858", "url": "https://it.wikipedia.org/wiki?curid=2881187", "title": "Equilibrio instabile", "text": ""}
{"id": "2881188", "revid": "838137", "url": "https://it.wikipedia.org/wiki?curid=2881188", "title": "Queen's Club Championships 1984 - Doppio", "text": "Il doppio del Queen's Club Championships 1984 \u00e8 stato un torneo di tennis facente parte della categoria Grand Prix.\nBrian Gottfried e Paul McNamee erano i detentori del titolo, ma hanno partecipato con partner differenti, Gottfried con Mike Leach e McNamee con Pat Cash.\nGottfried e Leach hanno perso nel 1\u00ba turno contro Andy Kohlberg e David Pate.\nCash e McNamee hanno battuto in finale 6\u20134, 6\u20133 Bernard Mitton e Butch Walts."}
{"id": "2881189", "revid": "648655", "url": "https://it.wikipedia.org/wiki?curid=2881189", "title": "Due iole", "text": "Il due iole \u00e8 un tipo di imbarcazione utilizzata per praticare il canottaggio in cui possono vogare 2 atleti pi\u00f9 un timoniere, \u00e8 inoltre una barca di \"punta\" ossia ogni atleta aziona un solo remo.\nGeneralmente \u00e8 costruita in legno, la forma dello scafo \u00e8 caratteristica (larga e con il fasciame sporgente all'esterno) e si discosta completamente dalle geometrie affusolate delle barche cosiddette \"fuoriscalmo\" (ad esempio un quattro di coppia. La lunghezza \u00e8 di circa 8-9 metri, e il peso di circa 70-90 chilogrammi a seconda delle realizzazioni."}
{"id": "2881192", "revid": "155634", "url": "https://it.wikipedia.org/wiki?curid=2881192", "title": "Giorgio Orsoni", "text": "Ha rassegnato le dimissioni il 23 giugno 2014, dopo che il precedente 4 giugno era stato posto agli arresti domiciliari (successivamente revocati) in relazione alla vicenda giudiziaria scaturita dalle tangenti sul MOSE.\nBiografia.\nConsegue la laurea in giurisprudenza presso l'Universit\u00e0 degli Studi di Padova. Avvocato dal 1972, abilitato al patrocinio davanti alle giurisdizioni superiori, \u00e8 professore ordinario di diritto amministrativo all'Universit\u00e0 Ca' Foscari di Venezia. \u00c8 stato presidente dell'Ordine degli Avvocati di Venezia e Presidente dell'Unione Triveneta dei Consigli dell'Ordine, nonch\u00e9 membro del Consiglio Nazionale Forense. Ha presieduto l'assemblea dell'Organismo Unitario dell'Avvocatura Italiana.\nDal 1997 al 2003 \u00e8 stato presidente della SAVE Engineering SpA, societ\u00e0 di Ingegneria dell'Aeroporto Marco Polo di Venezia. Dal 2000 al 2003 \u00e8 stato Consigliere di Amministrazione della Biennale di Venezia. Attualmente \u00e8 Primo Procuratore di San Marco e vicepresidente della Fondazione Cini. Dal 2005 \u00e8 presidente della Compagnia della Vela di Venezia. Dal 1996 al 1998 \u00e8 stato Consigliere giuridico presso il Ministero dei lavori pubblici, nonch\u00e9 Capo dell'Ufficio Legislativo del Dipartimento delle Aree Urbane.\nIncarichi politici.\nCon la Giunta di Paolo Costa (2000-2005), \u00e8 stato Assessore al Patrimonio e ai Rapporti Istituzionali del Comune di Venezia. Nel 2010, si presenta alle primarie per la scelta del candidato Sindaco di Venezia della coalizione di centrosinistra, sostenuto dal PD che vince con il 46% superando l'ex deputato Gianfranco Bettin (Verdi) con il 35,37% e l'ex deputata e sottosegretaria di stato e assessore comunale Laura Fincato (Socialisti) al 18,62%. Alle seguenti elezioni amministrative del 2010 \u00e8 eletto sindaco di Venezia al primo turno con il 51,13% con largo distacco sul Ministro della Pubblica Amministrazione Renato Brunetta, candidato del centro-destra fermo al 42,62%. S'insedia l'8 aprile 2010. Sabato 7 e domenica 8 maggio 2011 accoglie in Citt\u00e0 papa Benedetto XVI in visita pastorale.\nProcedimenti giudiziari.\nIl 4 giugno 2014 \u00e8 stato posto agli arresti domiciliari per presunta violazione della normativa in materia di finanziamento ai partiti. L'accusa sostiene che Orsoni avrebbe ricevuto tra i 450 e i 550.000 euro dal Consorzio Venezia Nuova presieduto da Giovanni Mazzacurati e dall'imprenditore della Maltauro Infrastrutture Enrico Maltauro per finanziare la sua campagna elettorale a Sindaco di Venezia nel 2010 in cambio dell'interessamento politico ai maxi-appalti del MOSE. Il giorno successivo, il prefetto Domenico Cuttaia lo sospende dalla carica di sindaco di Venezia in applicazione della legge Severino (sostituito dal Vicesindaco di Venezia Sandro Simionato (Pd) nelle funzioni). Dopo aver presentato una richiesta di patteggiamento a 9 mesi (ridotti a 4 mesi per le attenuanti generiche e la scelta del rito abbreviato) e 15.000 euro di multa, il 12 giugno vengono revocati gli arresti domiciliari, mentre il prefetto ritira il provvedimento di sospensione dalla carica di primo cittadino. Nella successiva conferenza stampa, Orsoni ha affermato di non volersi dimettere dalla carica di sindaco di Venezia. Orsoni infatti non nega che la somma possa essere finita a finanziare la sua campagna elettorale ma sostiene di non averla ricevuta di persona tirando in ballo alcuni esponenti del PD Veneto che si sarebbero adoperati per farsi finanziare la somma dal Consorzio: il tesoriere e consigliere regionale veneto del Pd Giampiero Marchese, arrestato, l'ex Presidente della Provincia di Venezia e Responsabile Enti Locali e Organizzazione del PD nelle Segreterie Bersani ed Epifani, il deputato Davide Zoggia (che avrebbe beneficiato anche lui di 65.000 euro sempre dal Consorzio per la campagna per il secondo mandato a Presidente della Provincia di Venezia nel 2009), l'ex Presidente della Provincia di Belluno e consigliere regionale del Veneto Sergio Reolon (anche lui beneficiario di 10.000 euro dal Consorzio per la campagna per il secondo mandato a Presidente della Provincia di Belluno) e il deputato veneziano del Pd Michele Mognato, tuttavia non indagati . Il giorno seguente tuttavia, in un'ulteriore conferenza stampa, Orsoni comunica, dopo aver azzerato la Giunta, di aver rassegnato le sue dimissioni da Sindaco di Venezia \"essendo venuto meno il rapporto di fiducia con la politica\" dopo una nota del vicesegretario nazionale Debora Serracchiani che di fatto lo sfiduciava. Il 23 giugno il Presidente del Consiglio Comunale di Venezia Roberto Turetta (Pd) annuncia le dimissioni dei 24 consiglieri della maggioranza di centrosinistra sui 46 totali portando quindi all'immediata decadenza dello stesso Consiglio e del Sindaco (le dimissioni di Orsoni infatti sarebbero divenute effettive solo dopo 20 giorni) e dopo l'approvazione di una mozione sul superamento della \"concessione unica\" per il Mose e lo scioglimento del Consorzio Venezia Nuova. Il 2 luglio il prefetto di Gorizia Vittorio Zappalorto viene nominato commissario straordinario che traghetter\u00e0 il Comune di Venezia alle elezioni. Intanto il GIP respinge la richiesta di 4 mesi di patteggiamento avanzata da Orsoni ritenuta \"non congrua\" alla gravit\u00e0 dei reati contestati. &lt;br&gt;\nIl 14 settembre 2017 in primo grado Orsoni viene assolto sul finanziamento in bianco perch\u00e9 \"il fatto non costituisce reato\" risultando per\u00f2 prescritto in relazione agli episodi del febbraio-marzo 2010 quando in tre occasioni avrebbe ricevuto buste con denaro contante da parte dell'ex segretario di Mazzacurati."}
{"id": "2881193", "revid": "1782831", "url": "https://it.wikipedia.org/wiki?curid=2881193", "title": "La famiglia Ricordi", "text": "La famiglia Ricordi \u00e8 una miniserie televisiva diretta da Mauro Bolognini con le scelte musicali di Paolo Terni, andata in onda su Rai 1 in quattro puntate la domenica in prima serata nel gennaio del 1995 (dall'8 gennaio al 29 gennaio).\nLa miniserie (una co-produzione italiana, francese, spagnola e tedesca) ripercorre oltre cent'anni di storia della famiglia di editori musicali Ricordi dal 1808 (anno della fondazione) sino al 1924 (anno della morte di Giacomo Puccini).\nCon questa miniserie Mauro Bolognini chiuse la sua carriera di regista.\nTrama.\nNel 1808 viene fondata Casa Ricordi, che nella sua storia acquisisce i diritti d'autore di tutti i grandi compositori dell'epoca, da Rossini a Bellini, da Donizetti a Verdi, per finire con Puccini."}
{"id": "2881194", "revid": "767487", "url": "https://it.wikipedia.org/wiki?curid=2881194", "title": "Bristol Open 1984", "text": "Il Bristol Open 1984 \u00e8 stato un torneo di tennis giocato sull'erba. \u00c8 stata la 5\u00aa edizione del Bristol Open, che fa parte del Volvo Grand Prix 1984. Si \u00e8 giocato a Bristol in Inghilterra, dal 18 al 25 giugno 1984.\nCampioni.\nSingolare.\n Johan Kriek ha battuto in finale Brian Teacher 6\u20137, 7\u20136, 6\u20134\nDoppio.\n Larry Stefanki / Robert Van't Hof hanno battuto in finale John Alexander / John Fitzgerald 7\u20136, 7\u20136"}
{"id": "2881195", "revid": "1318658", "url": "https://it.wikipedia.org/wiki?curid=2881195", "title": "Loris Mazzetti", "text": "Biografia.\nComincia a lavorare in Rai nel 1980 firmando la regia di \"L'Offensiva della Linea Gotica\". Realizza due film-tv: \"Cantare la citt\u00e0\" (con Francesco Guccini, Pierangelo Bertoli e Claudio Lolli) e \"Effetti Personali\" di Giuseppe Bertolucci con Roberto Benigni, Marina Confalone, Marco Tullio Giordana, Salvatore Piscicelli.\nRealizza due film-documentari: \"Quel cinema degli Ambigui Anni Quaranta\" e \"Gli Occhi del Gigante\" scritto con Giuseppe Pittano, narratore Sergio Castellitto. Dopo aver lavorato con Roberto Costa (\"Il Circolo delle 12\" e \"Tortuga\"), \u00e8 stato regista e dirigente responsabile di numerosi programmi televisivi, come \"Il Fatto\" di Enzo Biagi. Sempre con Biagi realizza \"Cara Italia\", \"Giro del Mondo\", \"Meno quattro: viaggio verso il Duemila\" e numerosi Speciali Rai1, tra questi: \"Inchiesta sul ragazzo Ges\u00f9\", \"Voci dal lager\", \"Belgrado: cronaca di una citt\u00e0\", \"Kossovo: la morte \u00e8 vicina\", \"Tutti i figli di Dio hanno le ali\"; sempre per Rai1: \"L'Arte di non leggere\" con Carlo Fruttero e Franco Lucentini; \"L'Albero Azzurro\" con Dod\u00f2, Lavinia Nove, Luisa e Empirio, scritto da Bianca Pitzorno, Bruno Tognolini, Roberto Piumini, Mela Cecchi e Laura Fischetto. Nel corso degli anni realizza eventi sportivi trasmessi dalla tv pubblica come Campionato del Mondo di Calcio (1990), Campionato del Mondo di Calcio Under 17 (1991), Coppa d'Africa (1992), Olimpiadi di Barcellona (1992). \n\u00c8 stato capostruttura di Rai 1 fino al 2002, lascer\u00e0 a causa dell'Editto bulgaro di Silvio Berlusconi contro Biagi, Santoro e Luttazzi e di numerosi attriti con l'allora direttore di rete Fabrizio Del Noce. \nDal 2003 \u00e8 stato capostruttura a Rai3 a Milano, responsabile di vari programmi come \"Che tempo che fa\" (dove \u00e8 stato invitato pi\u00f9 volte); \"Glob: l'Osceno del villaggio\" con Enrico Bertolino, programma in onda per dieci edizioni; \"Almanacco\" con Gene Gnocchi. Nel 2010 realizza per Rai 3 la trasmissione in 4 puntate \"Vieni via con me\" presentata da Fabio Fazio e Roberto Saviano. La trasmissione si \u00e8 rivelata uno straordinario successo di ascolti con 10 milioni di telespettatori ed ha avuto una sorta di spin-off su La7, Quello che (non) ho, anch'esso con ottimi ascolti. Nel marzo 2010 la Rai ha tentato di sospenderlo per 10 giorni per aver pubblicato un articolo su \"Il Fatto Quotidiano\", nel quale denunciava i mancati introiti derivanti dal non mettere in onda alcuni programmi come \"Ballar\u00f2\" e \"AnnoZero\" in campagna elettorale, ragion per cui nella trasmissione-manifestazione \"Raiperunanotte\" diretta da Michele Santoro ha partecipato stando per tutta la durata del programma dietro a una parete di filo spinato, simboleggiando il fatto che gli sarebbe stata tolta la libert\u00e0 di parola. Per il tentativo di sospensione ha avuto la solidariet\u00e0 dei lavoratori Rai e grazie anche alla solidariet\u00e0 della stampa, di chi paga il canone e alla difesa dello Studio legale d'Amato, la Rai non \u00e8 riuscita nel suo intento. \nNel 2016 viene nominato responsabile delle Reti in Direzione Editoriale per l'Offerta Informativa, direttore Carlo Verdelli. \nNel 2017, il 23 aprile in occasione della giornata mondiale del libro, realizza \"Io leggo perch\u00e9\" con il debutto alla conduzione di Pierfrancesco Favino; tra gli ospiti: Luis Sepulveda, Umberto Eco, Andrea Camilleri, Geppi Cucciari, Alessandro Bergonzoni, Neri Marcor\u00e8. La colonna sonora \"Le storie che conosci\" scritta e cantata da Samuele Bersani e Pacifico. Il 6 novembre a dieci anni dalla scomparsa di Enzo Biagi, realizza per Rai3 lo Speciale: \"Enzo Biagi: Testimone del tempo\". \nDal primo maggio 2018 \u00e8 tornato nella direzione di Rai3. Realizza il programma dedicato a Enzo Biagi \"Rai3 per Enzo Biagi\" con la partecipazione degli scrittori. Pino Cacucci, Erri De Luca, Michela Murgia, Pino Corrias, Valerio Massimo Manfredi e Massimo Gramellini. Nel 2019 in onda su Rai3 \"L'ora di Legalit\u00e0\" dedicato alla Costituzione affrontando i seguenti temi: Antifascismo, Anticorruzione, Antifascismo, Accoglienza e Libert\u00e0 di stampa. Al programma partecipano: la senatrice a vita Liliana Segre, il magistrato Alessandra Dolci capo della DDA di Milano, Tina Montinaro, moglie del caposcorta di Giovanni Falcone morto nell'attentato di Capaci il 23 maggio 1992, don Luigi Ciotti e Pierfrancesco Diliberto in arte Pif. Nel programma vi \u00e8 il ricordo di: Vittorio Arrigoni (Vik), giornalista, scrittore, pacifista, ucciso a Gaza il 15 aprile 2011 e Andrea Rocchelli (Andy) il fotoreporter ucciso in Ucraina il 24 maggio 2014. Per \"Rai3 per Enzo Biagi\" realizza tre Speciali: \"New York senza stelle\" in occasione del diciottesimo anniversario dell'attentato alle Torri Gemelle; \"Speciale Mastroianni\" a ventitr\u00e9 anni dalla scomparsa del grande attore caro amico di Biagi; \"Speciale Ges\u00f9\" in onda alla vigilia di Natale con il Cardinale Matteo Maria Zuppi Arcivescovo di Bologna. Nel 2020 in occasione del centenario della nascita di Enzo Biagi realizza la terza edizione di \"Rai3 per Enzo Biagi\" 12 puntate dedicate alle \"Grandi interviste\" che hanno fatto il giro del mondo realizzate in quarantun'anni di lavoro per la Rai di Enzo Biagi. Si segnala la prima puntata dal titolo \"Enzo Biagi-Roberto Benigni: la strana coppia\" ovvero la storia di una grande amicizia nata in tv all'inizio degli anni Ottanta \nHa scritto per \"l'Unit\u00e0\", \"Novella 2000\", \"Oggi\", \"Europa\", \"l'Espresso\", \"Left-Avvenimenti\", \"Articolo 21\", \"Il Fatto Quotidiano\" dalla sua fondazione. Su \"ilfattoquotidiano.it\" \u00e8 possibile leggere il suo blog. Per i suoi articoli ha ricevuto numerose querele per diffamazione (Maurizio Gasparri ex ministro delle Comunicazioni; Mauro Masi ex direttore generale Rai; Angelo Maria Petroni ex consigliere d'amministrazione Rai; esponenti nazifascisti, ecc.) concluse con l'archiviazione o l'assoluzione per non aver commesso il fatto.\nHa insegnato prima dal 2002 per otto anni \"Teoria e tecnica del linguaggio televisivo\" alla Facolt\u00e0 di Scienze delle Comunicazioni dell'Universit\u00e0 di Modena e Reggio Emilia (UNIMORE), poi all'Universit\u00e0 Cattolica di Milano al Master sulla Produzione Televisiva fino 2019. \nDall'anno accademico 2020/2021 \u00e8 tornato ad insegnare a UNIMORE \"Nuovi Media\" nel Corso di laurea Digital Education. \nLoris Mazzetti \u00e8 presente su Facebook e su Twitter.\nCollegamenti esterni.\nBlog su Il Fatto Quotidiano"}
{"id": "2881196", "revid": "174925", "url": "https://it.wikipedia.org/wiki?curid=2881196", "title": "Pasta", "text": "La pasta \u00e8 un prodotto a base di farina di diversa estrazione, tipico delle varie d'Italia, divisa in piccole forme regolari destinate alla cottura in acqua bollente e sale o con calore umido e salato.\nIl termine pasta (dal tardo latino \"p\u0103sta\" e, a sua volta, dal greco \u03c0\u03ac\u03c3\u03c4\u03b7 \u00abfarina mescolata con acqua e sale\u00bb), inteso come abbreviazione dell'italiano pastasciutta, pu\u00f2 anche indicare un piatto dove la pasta sia l'ingrediente principale accompagnato da una salsa, da un sugo o da altro condimento di vario genere.\nTipi principali.\nLe paste alimentari nel mondo vanno differenziate e divise anche dal punto di vista storico, essendo frutto distinto di due vaste e longeve culture gastronomiche che hanno sviluppato e dato origine a questi tipi di alimenti nel corso di molti secoli in maniera del tutto parallela, indipendente e diversa, senza che l'una venisse in contatto con l'altra; ossia:\nEntrambe utilizzano materie prime differenti e tecniche di lavorazione completamente distinte e senza alcuna relazione tra loro per la preparazione, la produzione, la presentazione e la degustazione.\nStoria.\nOrigine.\nLe origini della pasta sono molto antiche. Presente nelle sue forme pi\u00f9 semplici e primordiali in diverse parti del continente euroasiatico, fin da tempi remoti, sviluppandosi in maniera totalmente parallela, indipendente, diversificata e senza alcuna relazione reciproca, dalle valli cinesi dell'estremo oriente, alle aree mediterranee della penisola italica. In quest'ultima zona in particolare, ebbe un rapido e importante sviluppo gastronomico e tradizionale, che durer\u00e0 intatto fino all'attualit\u00e0.\nLa pasta, infatti, era gi\u00e0 ampiamente conosciuta ai tempi della Magna Grecia (Sud Italia) e dell'Etruria (Italia Centro-Occidentale), dove veniva per\u00f2 chiamata in altri modi. Quest'ultima era conosciuta con il termine greco \"l\u00e0ganon\" o con l'etimo, a pi\u00f9 ampia radice mediterranea, tanto etrusco come magnogreco ed italico, \"mak\u00e0ria\" o \"makar\u1e53nia\" (col significato di \"cibo beato\", offerto in cerimonie funerarie), il quale, una volta subentrato nel vocabolario latino, giunge fino ai nostri giorni sotto forma del verbo di alcune zone dell'Italia meridionale \"[a]'maccari\" che, a sua volta, \u00e8 all'origine dei termini dialettali \"maccaruni/maccaroni\" e del corrispettivo \"maccheroni\", nonch\u00e9 del verbo italiano \"ammaccare\" (avente significato generico di fare pressione, premere, schiacciare o, nel caso della pasta, con il senso di lavorare una materia massosa pressandola, impastandola e modellandola); mentre il termine latino \"l\"\u00e0\"ganum\" veniva usato per indicare un impasto di acqua e farina tirato e tagliato a strisce. Conosciuto e documentato \u00e8 infatti che, gi\u00e0 Cicerone, l'antico filosofo romano, tesseva lodi parlando di \"l\u00e0gana\", termine latino dal quale deriva la nostra attuale \"lasagna\".\nIl suddetto termine \u00e8 infatti ancora usato in alcune regioni del Sud Italia, in particolare in Irpinia (Campania) con le tipiche \"l\u00e0ine e fasuli\", nel Cosentino (Calabria) e in altre zone della Puglia, della Basilicata (\"l\u00e0gane e ciceri\") e del Lazio, per indicare della pasta lunga a strisce (simile alle tagliatelle, ma pi\u00f9 corta), conosciuta ancora attualmente col nome di l\u00e0gana o l\u00e0ina, solitamente condita con leguminacee a secco e amalgamata con olio d'oliva e spezie, cos\u00ec come si faceva in antichit\u00e0. Il vocabolo latino \"p\u0103sta\", che era pi\u00f9 generico, deriva dal termine \"p\u0103stam\" e dal sinonimo greco \u03c0\u03ac\u03c3\u03c4\u03b1 (\"p\u00e0sta-ein\"), col significato di \"ammasso di farina con salsa o condimento\", derivante a sua volta dal verbo \"p\u00e1ssein\", cio\u00e8 impastare. Questo termine comincia a essere impiegato in Italia a partire dall'anno 1051 circa, anche se a cercare le origini della pasta, chiamata con altri nomi, si pu\u00f2 tornare indietro fin quasi all'et\u00e0 neolitica (circa 8000 a.C.) quando l'uomo cominci\u00f2 la coltivazione dei cereali che ben presto impar\u00f2 a macinare, impastare con acqua, cuocere e, durante il medioevo italiano, seccarne il prodotto al sole, per poterlo conservare pi\u00f9 a lungo. La pasta, in antichit\u00e0, era infatti un cibo diffuso in varie zone del bacino del Mediterraneo e dell'Estremo Oriente, nelle sue molteplici varianti locali, molte delle quali scomparse o non evolutesi, di cui si trovano tracce storiche in diverse parti del continente euroasiatico.\nQuesto alimento acquisisce una posizione particolarmente importante e un ampio sviluppo in Italia e in Cina, dove si sviluppano due prestigiosi e consolidati filoni di tradizione gastronomica, fin dai tempi pi\u00f9 remoti, che pur non incontrandosi e non contaminandosi culinariamente, si completano a vicenda nella loro diversit\u00e0, producendo cibi simili contemporaneamente e parallelamente, a latitudini diverse e in continenti lontani, culturalmente distinti e con materie prime e tecniche ben differenti, i quali si possono ancora incontrare sulle tavole degli uomini d'oggi, in quasi tutto il mondo, grazie alle esportazioni globali che, partendo da queste due nazioni, hanno fatto il giro del globo, ma di cui rimane difficile, se non impossibile, stabilire e ricercare rapporti tra essi prima dell'epoca odierna, proprio per la complessit\u00e0 dei percorsi intermedi. Effettivamente, la pasta cos\u00ec come noi la conosciamo oggi, \u00e8 autoctona e tradizionale di entrambi i Paesi, sia dell'Italia (da cui si \u00e8 mossa in altri Paesi Occidentali), che della Cina (da cui si \u00e8 diffusa nel resto dell'Oriente), ma sviluppatasi nei due casi con tecniche e materie distinte. Una delle testimonianze pi\u00f9 antiche, databile intorno a 3800 anni fa, \u00e8 data da un piatto di \u9eb5 (\"l\u0101mi\u00e0n\"), dei \"noodles\" cinesi di miglio, rinvenuti nel Nord-Ovest della Cina, presso la citt\u00e0 di Lajia, sotto tre metri di sedimenti.\nIl ritrovamento cinese viene, storicamente, considerato assolutamente indipendente e completamente diverso da quello italiano, anche perch\u00e9 all'epoca i cinesi non conoscevano il frumento, caratteristico delle produzioni italiane e mediterranee, che tra l'altro utilizzano metodi di lavorazione completamente differenti; il che ne sottolinea maggiormente il parallelismo d'autore e la diversa origine tra i due cibi e fra le due invenzioni culinarie. Allo stesso modo possiamo trovare tracce di paste alimentari, altrettanto antiche, gi\u00e0 tra Etruschi, Greci, Romani e altri popoli italici. Chiara \u00e8 la testimonianza per gli Etruschi rinvenuta a Cerveteri, nella tomba della \"Grotta Bella\", risalente a un periodo compreso tra il V e il IV secolo a.C., dove su alcuni rilievi sono chiaramente raffigurati degli strumenti ancora oggi in uso in Italia per la produzione casalinga della pasta fresca, come spianatoia, matterello e rotella per tagliare. Per il mondo greco e quello latino numerose sono le citazioni fra gli autori classici, tra cui Aristofane e Orazio, che usano i termini \"l\u00e0ganon (greco\") e \"l\u00e0ganum\" (latino) per indicare un impasto di acqua e farina, tirato e tagliato a strisce (quasi identico alle tagliatelle, ai tagliolini e alle fettuccine, ma di formato pi\u00f9 corto e tozzo). Queste \"lagane\", ancora oggi in uso nel Mezzogiorno d'Italia (da cui viene l'attuale parola laina), acquisiscono tanta dignit\u00e0 da rientrare nel quarto libro del \"De re coquinaria\" del conosciuto ghiottone e gastronomo latino Apicio, vissuto a cavallo tra il I secolo a.C. e il I secolo d.C., nonch\u00e9 autore del primo ricettario culinario tuttora conosciuto. Egli ne descrive minuziosamente i condimenti, tralasciando spesso le istruzioni per la loro preparazione, facendo cos\u00ec intendere che la pasta fosse ampiamente conosciuta e usata in tutta l'Italia antica, tanto che era superfluo descriverla.\nSecoli dopo, presso gli arabi medievali, il poeta e musicista Ziryab, che era anche un appassionato gastronomo del IX secolo d.C., descriveva, nell'anno 852, impasti di acqua e farina molto diffusi nella Sicilia musulmana, assimilabili alle paste alimentari e antenati dei vermicelli e degli attuali spaghetti. Ne \"Il diletto per chi desidera girare il mondo\" o \"Libro di Ruggero II\" (\"Kit\u0101b Ruj\u0101r\u012b\"), pubblicato nel 1154, Al-Idrisi, geografo di Ruggero II di Sicilia, descrive Trabia, un paese a da Palermo, come una zona con molti mulini dove si fabbricava una pasta a forma di fili modellata manualmente ed evolutasi dal \"l\u00e0ganum\" di epoca romana, che successivamente prender\u00e0 il nome di \"vermicelli\" e in seguito di \"spaghetti\", ma che al tempo Idrisi apostrofava, nella sua lingua, con il termine pi\u00f9 generico di \"itriyya\" (dall'arabo \"itriyya\" e a sua volta dal greco \"itrion\", che significava appunto \"pasta secca stirata e filiforme\", nome, quest'ultimo, tuttora in uso anche per alcune altre tipologie di paste lunghe meridionali, prodotte ancora oggi dalle massaie di Puglia e di Sicilia e chiamate con il vocabolo dialettale \"trija\" o \"tria\") e che, una volta essiccata, veniva spedita con navi in abbondanti quantit\u00e0 per tutta l'area del Mediterraneo, sia musulmano che cristiano, cos\u00ec come ben descritto da Al-Idrisi, dando origine a un commercio molto attivo, che dalla Sicilia si diffondeva soprattutto verso nord lungo la penisola italica e verso sud fino all'entroterra sahariano, dove era molto richiesta dai mercanti berberi.\nNel 1279 il notaio marchigiano Ugolino Scarpa, facendo un elenco di ci\u00f2 che un milite genovese, tale Ponzio Bastone, lasciava alla sua morte nella sua povera eredit\u00e0, descrive in italiano medievale: \"una bariscella plena de maccaroni\", facendo riferimento appunto a una \"cesta di vermicelli\" (o spaghetti); e ancor prima, nel 1244, un medico bergamasco promette a un lanaiolo di Genova che lo avrebbe guarito da un'infermit\u00e0 alla bocca se egli non avesse mangiato n\u00e9 carne, n\u00e9 frutta, n\u00e9 cavoli, n\u00e9 pasta, scrivendo testualmente in latino volgare italo-romanzo: \"...et non debae comedare aliquo frutamine, neque de carne bovina, nec de sicca, neque de pasta lissa, nec de caulis...\", vietandogli appunto di mangiare, tra altri alimenti, anche la pasta; altro esempio \u00e8 quello del 1221 presente in una \"cronica\" di Fra' Salirnbene da Parma, che parlando di un frate grosso e corpulento, tale Giovanni da Ravenna, annota: \u201c...\"non vidi mai nessuno che come esso si abbuffasse tanto volentieri di lasagne con formaggio!\"\u201d; e ancora si potrebbero menzionare gli scritti del poeta Jacopone Da Todi, che nel 1230, in una sua lettera al Papa, parla e descrive ampiamente i \"maccaroni\", trattandoli come se fossero un oggetto di piacere sublime e ultraterreno.\nQueste testimonianze e molte altre, tutte scritte e documentate in Italia, posteriormente ai testi dell'antichit\u00e0 classica del mondo greco-romano ed etrusco, dimostrano che, la pasta, cos\u00ec come noi oggi la conosciamo, fosse ben diffusa e conosciuta, prodotta e consumata fin dall'alto medioevo, in tutta la penisola italica, da nord a sud, e rappresentano le prime testimonianze rintracciabili e tangibili sulla pasta alimentare che poi entreranno nella storia.\nNella tradizione orientale, invece, una delle pi\u00f9 antiche e complete fonti sui diversi tipi di masse per \"mi\u00e0n\", che segna anche l'inizio della diversificazione delle tecniche di preparazione in funzione della specie di cereale impiegata, \u00e8 rappresentato dal \"Qimin yaoshu\", \u201c\"Le tecniche essenziali per il popolo Qi\"\u201d, primo trattato di agricoltura cinese del sec.VIII d.C., in cui l'autore, Jia Sixie, in una parte dedicata all'economia domestica, descrive prestigiosi piatti e prodotti gastronomici dell'epoca tra cui molti a base esclusivamente di cereali lavorati. Fra questi distingue paste di riso e paste di cereali diversi dal grano, e in particolare di miglio, che, avendo solo amido, necessitano di processi di impastatura ben diversi dalle altre per poter divenire paste alimentari. Vi si descrive una tecnica di allungamento in bagno d'acqua per le paste migliacee (usanza in uso ancora oggi in Oriente e completamente differente dai metodi di lavorazione italiani in Occidente), processo che ha il fine di lavare l'amido e valorizzare le caratteristiche del glutine che le rende \u00abincomparabilmente scivolose\u00bb, e in cui si dimostra di aver intuito la stessa importanza riscontrata da Jacopo Bartolomeo Beccari che ne scopr\u00ec i principi nutritivi all'inizio del XVIII sec. Per le paste di amido, come quelle di riso, sconosciute e mai usate in Occidente, vi si descrive un processo di fissaggio della forma attraverso la parziale gelatinizzazione in acqua bollente di un impasto molle, diviso in filamenti attraverso uno staccio, tramite il quale vengono versate direttamente nel liquido o all'occorrenza scolate e cotte a vapore per differirne l'uso (tipico mezzo di cottura ancora oggi usato in Cina, punto di partenza dal quale poi si diffuse in altre zone dell'Estremo Oriente, come il Giappone).\nNell'Europa centrale e in particolar modo nella Germania occidentale, possiamo trovare invece una discreta diffusione e riadattazione della pasta all'uovo proveniente dal Nord Italia. La pratica di idratare la farina con le sole uova si attesta gi\u00e0 radicata in Renania dalla met\u00e0 del XVII secolo; mentre in Italia, da cui poi giunger\u00e0 anche in Francia, Spagna e in altri luoghi dell'Europa del sud, non risultano tracce di quest'uso, con il quale l'abate germanico, Bernardin Buchinger, scrive in lingua tedesca il libro di cucina che diventer\u00e0 la base della tradizione gastronomica alsaziana, in cui si dice che gli alsaziani avevano integrato nella loro alimentazione una versione di massa arricchita da \"molte uova\" (che per quella societ\u00e0 voleva dire 6 o 8 per kg di farina) di un tipo di pasta chiamata \"nudeln\" dai tedeschi (da cui in seguito deriver\u00e0 il termine inglese \"noodle\"), la cui caratteristica era di essere soda e omogenea, stesa col matterello e tagliata in nastri; usanza che per\u00f2 non si diffuse mai al di fuori di quest'area geografica germanica.\nEvoluzione.\nLa pi\u00f9 importante novit\u00e0 del Medioevo per la costituzione della moderna categoria di pasta, fu l'introduzione e l'invenzione italiana di un nuovo metodo di cottura e di nuovi formati. Il sistema della bollitura, usato nell'antichit\u00e0 classica solo per pappe o polente di diversi cereali, sostitu\u00ec il passaggio al forno dove le antiche lagane erano poste direttamente con il condimento come liquido di cottura. Nacquero in Italia le prime paste forate soprattutto nel Centro-Sud, come rigatoni (detti in alcune regioni \"maccheroni\"), penne e bucatini, e quelle ripiene, maggiormente nel Centro-Nord, come tortellini, ravioli e agnolotti, seguiti sempre al Nord e in parte del Centro dall'avvento della pasta fresca all'uovo; mentre l'importante invenzione della pasta secca a lunga conservazione (o pastasciutta), \u00e8 attribuita storicamente agli abitanti della Sicilia medievale musulmana, che bisognosi di provviste da vendere ai mercanti arabi e berberi che effettuavano lunghi spostamenti nel deserto, svilupparono metodi efficaci di essiccazione all'aria aperta, spesso usati in precedenza per alimenti simili alla pasta anche dalle popolazioni islamiche del Medio Oriente, ma perfezionati dai siciliani ai tempi dell'Emirato di Sicilia e perpetuati, in parte, ancora ai giorni nostri, e fu questa una delle novit\u00e0 che pi\u00f9 influ\u00ec nelle abitudini alimentari e nei commerci della pasta dall'Italia verso il resto del mondo.\nFu nel Medioevo che sorsero le prime botteghe italiane per la preparazione professionale della pasta, che dal Sud Italia, impregnato di cultura araba, si mossero verso il resto della penisola, il Nord Africa, il Medio Oriente, il Levante spagnolo e il resto d'Europa, gi\u00e0 a met\u00e0 del XIII secolo si installarono grandi pastifici soprattutto a Napoli, Genova e Salerno (in particolare Minori, uno dei principali centri di produzione di pasta del Regno delle due Sicilie) citt\u00e0 che avranno poi grande partecipazione nell'evoluzione e nel successo delle paste alimentari. In un secondo tempo i pastifici aprirono anche in Puglia e in Toscana e nel XIV secolo vennero costituite le prime \"Corporazioni Di Pastai Italiani\", controllate e regolamentate dal Papa, le cui bolle vaticane normatizzarono le maniere bottegaie e stabilirono, tra il 1300 e il 1400, che, specialmente nella citt\u00e0 di Roma, non potevano esserci meno di 50 metri tra una bottega di pasta e l'altra, per evitare liti tra commercianti; documenti che mettevano chiaramente in mostra come l'arte pastificia fosse enormemente diffusa in tutta l'Italia di quell'epoca.\nL'essiccazione permise alla pasta di affrontare lunghi percorsi via mare, per i quali si specializzarono soprattutto i commercianti genovesi, chiamati solitamente e localmente \"fidellari\", dato che, \"fidelli\", era il nome dato agli spaghetti in questa zona del Nord-Ovest italiano, mentre nel resto d'Italia continuavano a essere chiamati \"vermicelli\" (e gli artigiani pastai soprannominati \"vermicellari\"), ma gli stessi tempo dopo prenderanno il nome di spaghetti. Fu cos\u00ec che la Liguria divenne luogo di produzione di enormi quantit\u00e0 di paste secche, mentre l'Emilia-Romagna, la Lombardia, la Basilicata e il Veneto rimarranno legati all'uso della pasta fresca che tuttora persiste.\nOltre ai croseti (pasta corta) e all'ancia alexandrina lombarda (pasta lunga), nel Trecento il \"Liber de coquina\" spiega molto dettagliatamente il modo di fare lasagne nell'area emiliana, e si consiglia di mangiarle con \"uno punctorio ligneo\", un attrezzo di legno appuntito. In effetti, mentre nel resto d'Europa per mangiare si useranno le mani fino al XVII-XVIII secolo, in Italia si ebbe una precoce introduzione della forchetta, che nella sua fase iniziale pass\u00f2 dal Regno di Napoli ai palazzi dei dogi veneziani, per poi comparire alla corte fiorentina dei De' Medici, che con la sovrana Caterina verr\u00e0 in seguito a diffondersi dall'Italia rinascimentale al Regno di Francia, per poi approdare nel resto d'Europa e del mondo. Utensile, la forchetta, considerato pi\u00f9 comodo per mangiare la pasta scivolosa e bollente appena introdotta nel sistema alimentare d'oltralpe e inizialmente mangiata solo dalle classi alte della nobilt\u00e0 europea, soprattutto tra i nobili di quelle corti che avevano maggiore contatto con il popolo italiano, come gli spagnoli, i francesi e gli austriaci, che consideravano la pasta \"un'originale leccornia, una stravaganza italiana e una prelibatezza per ricchi, un cibo di nicchia e d'\u00e9lite\", mentre in Italia era diffusa maggiormente tra il popolo e tra le classi pi\u00f9 basse come cibo quotidiano, al contrario del resto del continente europeo, dove non super\u00f2 mai i palazzi di corte del tempo, se non in epoca moderna.\nDurante il Quattrocento, nel \"Libro de arte coquinaria\" di Maestro Martino, si trovano le prime indicazioni tecniche per la preparazione dei vermicelli o \"maccaroni siciliani\" (per la prima volta il termine maccaroni indica anche pasta corta forata) e \"maccaroni romaneschi\" (tipo tagliatelle). Le ricette dell'epoca prevedevano che la pasta fosse cotta al dente e condita in maniera leggera e nutritiva, cos\u00ec come avrebbe dovuto essere un cibo proprio di gente abituata a lavorare la terra, che aveva bisogno di nutrimento e allo stesso tempo di non appesantirsi lo stomaco per rimanere leggeri e sopportare la fatica, mentre all'estero veniva spesso erroneamente servita come contorno ad altre vivande e specialmente con la carne. Questo gusto, insieme a quello per la pasta \"scotta\", si trova ancora tutt'oggi fuori dall'Italia, dove nel Seicento, Giovanni Del Turco, comincia a consigliare una cottura pi\u00f9 breve che lasci i maccheroni \"pi\u00f9 intirizzati e sodi\". Classico fu anche l'abbinamento con formaggio grattugiato, come il parmigiano, usato come preziosa mercanzia di scambio in Emilia fin dall'alto medioevo, abbinamento mai scardinato, anche in seguito nella fortunata giunzione col pomodoro che arriv\u00f2 dalle Americhe a met\u00e0 del Cinquecento (e trasformato per la prima volta in salsa nell'allora Regno di Napoli durante il 1700), sperimentatosi e attestatosi con soddisfazione nella societ\u00e0 italiana del tempo gi\u00e0 tra il Seicento e la prima met\u00e0 Settecento, con la creazione di vari piatti innovativi, ancor oggi esistenti e comuni nella gastronomia italiana.\nIl pi\u00f9 antico campione di pasta industriale conosciuto, spaghetti provenienti da una fornitura destinata a un carcere, \u00e8 stato rinvenuto nell'Archivio di Stato di Parma e risale al 1837. A causa dell'et\u00e0, l'analisi del campione non ha permesso di stabilire se il grano duro fosse la componente principale, mentre \u00e8 stata dimostrata la presenza considerevole di grano tenero e l'assenza dell'uovo.\nLa leggenda.\nDiffusa \u00e8 l'anacronistica convinzione, comune soprattutto nel continente americano, che sia stato Marco Polo, ritornando dalla Cina nel 1292, ad introdurre la pasta prima in Italia e poi in tutto l'Occidente. Questa tuttavia \u00e8 una leggenda metropolitana, nata negli Stati Uniti nel 1938, sul \"Macaroni Journal\", pubblicato da un'associazione di industriali statunitensi e canadesi con lo scopo di nobilitare la pasta agli occhi dei consumatori americani, in modo che fosse percepita come un alimento pi\u00f9 internazionale e non legato ai ghetti italiani (le \"Little Italy\") nei quali era presente fin dai primi anni del XIX secolo. Si voleva evitare di associare l'alimento all'opinione diffusa che univa gli immigrati italiani alla malavita.\nIl giornale riportava in una sezione fumettistica e infantile che il famoso navigante veneziano, dopo essere tornato nel 1292 dalla Cina, avesse portato con s\u00e9 un fascio di \"noodles\" cinesi i quali sarebbero stati all'origine della pasta italiana. Segu\u00ec nel 1939 (un anno dopo il giornale) l'altrettanto fantasiosa pellicola statunitense \"Uno scozzese alla corte del Gran Kan (The Adventures of Marco Polo)\", che favor\u00ec il radicarsi nell'opinione pubblica globale di queste menzognere convinzioni popolari sull'esploratore veneto e sulla pasta.\nQuesta storia in realt\u00e0 \u00e8 fittizia e, in quanto favola, smentita da qualsiasi storico e studioso del tema, per la gran quantit\u00e0 di prove tangibili, documentate ed irrefutabili sull'esistenza della pasta in Italia precedenti di svariati secoli (se non millenni) la stessa nascita di Polo, attestazioni che vanno dall'Evo Antico (come i bassorilievi di utensili per fabbricare pasta presenti nelle tombe etrusche dal V al IV secolo a.C.; l'attestazione del consumo del \"l\"\u00e0\"ganon\" tra il IX e l'VIII secolo a.C. in Magna Grecia; i resoconti dei poeti latini del I secolo a.C., tra i quali Cicerone e Apicio, riguardanti l'arte culinaria e in particolar modo il \"l\"\u00e0\"ganum romano)\"; al Medioevo (tra cui gli scritti del filosofo arabo Ziry\u0101b del 1058, che descrivono l'uso della pasta nel Sud Italia; le testimonianze del geografo Al-Idrisi alla corte del re normanno Ruggero II di Sicilia, del 1154, che trattano in maniera ampia e dettagliata il commercio dei vermicelli fabbricati nei pastifici di Trabia, vicino a Palermo, ed esportati in tutto il Mediterraneo; le cronache del 1221 di Fra' Salirnbene Da Parma, che narra delle abitudini alimentari del suo confratello Giovanni Da Ravenna la cui dieta era costituita da pasta; le lettere del filosofo Jacopone Da Todi al Papa del 1230, che descrivono il suo amore per \"i maccaroni\"; la diagnosi di un medico di Bergamo, che nel 1244 vieta a un suo paziente di mangiare pasta; i documenti del notaio marchigiano Ugolino Scarpa, che nel 1279 descrive le eredit\u00e0 di un suo cliente, tra le quali figura una \"cesta di maccaroni\"...ecc).\nTutte queste prove scritte e tangibili, come risulta anche dalle date, sono precedenti al ritorno dalla Cina di Marco Polo, che torn\u00f2 dal Regno del Catai solo nel 1292, e mettono chiaramente in evidenza che la pasta fosse conosciuta in Italia gi\u00e0 da molto tempo prima del suo rientro a Venezia; altra prova inconfutabile \u00e8 il fatto che al tempo del viaggio di Polo, la corte cinese della quale il navigante fu ospite, e con la quale si relazion\u00f2, era composta da mongoli della dinastia Yuan di Kubilai Khan, i quali, allora come oggi, non mangiavano e non mangiano pasta, a differenza del popolo cinese, con il quale Polo ebbe pochi contatti diretti, tanto da non menzionare, nel suo libro \"Il Milione\", nemmeno gli ideogrammi cinesi, la pasta cinese e altre usanze dei popoli della Cina che non fossero i mongoli della corte imperiale, con i quali aveva stabilito i suoi rapporti commerciali e di amicizia. Una delle poche usanze gastronomiche che Polo descrive dei cinesi (e non dei mongoli) \u00e8 l'uso alimentare dell'albero del pane, dal quale, scrisse, i cinesi ricavavano masse commestibili somiglianti a una sfoglia di lasagna, (dando anche dimostrazione che lui stesso gi\u00e0 conoscesse la pasta, e in particolar modo la lasagna, dato che l'aveva da sempre mangiata a Venezia) e limitandosi solo a descrivere questo alimento vegetale cinese.\nIn realt\u00e0 entrambe le tipologie di pasta, sia quella italiana che quella cinese, precedono di molto i viaggi di Polo e non hanno nessuna relazione tra loro, sono solo il frutto di due culture distanti e diverse, come quella italiana in Occidente e quella cinese in Oriente, che in maniera parallela ed indipendente, senza che l'una abbia influito sull'altra, hanno sviluppato alcuni alimenti simili ma allo stesso tempo molto diversi, sia nel metodo di preparazione, che per le materie prime impiegate e, non per ultimo, per il modo di lavorazione e cottura, oltre che per i condimenti e per l'essiccazione, che in Cina al tempo non era ancora presente; avendo quindi solo il fatto di essere entrambe paste alimentari come unica cose in comune.\nLa frase che scaten\u00f2 la fantasia degli statunitensi negli anni trenta e che contribu\u00ec a formulare la fantasiosa tesi fu quella che, tra le meraviglie del mondo descritte nel \"Milione\", a proposito del reame di Fansur, Marco Polo scrisse: \"\"Qui \u00e0 una grande maraviglia, che ci \u00e0n farina d'\u00e0lbori, che sono \u00e0lbori grossi e hanno la buccia sottile, e son tutti pieni dentro di farina, e di quella farin[a] si fa molti mangiar di pasta e buoni, ed io pi\u00f9 volte ne mangiai!\"; frase alla quale, nelle note alla prima versione italiana, Giovan Battista Ramusio aggiunge in seguito che: \"...la farina purgata et mondata, che rimane, s'adopra, et si fanno di quelle lasagne, et diverse vivande di pasta, delle quali ne ha mangiate pi\u00f9 volte il detto Marco Polo\"\". Polo con questa frase si riferiva semplicemente all'albero del pane, nominando lui stesso la pasta e le lasagne e quindi dimostrando la familiarit\u00e0 che avesse con questi alimenti prima del suo stesso viaggio (cos\u00ec come il Ramusio che accenna alla similitudine tra i due cibi). Pertanto gli statunitensi, come dice Giuseppe Prezzolini, non hanno esitato a reinterpretare a modo loro il testo del Ramusio, inventandosi di sana pianta l'importazione dalla Cina degli spaghetti, e diffondendo cos\u00ec una delle tante leggende metropolitane propagatesi nel mondo a livello popolare, la cui inattendibilit\u00e0 e falsit\u00e0 \u00e8 stata ampiamente dimostrata da tutti gli storici che hanno avuto modo di trattare l'argomento.\nLa pasta in Italia.\nLa pasta \u00e8 considerata dal popolo italiano, oltre che un alimento, un elemento di unione condiviso in tutta l'Italia: essa \u00e8 parte integrante della vita, della cultura popolare (semplice ma tradizionale) di tutti gli italiani, non solo della loro cucina, ma della loro stessa essenza, da sempre. Gli ambienti, i fenomeni e le atmosfere che girano e si creano intorno a un piatto di pasta, entreranno nell'immaginario collettivo riguardante l'italiano medio in tutta Europa e nel mondo intero, prima nella letteratura e nella musica durante il medioevo, poi nell'Opera e nel teatro del periodo rinascimentale e, infine, nel cinema, offrendo lo spunto per molti capolavori di fama internazionale, che sono da sempre parte dell'italianit\u00e0. Riferendosi all'unit\u00e0 d'Italia, a volte politicamente discussa, Cesare Marchi, riconobbe nella pasta un potente \"simbolo unitario\" e cos\u00ec la descrisse:\nMedioevo.\nGi\u00e0 nel XIV secolo nel Decameron di Giovanni Boccaccio fa leva sull'immaginario goloso dei lettori parlando di pasta, cibo gi\u00e0 diffuso e comune durante il Medioevo italiano, che qui diventa simbolo di abbondanza alimentare.\nEvo Moderno.\nNel XVI secolo i maccheroni, divenuti sinonimo del popolo che se ne nutriva, e spesso simbolo dell'italiano all'estero gi\u00e0 da allora, danno il nome a un genere letterario in latino volgare italo-romanzo, che \u00e8 quello della poesia maccheronica (o maccaronica) e dell'impasto linguistico con cui \u00e8 scritta cio\u00e8 il latino maccheronico, per cui uno degli esponenti di spicco sar\u00e0 Teofilo Folengo.\nNel 1835 Giacomo Leopardi, componendo i \"Nuovi Credenti\", non codivideva l'amore dei napoletani per i maccheroni. Gioachino Rossini invece, che si autodefiniva \"Pianista di terza classe ma primo gastronomo dell'universo\", amava la pasta che si faceva spedire direttamente da Roma e da Napoli, tanto che nel 1859 in una lettera a un amico, si lamenta del ritardo di un carico di pasta firmandosi: \"Gioacchino Rossini Senza Maccheroni\".\nEmigrazione.\nCon l'inizio dell'emigrazione di massa, la tradizione culinaria italica divenne un \"luogo comune\" dispregiativo per apostrofare gli Italiani, i quali vennero soprannominati spesso per le loro abitudini alimentari. La maggior parte di questi appellativi si riferiva proprio alla pasta, termini come: \"Maccaron\u00ec\", \"Pastar\", \"Spaghettifresser\", \"Makaronu, Kabinti\", \"Spaghettix, Espaguetis...etc,\" erano pronunciati in nazioni differenti, assieme a vari altri appellativi e stereotipi che l'italiano si porta dietro da secoli, ma con il medesimo significato, cio\u00e8: \"Mangia Pasta\", e che non sempre veniva detto in maniera cordiale o simpatica, anzi, quasi sempre in modo offensivo e ghettizzante.\nFuturismo.\nNel 1930 Filippo Tommaso Marinetti, nel \"Manifesto della Cucina Futurista\", auspica una vera e propria crociata contro gli spaghetti, accusando la pasta di uccidere l'animo nobile, virile e guerriero degli italiani, quasi come se gli abitanti d'Italia fossero diventati vittime della loro stessa tradizione gastronomica cos\u00ec apprezzata e conosciuta all'estero. Ne propone addirittura l'abolizione che, a parere suo e di Benito Mussolini ispiratore della polemica, avrebbe liberato l'Italia dal costoso grano straniero e favorito l'industria italiana del riso. La questione si risolse per\u00f2 rapidamente con un Marinetti immortalato nel ristorante \"Biffi\" di Milano nell'atto di mangiare un bel piatto di spaghetti: immancabile segu\u00ec una derisione popolare che us\u00f2 soprattutto questa frase: \"\"Marinetti dice Basta!\"/ \"Messa al bando sia la pasta\"./ \"Poi si scopre Marinetti\" / \"che divora gli spaghetti\"\".\nCinema e televisione.\nNumerosi i film italiani che riguardano il mondo della pasta, o che semplicemente ci giocano. Alcuni sono \"Roma citt\u00e0 aperta\" di Roberto Rossellini, \"Rocco e i suoi fratelli\" di Luchino Visconti, la commedia \"Miseria e nobilt\u00e0\" di Eduardo Scarpetta portata al cinema da Tot\u00f2, \"I soliti ignoti\" con Tot\u00f2 e Vittorio Gassman, \"Un americano a Roma\" con Alberto Sordi e \"Adua e le sue compagne\" con Marcello Mastroianni, poi \"C'eravamo tanto amati\", \"Maccheroni\", \"La cena\", \"Gente di Roma\", tutti di Ettore Scola, e anche \"Roma\" e \"La voce della luna\" di Federico Fellini.\nNel 1957, la BBC trasmette in televisione un documentario molto serio sulla \"Raccolta primaverile degli spaghetti\", dove si diceva che, nel clima favorevole del lago di Lugano (tra le province di Varese e Como), gli spaghetti crescessero sugli alberi, facendo volare l'immaginazione dei bambini di mezzo mondo e creando un'altra infantile leggenda metropolitana tra i fanciulli stranieri degli anni cinquanta e sessanta, che nella loro fantasia pensavano che se fossero venuti in Italia avrebbero potuto raccogliere gli spaghetti dagli alberi. Il programma, pure se non come quello su \"La guerra dei mondi\" di Orson Welles, fu molto convincente, e alcuni telespettatori del tempo, soprattutto anglosassoni, recatisi per le vacanze nella penisola italica, si misero seriamente alla ricerca delle fantastiche piantine, producendo conseguenze esilaranti tra la popolazione locale.\nPasta all'italiana.\nLa pasta alimentare conforme alla legge e alle tradizioni locali \u00e8 un alimento tipico italiano, nelle sue varianti locali, regionali e artigianali, salvaguardato e protetto dalle contraffazioni dallo Stato italiano e dalla UE.\nIn Italia la \"pasta secca\", che costituisce i tre quarti dei consumi totali, \u00e8 ottenuta tramite l'unica e particolare tecnica italiana della estrusione attraverso filiere al bronzo, dalla laminazione e conseguente essiccamento di impasti preparati esclusivamente con semola o semolato di grano duro (di cui il 50% del fatturato nazionale \u00e8 prodotto in Capitanata, cio\u00e8 nel Tavoliere delle Puglie, in provincia di Foggia) e acqua. La legge ne stabilisce chiaramente le caratteristiche e le eventuali denominazioni con il Decreto del Presidente della Repubblica n.187 del 9 febbraio 2001. L'altro quarto dei consumi \u00e8 rappresentato dalla pasta fresca, per cui, oltre a un pi\u00f9 elevato livello di umidit\u00e0 e di acidit\u00e0, \u00e8 previsto anche l'impiego occasionale del grano tenero e la sfogliatura dell'impasto in alternativa alla trafilazione. Il 27 settembre 2006, alla camera dei deputati \u00e8 stata presentata una proposta di legge per l'istituzione di un \"Festival nazionale itinerante della pasta italiana\".\nL'Italia \u00e8 al primo posto nel consumo di pasta: stando al 2014 vengono consumati 25\u00a0kg annui pro capite, mentre Tunisia (16\u00a0kg), Venezuela (12\u00a0kg) e Grecia (11,2\u00a0kg) si situano subito dopo. L'Italia resta sempre leader nel mercato globale della pasta con 3,5 milioni di tonnellate prodotte nel 2014, di cui il 57% \u00e8 esportato, in particolar modo in Germania (18,3%), Regno Unito (14,1%), Francia (14%), Stati Uniti (7,7%) e Giappone (3,5%) per un valore di circa 2 miliardi di euro, contro il 54% del 2010, il 48% del 2000 ed il 5% del 1955. Subito dopo seguono, stando a dati del 2007, gli Stati Uniti con 2 milioni ed il Brasile con 1,5 milioni di tonnellate prodotte.Non ugualmente in relazione alla produzione di grano duro, da cui \u00e8 fatta la pasta: sebbene fino al 2006 l'Italia fosse la prima produttrice (4,5 milioni di tonnellate), a causa della riduzione delle superfici coltivate nel 2014 ne vengono prodotte 4,1 milioni di tonnellate, a confronto delle 4,8 del Canada. Questa quantit\u00e0 non soddisfa le necessit\u00e0 delle aziende pastaie, che importano il 30-40% del loro fabbisogni di grano dall'estero, ossia 2,3 milioni di tonnellate nel 2015 (nel XIX secolo era il 70%), in particolare da Canada, USA, Australia, Russia e Francia e in aumento per quanto riguarda Ucraina (600 milioni) e Turchia (50 milioni) (con variazioni aziendali, dal 25% di grano estero usato dalla Barilla al 40-50% di Divella). Questo, comunque, permette ugualmente alle aziende di definire la pasta prodotta in Italia come \"made in Italy\", sebbene esistano anche aziende che producono pasta utilizzando solo semola italiana, il che per\u00f2 fa s\u00ec che il prodotto costi circa il 15% in pi\u00f9 della media, anche a causa di un contenuto proteico molto alto (generalmente superiore al 13%). Nel 2016 la produzione nazionale si alza a circa 5,5 milioni di tonnellate, che comunque non soddisfano i 5,8 milioni utilizzati solamente per produrre pasta.\nPasta secca.\nLe \"paste alimentari\" prodotte industrialmente e destinate al commercio, secondo la legge italiana, possono essere solo di acqua e semola/semolati di grano duro nei tipi e con le caratteristiche riportate nella tabella sottostante, dove il grado di acidit\u00e0 \u00e8 espresso dal numero di centimetri cubici di \"soluzione alcalina normale\" occorrente per neutralizzare 100 grammi di sostanza secca.\nTutte le paste contenenti ingredienti diversi sono considerate \"paste speciali\" e devono essere messe in commercio con la dicitura \"pasta di semola di grano duro\" completata dalla menzione dell'ingrediente utilizzato e, nel caso di pi\u00f9 ingredienti, di quello o di quelli caratterizzanti.\nPasta all'uovo.\nQualora nella preparazione dell'impasto siano utilizzate uova, la pasta speciale deve rispondere a ulteriori requisiti. La pasta all'uovo deve essere prodotta esclusivamente con semola e uova intere di gallina, prive di guscio, almeno 4 o comunque per un peso complessivo non inferiore a duecento grammi di uovo per ogni chilogrammo di semola. Le uova possono essere sostituite da una corrispondente quantit\u00e0 di ovoprodotto liquido fabbricato esclusivamente con uova intere di gallina, rispondente ai requisiti prescritti dal decreto legislativo 4 febbraio 1993, n.65.\nQuesta pasta deve essere posta in vendita con la sola denominazione pasta all'uovo e deve avere le seguenti caratteristiche: umidit\u00e0 massima 12,50%, contenuto in ceneri non superiore a 1,10 su cento parti di sostanza secca, proteine (azoto x 5,70) in quantit\u00e0 non inferiore a 12,50 su cento parti di sostanza secca, acidit\u00e0 massima pari a 5 gradi, estratto etereo e contenuto degli steroli non inferiori, rispettivamente, a 2,80 grammi e 0,145 grammi, riferiti a cento parti di sostanza secca. Il limite massimo delle ceneri per la pasta all'uovo con pi\u00f9 di 4 uova \u00e8 elevato mediamente, su cento parti di sostanza secca, di 0,05 per ogni uovo o quantit\u00e0 corrispondente di ovoprodotto in pi\u00f9 rispetto al minimo prescritto. Nella produzione delle paste, delle paste speciali e della pasta all'uovo \u00e8 ammesso il reimpiego, nell'ambito dello stesso stabilimento di produzione, di prodotto o parti di esso provenienti dal processo produttivo o di confezionamento; \u00e8 inoltre tollerata la presenza di farine di grano tenero in misura non superiore al 3 per cento.\nLa pasta prodotta in altri Paesi (soggetti ad altri regolamenti), in tutto o in parte con sfarinati di grano tenero e posta in vendita in Italia, deve riportare una delle denominazioni di vendita seguenti:\nPasta fresca.\nLa legge italiana consente la preparazione di paste fresche secondo le prescrizioni stabilite per le secche, eccetto che per l'umidit\u00e0 e l'acidit\u00e0, che non deve superare il limite di 7 gradi. Le paste alimentari fresche, poste in vendita allo stato sfuso, devono essere conservate, dalla produzione alla vendita, a temperatura non superiore a +4\u00a0\u00b0C, con tolleranza di 3\u00a0\u00b0C durante il trasporto e di 2\u00a0\u00b0C negli altri casi; durante il trasporto dal luogo di produzione al punto di vendita devono essere contenute in imballaggi, non destinati al consumatore finale, che assicurino un'adeguata protezione dagli agenti esterni e che rechino la dicitura \"paste fresche da vendersi sfuse\".Il consumo del prodotto deve avvenire entro cinque giorni dalla data di produzione.\nLe paste alimentari fresche, poste in vendita in imballaggi preconfezionati, devono possedere i seguenti requisiti:\nPer facilitare i trasporti e allungare la conservazione \u00e8 consentita la preparazione di \"paste fresche stabilizzate\", ossia paste alimentari che abbiano un tenore di umidit\u00e0 non inferiore al 20 per cento, un'attivit\u00e0 dell'acqua libera (Aw) non superiore a 0,92 e che siano state sottoposte a trattamenti termici e a tecnologie di produzione che consentano il trasporto e la conservazione a temperatura ambiente. Negli ultimi anni, inoltre, le industrie alimentari hanno proposto la pasta in vari formati cotti, conditi secondo ricette tradizionali e poi surgelati che, come tali, sottostanno anche alle norme sulla surgelazione. \u00c8 proposta, sempre precotta ma non surgelata, anche in confezioni sigillate utilizzabili a breve scadenza.\nProduzione regionale.\nOgni anno in Italia si producono circa 3,3 milioni tonnellate di pasta. Esclusi i piccoli pastifici a lavorazione artigianale, sul territorio italiano sono presenti pi\u00f9 di 139 pastifici: 58 in Italia settentrionale, 30 in Italia centrale, pi\u00f9 di 50 in Italia meridionale.\nLe regioni in cui vi \u00e8 una maggiore produzione di pasta a livello nazionale sono:\nLeggermente pi\u00f9 in basso nella graduatoria, pi\u00f9 o meno allo stesso livello produttivo, vi sono: Abruzzo, Molise, Veneto, Marche, Lazio, Piemonte e Sicilia.\nAgli ultimi posti relativi una bassa produzione di pasta vi sono invece: Calabria, Umbria, Basilicata, Trentino-Alto Adige, Sardegna, Friuli-Venezia Giulia e Valle d'Aosta.\nLa pasta negli altri paesi.\nA livello globale, la pasta, con alcuni pochi formati derivati da diverse tradizioni foranee o, nel 98% dei casi, importati dalle forti tradizioni italiane (in Europa, nelle Americhe, in Oceania, in parte dell'Africa e nel Medio Oriente) e cinesi (in Estremo Oriente e nel Sud-Est asiatico), \u00e8 un alimento diffuso in tutto il mondo. Infatti, a dispetto delle diatribe sull'indicazione di un luogo geografico preciso per la selezione di questo tipo di alimento, i ritrovamenti e gli studi sulle origini delle paste alimentari dimostrano che, ricette a base di impasti di farina ed acqua, con eventuali altri ingredienti, sono stati creati indipendentemente e parallelamente in luoghi diversi del pianeta, anche se gli unici due posti in cui questi impasti sono considerati vere e proprie paste alimentari lavorate tradizionalmente seguendo determinate e costanti usanze plurisecolari e specifiche norme e criteri legati ad antiche tecniche, sono solo l'Italia e la Cina; ma data la semplicit\u00e0 e la naturalit\u00e0 di cuocere in acqua un semplice impasto di cereali in piccoli pezzi, si sono potuti ottenere alimenti molto simili alle paste alimentari anche in altri luoghi (vedi sopra storia e origini).\nNell'italiano corrente, per indicare formati di pasta che non fanno parte della tradizione gastronomica italiana si \u00e8 recentemente inserito il termine \"noodles\" (dall'inglese \"noodles\", a sua volta dal tedesco \"nudel\"), usato spesso anche erroneamente in associazione alle tradizioni orientali. Anche nelle lingue diverse dall'italiano il termine inglese \"noodles\" si \u00e8 inserito e si confonde con il termine italiano pasta (o pastasciutta per quanto riguarda esclusivamente quella italiana), per indicare alimenti, soprattutto della cucina europea e asiatica, ricavati da un impasto di farina di grano o altri cereali (inclusa la pasta italiana) o, indipendentemente dai Paesi, solo la pasta lunga o a forma di nastro, usando anche per quelle orientali dei termini italiani, in maniera erronea, come spaghetti o tagliatelle. A seconda del luogo, con tali termini si intendono solo prodotti alimentari derivati da farina di grano o al pi\u00f9 riso, in altri si intende qualsiasi prodotto alimentare derivato dall'impasto di acqua e farine di svariati tipi, ed eventualmente altri ingredienti, spesso creando confusione tra i non italiani.\nEuropea.\nI pel'meni (, , ) sono un piatto tradizionale dell'Europa centro-orientale prodotto con ripieno di carni miscelate, avvolto in una sfoglia di pasta sottile (composta di farina e uova, talvolta con l'aggiunta di latte o acqua).\nI varenyki (\"\u0432\u0430\u0440\u0435\u0301\u043d\u0438\u043a\u0438\" in ucraino, singolare \"\u0432\u0430\u0440\u0435\u0301\u043d\u0438\u043a\", ) sono un piatto tradizionale ucraino di pasta ripiena di forma triangolare o a mezza luna, con ripieni a base di patate, carne, formaggio fresco molle o bacche (ciliegie, mirtilli ecc.).\nI maccheroni al formaggio in Inghilterra.\nCinese.\nPer quanto riguarda le tradizioni straniere, va segnalata innanzitutto quella cinese, che da lungo tempo contende il mercato all'italiana. La cucina cinese utilizza un gran numero di tipi di pasta, \u9eb5 o semplificato \u9762, o \"mi\u00e0n\" in pinyin. \"Mian\" sono le paste di grano mentre \u7c89 o \"fen\" sono quelle di riso o di altre farine (patate, diversi tipi di fagioli ecc.). I noodles cinesi sono un ingrediente essenziale della cucina cinese. Un tipo particolare, dovuto alla sua lavorazione, sono i l\u0101mi\u00e0n.\nGiapponese.\nI tre tipi di pasta giapponese pi\u00f9 diffusi sono i ramen, la soba e gli udon.\nCoreana.\nLa pasta in Corea viene servita sotto forma di noodles coreani, chiamati \uad6d\uc218 \"guksu\" oppure con il termine sino-coreano \uba74 \"myeon\". In base alla composizione, si classifica in tre gruppi: \ub2f9\uba74 \"dangmyeon\", a base di amido di patate dolci; \uba54\ubc00 \uad6d\uc218 \"memil guksu\", di grano saraceno e simili ai soba; \uc62c\ucc59\uc774\uad6d\uc218 \"olchaengi guksu\", preparati con farina di mais.\nAltre orientali.\nGli orientali sono anche i primi produttori e consumatori di paste pronte confezionate.\nAraba-Islamica.\nOltre ad aver introdotto il riso e perfezionato l'essiccazione della pasta, grazie agli arabi del sud Italia e di Sicilia ed a quelli del sud della Spagna e del levante spagnolo, la cultura alimentare islamica \u00e8 penetrata nell'Europa cristiana tramite queste regioni, incrementando l'uso delle spezie, introducendo nuove verdure, come melanzane e spinaci, nuovi frutti e nuovi prodotti come la canna da zucchero; il gusto per le consistenze cremose, i profumi fortemente speziati e l'agrodolce. \u00c8 vero altres\u00ec che la tradizione romano-ellenistica fu alla base della cultura islamica. Lo si vede chiaramente nella scienza dietetica sviluppatasi sui classici greci e latini grazie a medici e scrittori arabi. Una prima testimonianza di una specie di tagliatelle bollite, risalente al VI secolo d.C., simili a quelle degli antichi romani, si trova a Gerusalemme nel Talmud in lingua aramaica.\nOltre le gi\u00e0 citate \"itryya\" diverse sono le preparazioni che conservano alcune caratteristiche pi\u00f9 o meno simili alle italiane:\nPasta dietetica.\nOltre quelle gi\u00e0 descritte, sul mercato italiano ed estero, stanno crescendo i consumi di paste con caratteristiche diverse, come quelle destinate alla dieta dei celiaci. Queste paste dietetiche sono prodotte interamente con sfarinati privi di glutine, come possono esserlo quelli di riso o di mais, che hanno la pi\u00f9 larga diffusione, e con l'ausilio di additivi (mono e di gliceridi degli acidi grassi E471 e amido di mais modificato chimicamente E1422). \u00c8 importante sottolineare che la \"pasta dietetica priva di glutine\" non pu\u00f2 essere definita pasta, infatti per la corretta definizione di quest'ultima si vada al D.P.R. 187/2001, bens\u00ec deve essere definita \"\u201cun preparato alimentare di sfarinati senza glutine, che fortuitamente viene trafilato come la pasta e ne assume la stessa forma\u201d.\"\nFatta questa premessa, va da s\u00e9 che risulta assolutamente impensabile eseguire la trafilatura al \u201cbronzo\u201d della pasta senza glutine, perch\u00e9 tecnicamente si fa il possibile per tenere insieme questo impasto sprovvisto di glutine, che sarebbe del tutto inutile, oltre che dispendioso, cercare di conferire rugosit\u00e0 alla superficie, aumentandone il rilascio di amido in acqua durante la cottura. Inoltre, per fare questa pasta, si gelatinizzano gli amidi che diventano come \"plastica\", per cui la superficie di questa \"pasta\", appena fuori dall'inserto al bronzo, ritornerebbe liscia. Altro aspetto molto importante, sempre perch\u00e9 non c'\u00e8 glutine, \u00e8 assolutamente inutile eseguire la lenta essiccazione di questa tipologia di pasta, perch\u00e9 non c'\u00e8 nessun reticolo glutinico da formare e/o consolidare: l'essiccazione della pasta senza glutine \u00e8 una banale asciugatura.\nLe forme variabili della pasta.\nForme.\nLe paste d'Italia preparate industrialmente, artigianalmente o tradizionalmente nelle fabbriche e nelle famiglie italiane, diffusesi ed esportate negli ultimi anni i varie parti del mondo, possono essere distinte, in base alla forma, nelle categorie seguenti:\nIn base al tipo di superficie, le paste si dividono ancora in due categorie:\nViene infine considerata la ruvidezza della superficie che aiuta la salsa ad attaccarsi e rende il contatto in bocca pi\u00f9 gustoso. Essa cambia in base alla tecnica e agli strumenti di produzione pertanto si apprezzano le pi\u00f9 rugose e porose.\nColori.\nAggiungendo particolari ingredienti agli impasti \u00e8 possibile dare ai vari formati anche diversi colori:\nSapori.\nIl sapore di una pasta viene dato da un'abile combinazione dei seguenti elementi:\n\"Sfarinati\".\nOltre alla farina di grano tenero e alla semola di grano duro che sono le pi\u00f9 usate, se ne possono lavorare numerosi altri come quelli di farro, di riso, di orzo, di castagne, di grano saraceno, ecc. Ognuna di queste farine conferir\u00e0 il proprio carattere incidendo sia nel gusto, sia nella consistenza. Nella scelta degli sfarinati, \u00e8 di fondamentale importanza tenere presente il loro contenuto in glutine perch\u00e9 influisce nella tenuta dell'impasto e nella resistenza alla cottura che aumentano proporzionalmente a esso. Durante la cottura, infatti, le due proteine gliadina e glutenina contenute negli sfarinati si legano all'acqua formando una specie di rete. Le proteine della semola formano una rete a maglie strette imprigionando l'amido che renderebbe collosa la pasta; quelle della farina di grano tenero formano una rete a maglie larghe che pi\u00f9 difficilmente trattiene l'amido della pasta che tender\u00e0 a scuocere.\n\"Aromi\".\nSi intende il termine in senso molto ampio fino a comprendere tutti gli ingredienti che possono essere mescolati all'impasto rendendolo pi\u00f9 saporito. Primo per importanza \u00e8 l'uovo perch\u00e9, oltre ad arricchire il sapore, ha la capacit\u00e0 di legarsi alle particelle della farina e di altri ingredienti rendendo l'impasto vischioso, pi\u00f9 facile da formare e di maggior consistenza dopo la cottura; subito dopo l'olio extravergine di oliva che all'impasto d\u00e0 elasticit\u00e0 e plasticit\u00e0; terzo \u00e8 il sale che contribuisce a rafforzare la maglia glutinica, pur irrigidendo un po' l'impasto. Oltre questi c'\u00e8 una lunga serie di alimenti tanto vari quanto la fantasia: pangrattato, formaggi, erbe varie secche o fresche tritate a polvere, spezie, peperoncino, ecc.\n\"Ripieni\".\nLa pasta pu\u00f2 essere farcita chiudendo nell'impasto a base di farina un ripieno che potr\u00e0 essere a base di carne, di formaggi, di verdure o di pesce. Alcune varianti regionali o di alta cucina prevedono anche farce dolci come marmellate o ricotta debitamente condita, zucchero e scorzetta di limone e anche succo d'arancia. Il ripieno \u00e8 un diverso tipo di impasto ottenuto dalla lavorazione appropriata agli ingredienti affinch\u00e9 assumano consistenza cremosa o pastosa, a volte con qualche pezzetto pi\u00f9 grosso ma non troppo da bucare la pasta esterna.\n\"Condimenti\".\nSono vestiti di colore e sapore tagliati su misura per le diverse paste, per le diverse occasioni. Comprendono preparazioni molto diverse tra loro, sia per i componenti sia per le tecniche di cottura: sughi e rag\u00f9, besciamelle e vellutate, fondute di formaggi e riduzioni di panna, vegetali crudi o emulsioni di grassi e brodi caratterizzate variamente con un ingrediente distintivo, ecc.\nA queste si aggiungono elementi pi\u00f9 semplici, spesso da unire all'ultimo minuto, come grassi e formaggi. Protagonista indiscusso fra tutti i condimenti \u00e8 il pomodoro che, entrando a far parte di numerosissime preparazioni, ha contribuito al successo del piatto pi\u00f9 famoso della cucina nostrana e ora ne \u00e8 considerato il \"classico\" accompagnamento (vedi pasta al pomodoro).\nSolamente l'olio extravergine di oliva e il parmigiano hanno un'importanza paragonabile per l'uso che se ne fa e per la loro origine tipicamente italiana. Qualunque sia, il condimento deve risultare alla fine giustamente cremoso, non acquoso n\u00e9 troppo asciutto. A tal fine bisogna regolarsi sul formato di pasta, pi\u00f9 o meno capace di trattenere e assorbire la salsa, per poter scegliere la tecnica e il tempo di cottura adeguati. Ci sono ovviamente anche dei condimenti dolci da abbinarsi a particolari ripieni (ad es. il miele per le \"seadas\" sarde) oppure a caratterizzare una pasta semplice (ad es. i \"maccheroni con le noci\" umbri) e perfino a mescolarsi con quelli salati (ad es. in alcuni tipi di timballo siciliani).\nProduzione.\nViene prodotta attraverso le seguenti operazioni tecniche: \nQuesti stessi passaggi sono alla base delle preparazioni pi\u00f9 disparate: sia quelle molto asciutte come le paste italiane e il cuscus arabo, che quelle particolarmente molli ed umide come gli sp\u00e4tzle alsaziani o altre paste di tipo cinese, quasi liquide, che rimangono in forma solo una volta sbollentate.\nTecniche casalinghe.\nPochi sono gli strumenti essenziali legati tradizionalmente alla produzione della pasta: spianatoia, matterello, spatola e coltello. La spianatoia, una larga tavola di legno senza nodi, avvallamenti o rigature, pur se vietata dalle moderne norme che regolano i pubblici esercizi e sostituita con piani di acciaio, rimane un ottimo strumento per la confezione di paste fresche in quanto il legno toglie umidit\u00e0 agli impasti per non dover eccedere con la farina di spolvero e trasmette la sua rugosit\u00e0 alla sfoglia conferendole un particolare potere di tenuta dei sughi e piacevolezza al tatto difficilmente riproducibile.\nIl matterello, un cilindro di legno con un diametro di almeno 3\u20134\u00a0cm e diverse lunghezze, viene fatto girare sulla sfoglia o arrotolato nella stessa per assottigliarla. La spatola, in metallo o in plastica, serve a raccogliere l'impasto dalla spianatoia. Il coltello, alto e rettangolare, naturalmente per tagliare. In alternativa a matterello e coltello \u00e8 possibile aiutarsi a stendere e tagliare la pasta in sfoglia con una macchina apposita.\nOltre questi utensili, per dare agli impasti le forme pi\u00f9 disparate, si possono usare pettini, ferri da calza o a sezione quadrata, trafile o quant'altro la fantasia suggerisce. Gli impasti casalinghi prevedono generalmente l'uso delle uova. Indicativamente, per ogni porzione, se ne impasta uno con 100 g di farina di grano tenero o con 80 g di semola di grano duro; le dosi vengono dimezzate nel caso della pasta ripiena. Quando si stende la pasta molto sottile col mattarello su una superficie \u00e8 possibile incorrere nel cosiddetto paradosso della pasta: infatti, se la pasta \u00e8 umida si incolla facilmente al mattarello o alla superficie, e non si lascia stendere. Se per\u00f2 asciugata con l'aggiunta di farina diventa molto friabile, rischia di creparsi e perdere coesione. Solo l'esperienza pu\u00f2 fornire l'esatta percezione tra umidit\u00e0 e asciuttezza per ottenere sfoglie molto sottili col mattarello. La macchina tirapasta permette di ovviare pi\u00f9 facilmente a questo problema.\nTecniche industriali.\nI processi principali della produzione della pasta sono:\nTipi di cottura.\nEsistono per la pasta varie tecniche di cottura che si adattano a diversi tipi di pasta ed imprimono un carattere specifico al prodotto finale.\nPasta lessa.\nLa \"lessatura\" \u00e8 il sistema pi\u00f9 diffuso per la cottura della pasta. Nella cucina casalinga essa avviene solitamente in una pentola riempita di acqua e messa a scaldare sopra una fiamma; nelle cucine professionali per la lessatura \u00e8 previsto un apposito bollitore. L'acqua deve essere salata con circa 10 gr di sale da cucina per ogni litro, prevedendo almeno 1 litro di acqua per ogni 100 grammi di pasta, e la pasta deve essere versata quando essa ha gi\u00e0 raggiunto l'ebollizione. \u00c8 necessario mescolare per evitare che la pasta formi blocchi compatti. La fiamma deve essere mantenuta sempre molto forte. La cottura pu\u00f2 durare da 3 a 25 minuti, a seconda del formato e del tipo di pasta. L'esatta durata della cottura influenza in modo notevole la digeribilit\u00e0 dell'alimento: per consuetudine si usa dire che a fine cottura deve essere \"al dente\", cio\u00e8 moderatamente cotta, in modo da conservare una certa resistenza alla masticazione, che per\u00f2 ovviamente non deve essere eccessiva.\nAltro fattore importante per la preparazione della pastasciutta, \u00e8 la \"mantecatura, ossia,\" dopo la lessatura, la pasta viene scolata e amalgamata al condimento, a seconda della ricetta, sia \"a freddo\" nel piatto di portata (per es. con il pesto), oppure ripassandola alcuni minuti in padella con la propria salsa (\"mantecatura a caldo)\" a fuoco vivace, per poi mantecarla ulteriormente con un condimento grasso od eventualmente formaggio grattugiato o a scaglie, a fuoco spento (per es. con salsa all'amatriciana e formaggio pecorino). Alcuni formati si prestano a essere consumati anche freddi, insaporiti a piacere, in preparazioni dette di solito insalate di pasta. Il formaggio (quasi sempre stagionato) pu\u00f2 anche non essere previsto, ad esempio nel caso di sughi a base di pesce o simili.\nPer la pasta \"in brodo\", che pu\u00f2 essere fresca (es. quadrucci), secca (es. pastina) o ripiena (es. \"tortellini\"), si prevede che la pasta sia lessata e servita in un brodo di carne o vegetale, prodotto con sostanze naturali o, in alternativa. con dadi o brodo di carne concentrato, confezionati dall'industria alimentare. Se la pasta utilizzata \u00e8 pasta secca di formato minuto (pastina) si parla in genere di minestrina.\nUn metodo adottato per valutare la qualit\u00e0 della pasta di grano duro \u00e8 la misurazione del grado di trasparenza dell'acqua di cottura.\nPasta \"al forno\".\nIn molte ricette regionali italiane, la pasta bollita fino a met\u00e0 cottura viene scolata, freddata, condita e passata tradizionalmente in forno a completarne la cottura (ad es. lasagne, anelletti al forno o timballi).\nFrittura.\nItalia.\nLa frittura della pasta \u00e8 piuttosto rara in Italia, ed \u00e8 utilizzata nella tradizione soprattutto per le preparazioni dolci o, da moderni chef, per ottenere paste croccanti da abbinare a salse particolari. Nella cucina napoletana \u00e8 diffusa la frittata di maccheroni, dove la pasta viene fritta dopo essere stata lessata e unita all'uovo e, possibilmente, altri condimenti. Diffuso nel Salento \u00e8 un piatto chiamato ciceri e tria (ceci con la \"tria\"), in cui met\u00e0 della pasta (\"tria\") \u00e8 fritta in olio bollente e successivamente mescolata a pasta precedentemente bollita insieme ai ceci. In tutta Italia \u00e8 diffuso un dolce di carnevale tipico: le frappe (nell'Italia centrale) o chiacchiere; queste sono fatte di strisce di pasta fritte e spolverate di zucchero a velo. Presente in alcune zone della Sicilia \u00e8 una preparazione dolce a base di spaghetti fritti riposti a nido e guarniti con miele ed altre spezie aromatiche. Una versione salata delle frappe \u00e8 , tipico dell'Emilia. In alcune preparazioni dolci d'origine marocchina (\"Halwa Shebakia\") la pasta viene poi ribollita nel miele.\nAsia.\nI noodle fritti sono una pietanza a base di pasta lunga cucinata con altri ingredienti che variano a seconda della ricetta. \u00c8 un piatto tipico e molto popolare nelle cucine dell\u2019Asia orientale, sud-orientale e, in misura minore, dell\u2019Asia meridionale. Sono presenti in tutto il mondo nei ristoranti etnici dei Paesi appartenenti a queste regioni.\nI pi\u00f9 diffusi sono quelli fritti al salto, meno comuni quelli fritti in immersione o fritti con poco olio. I noodle possono essere fatti con farina di grano, di grano all'uovo, di riso o quelli trasparenti a base di amido, di solito estratto dai fagioli della vigna radiata.\nTra i pi\u00f9 popolari vi sono quelli cinesi che prendono il nome \"chow mein\" () e \"chow fen\" (, in cantonese: \"chao fun\"), la pasta dei quali \u00e8 fatta rispettivamente con farina di grano e di riso. Nel Sud-est asiatico i noodle fritti sono spesso cucinati e venduti da ambulanti come cibo da strada, tra i pi\u00f9 famosi vi sono i \"mie goreng\" di Malesia e Indonesia e i \"pad thai\" di Thailandia.\nAltre.\nLe paste industriali precotte e gi\u00e0 condite, surgelate o meno, devono essere solo scaldate in padella, al forno tradizionale o al microonde, e saranno pronte in pochi minuti. A livello industriale esistono moderni impianti di cottura in bagno d'acqua o precottura con vapore o acqua nebulizzata, associati eventualmente agli impianti di pastorizzazione.\nI noodle istantanei sono una pietanza a base di pasta lunga precotta e disidratata, consumata di solito in brodo, che sono pronti per il consumo in pochi minuti aggiungendo acqua calda e il condimento. Prodotti per la prima volta per il mercato giapponese nel 1958, sono stati in seguito diffusi in quasi tutto il mondo.\nValori nutritivi.\nLe paste alimentari hanno alto contenuto in glucidi sotto forma di amido (circa 80%) e un comunque notevole contenuto in protidi (circa 10%), pure se questi ultimi hanno insufficiente contenuto in amminoacidi essenziali. Le carenze nutritive riguardano il contenuto di grassi e quello di vitamine; risulta fortemente squilibrato l'apporto di minerali per la prevalenza del potassio. Pertanto sar\u00e0 utile ai fini del Carico di Indice Glicemico, introdurre all'interno del pasto le verdure per le vitamine; carni o legumi per completare l'apporto proteico, si ricordi il pesce per l'apporto di acidi grassi omega 3; i formaggi per i lipidi; gli oli vegetali, fra cui primeggia l'olio d'oliva, per gli acidi grassi insaturi. Le kcal apportate da 100 g di pasta si aggirano intorno alle 350, equivalenti a ."}
{"id": "2881197", "revid": "287204", "url": "https://it.wikipedia.org/wiki?curid=2881197", "title": "William Gregory", "text": "Ha partecipato alla missione STS-67 dello Space Shuttle in qualit\u00e0 di pilota."}
{"id": "2881198", "revid": "297059", "url": "https://it.wikipedia.org/wiki?curid=2881198", "title": "William G. Gregory", "text": ""}
{"id": "2881200", "revid": "767487", "url": "https://it.wikipedia.org/wiki?curid=2881200", "title": "Livingston Open 1984", "text": " \nIl Livingston Open 1984 \u00e8 stato un torneo di tennis giocato sul cemento. \u00c8 stata la 1\u00aa edizione del torneo, che fa parte del Volvo Grand Prix 1984. Si \u00e8 giocato a Livingston negli Stati Uniti dal 30 luglio al 6 agosto 1984.\nCampioni.\nSingolare.\n Johan Kriek ha battuto in finale Michael Westphal 6\u20132, 6\u20134\nDoppio.\n Scott Davis / Ben Testerman hanno battuto in finale Paul Annacone / Glenn Michibata 6\u20134, 6\u20134"}
{"id": "2881201", "revid": "34928", "url": "https://it.wikipedia.org/wiki?curid=2881201", "title": "Taroudannt", "text": ""}
{"id": "2881204", "revid": "34928", "url": "https://it.wikipedia.org/wiki?curid=2881204", "title": "Provincia di Taroudannt", "text": ""}
{"id": "2881211", "revid": "729019", "url": "https://it.wikipedia.org/wiki?curid=2881211", "title": "Polizia israeliana", "text": "La Polizia israeliana (in ebraico: \u05de\u05e9\u05d8\u05e8\u05ea \u05d9\u05e9\u05e8\u05d0\u05dc ; traslitterato: \"Mishteret Iisrael\"; in arabo: \u0634\u0631\u0637\u0629 \u0625\u0633\u0631\u0627\u0626\u064a\u0644 ; traslitterato: \"Shurtat 'Iisrayiyl\"; in inglese: \"Israel Police\"; semplicemente mishtara ovvero \u201cpolizia\u201d) \u00e8 la principale forza dell'ordine civile dello Stato di Israele. Come per quasi tutte le forze dell'ordine il compito di questo corpo \u00e8 quello di garantire la sicurezza e l'ordine all'interno dello Stato di Israele, l'antiterrorismo, di indagare in caso di reati e regolare il traffico nelle aree urbane. Il corpo di polizia si trova sotto la giurisdizione del ministero della pubblica sicurezza israeliano.\nLa sede centrale della Polizia di Israele \u00e8 il quartier generale della polizia di Israele, che si trova a Kiryat Menachem Begin, a Gerusalemme. Il numero di pronto intervento della polizia in Israele \u00e8 100.\nCompiti.\nLa polizia israeliana \u00e8 responsabile della pubblica sicurezza, mantenendo l'ordine pubblico e fornendo servizi di pubblica sicurezza nel caso di eventi importanti. Inoltre spettano al corpo di polizia anche il compito di operare in caso di pericolo di attentati, rimuovendo oggetti sospetti. Tra i molti compiti che svolge questo corpo c'\u00e8 anche quello di contrastare il terrorismo (insieme ai servizi segreti israeliani) e il narcotraffico all'interno dei confini dello Stato di Israele.\nOrganizzazione.\nComplessivamente la polizia israeliana e composta da circa 35\u00a0000 membri ai quali si aggiungono 70\u00a0000 volontari che possono essere richiamati in caso di necessit\u00e0 per mantenere l'ordine pubblico.\nIl corpo \u00e8 strutturato nella seguente maniera:"}
{"id": "2881213", "revid": "287204", "url": "https://it.wikipedia.org/wiki?curid=2881213", "title": "Ruben Pavlovi\u010d Katanjan", "text": "Dirigente del PCUS, ricopr\u00ec la carica di sostituto procuratore generale dell'URSS tra il 1934 e il 1937.\nBiografia.\nNato in una famiglia di insegnanti, nel 1906 si \u00e8 laureato alla facolt\u00e0 di giurisprudenza della Universit\u00e0 statale di Mosca. Dal 1912 fu posto sotto sorveglianza segreta da parte della polizia per la sua partecipazione attiva al movimento studentesco rivoluzionario. Prima della Rivoluzione d'Ottobre svolgeva l'attivit\u00e0 di avvocato.\nDopo gli eventi del mese di ottobre divenne redattore di \"\u041a\u0440\u0430\u0441\u043d\u044b\u0439 \u0432\u043e\u0438\u043d\" (Guerrieri rossi) una rivista dell'11\u00aa armata (Astrakhan).\nPoi, vice capo del dipartimento politico dell'Armata Rossa, e capo dell'apparato centrale del Dipartimento agitazione e propaganda del Partito operaio socialdemocratico russo (bolscevico). In seguito partecipa all'organizzazione della Commissione Straordinaria di Mosca. Dal gennaio all'aprile del 1921 \u00e8 capo dei servizi segreti esteri dell'URSS, succedendo a Jakov Davydov.\nPoi, a sua richiesta viene trasferito al lavoro di procuratore: prima procuratore della RSFSR, poi alla Suprema Corte dell'URSS e quindi alla procura dell'Unione Sovietica. Ha supervisionato l'attivit\u00e0 degli organi di sicurezza dello Stato. \u00c8 stato insignito dell'Ordine di Lenin e dell'insegna di \"\u041f\u043e\u0447\u0451\u0442\u043d\u044b\u0439 \u0447\u0435\u043a\u0438\u0441\u0442\" (Addetto alla sicurezza). Fu professore all'Universit\u00e0 di Mosca.\nNel 1938 fu arrestato nel corso dei processi farsa voluti da Stalin. Dal 1938 al 1948 e nel periodo 1950-1955 fu in prigione, e dal 1948 al 1950 - al confino. Venne riabilitato nel 1955."}
{"id": "2881215", "revid": "216401", "url": "https://it.wikipedia.org/wiki?curid=2881215", "title": "Robert Spears", "text": ""}
{"id": "2881216", "revid": "743200", "url": "https://it.wikipedia.org/wiki?curid=2881216", "title": "ATP Volvo International 1984", "text": "Il Volvo International 1984 \u00e8 stato un torneo di tennis giocato sulla terra battuta. Il torneo fa parte del Volvo Grand Prix 1984. Si \u00e8 giocato a North Conway negli Stati Uniti dal 30 luglio al 6 agosto 1984.\nCampioni.\nSingolare maschile.\n Joakim Nystr\u00f6m ha battuto in finale Tim Wilkison 6\u20132, 7\u20135\nDoppio maschile.\n Brian Gottfried / Tom\u00e1\u0161 \u0160m\u00edd hanno battuto in finale C\u00e1ssio Motta / Blaine Willenborg 6\u20134, 6\u20132"}
{"id": "2881217", "revid": "124471444", "url": "https://it.wikipedia.org/wiki?curid=2881217", "title": "Shoot the Dog", "text": "Shoot the Dog \u00e8 una canzone del cantautore inglese George Michael, estratta come secondo singolo dall'album \"Patience\", nonostante sia stato pubblicato un anno e mezzo prima dell'album. \nPubblicato nel luglio del 2002, \u00e8 entrato nella Top 40 del Regno Unito, in Svizzera, in Australia e nei Paesi Bassi. Il brano raggiunge la prima posizione in Danimarca, la quarta in Spagna e la quinta in Italia.\n\"Shoot the Dog\" \u00e8 una canzone contro George W. Bush e la sua amministrazione. Il singolo contiene un campionamento della canzone degli Human League \"Love Action (I Believe in Love)\".\nIl video.\nIl video musicale \u00e8 realizzato interamente a cartoni animati, dagli stessi autori delle serie satirica animata 2DTV. Il video si apre con George W. Bush, che con aria svanita, viene informato da un Generale dell'attuale situazione internazionale. Bush sembra non aver capito una parola, quindi il generale cerca di spiegarsi utilizzando un calzino come burattino, suscitando l'ilarit\u00e0 di Bush. La canzone inizia e George Michael entra nell'ufficio di Bush attraverso la toilette (chiaro riferimento allo scandalo che coinvolse Michael nel 1998, quando fu arrestato per atti osceni in un bagno pubblico).\nNella scena successiva Michael, in versione Homer Simpson, viene sbeffeggiato dal suo vicino di casa, che durante la notte disturba lui e suoi familiari, con la musica a tutto volume (i suoi familiari sono suoi cloni raffigurati come I Simpson). La scena seguente mostra tre versioni parodistiche di Michael che ballano la canzone, continuamente disturbate dalla presenza di Geri Halliwell.\nIl video continua nel giardino della Casa Bianca, dove Bush lancia una palla al suo cane ma \u00e8 l'ex primo ministro inglese Tony Blair a correre per recuperarla, per poi accoccolarsi ai piedi di Bush per ricevere dei complimenti. George Michael arriva in Iraq dove sale in groppa ad un missile lanciato verso la Gran Bretagna, sotto gli occhi compiaciuti di Saddam Hussein. Il missile atterra nella camera da letto di Blair e sua moglie Cherie, che cerca di attirare l'attenzione del marito, ma senza successo visto che l'uomo pensa continuamente a Bush. Nella scena successiva vengono mostrate tre differenti versioni di George Michael (tutti riferimenti ai diversi periodi musicali della sua carriera professionale) che danzano l'uno accanto all'altro. \nLa scena torna al prato della Casa Bianca dove Bush lancia una palla, rincorsa da Blair, che si trasforma in un missile. L'ordigno, cavalcato da Blair, si schianta nella casa dei Michael in versione Simpson. Blair assiste in TV all'annuncio di una nuova guerra mondiale, ma preferisce cambiare canale guardando la Regina Elisabetta e il Principe Carlo mentre salutano la folla dal balcone di Buckingham Palace. Michael sale sul balcone ed inizia a ballare con i due sovrani e uno dei loro cani.\nMichael salta attraverso due gruppi di soldati, infilando fiori nei loro cannoni, poi si strappa i vestiti rimanendo in mutande e finendo nel letto di Cherie Blair. La scena si sposta verso un televisore che sta trasmettendo una partita di calcio, all'improvviso, mentre David Beckham e Paul Scholes sta giocando, Tony Blair appare vestito da giocatore di football, trasformando la palla da calcio in una palla ovale. Blair lascia lo stadio mentre Pierluigi Collina lo espelle con un cartellino rosso e David Seaman piange disperato. Mentre Michael \u00e8 impegnato a sedurre Cherie, Tony Blair utilizza la Gran Bretagna come un motoscafo per avvicinarsi agli Stati Uniti. Nelle scene finali, Michael, vestito da cowboy texano, balla tra Bush e Blair, richiamando il video di Madonna \"Don't tell me\". Infine vengono mostrati vari cloni di George Michael assomigliati ai Village People che ballano la canzone, mentre Bush e Blair lasciano la scena ballando un tango."}
{"id": "2881220", "revid": "1940823", "url": "https://it.wikipedia.org/wiki?curid=2881220", "title": "Leroy Chiao", "text": "Ha partecipato alle missioni STS-65, STS-72, STS-92 dello Space Shuttle. Ha assunto il comando della Expedition 10 sulla Stazione Spaziale Internazionale, che ha raggiunto a bordo della Sojuz TMA-5."}
{"id": "2881222", "revid": "1442080", "url": "https://it.wikipedia.org/wiki?curid=2881222", "title": "ATP Volvo International 1984 - Singolare", "text": "Il singolare dell'ATP Volvo International 1984 \u00e8 stato un torneo di tennis facente parte della categoria Grand Prix.\nJos\u00e9 Luis Clerc era il detentore del titolo, ma quest'anno non ha partecipato.\nJoakim Nystr\u00f6m ha battuto in finale 6\u20132, 7\u20135 Tim Wilkison."}
{"id": "2881224", "revid": "599013", "url": "https://it.wikipedia.org/wiki?curid=2881224", "title": "Orange (California)", "text": "Orange \u00e8 un centro abitato (\"city\") degli Stati Uniti d'America, situato nella contea di Orange dello Stato della California. Nel 2010 la popolazione era di abitanti.\nGeografia fisica.\nSecondo i rilevamenti dello United States Census Bureau, Orange si estende su una superficie di ."}
{"id": "2881225", "revid": "124198763", "url": "https://it.wikipedia.org/wiki?curid=2881225", "title": "Dar'ja Nikolaevna Saltykova", "text": "Era una proprietaria terriera russa appartenente all'importante famiglia dei Saltykov di Mosca. Ma \u00e8 principalmente ricordata per essere stata una delle serial killer pi\u00f9 spietate di sesso femminile.\nFu condannata a morte (pena poi commutata in ergastolo) per aver torturato a morte 38 serve. Dar'ja era sospettata di pi\u00f9 di 147 morti in totale, ma le autorit\u00e0 gliene accertarono 38. Mor\u00ec in carcere in circostanze misteriose."}
{"id": "2881235", "revid": "287204", "url": "https://it.wikipedia.org/wiki?curid=2881235", "title": "Bernard Harris", "text": ""}
{"id": "2881236", "revid": "339392", "url": "https://it.wikipedia.org/wiki?curid=2881236", "title": "Bernard A. Harris", "text": ""}
{"id": "2881237", "revid": "339392", "url": "https://it.wikipedia.org/wiki?curid=2881237", "title": "Bernard A. Harris Jr.", "text": ""}
{"id": "2881239", "revid": "339392", "url": "https://it.wikipedia.org/wiki?curid=2881239", "title": "Bernard A. Harris, Jr.", "text": ""}
{"id": "2881241", "revid": "171091", "url": "https://it.wikipedia.org/wiki?curid=2881241", "title": "Armoriale dei comuni della Provincia di Aosta", "text": ""}
{"id": "2881252", "revid": "767487", "url": "https://it.wikipedia.org/wiki?curid=2881252", "title": "Thomas Jones", "text": ""}
{"id": "2881255", "revid": "339392", "url": "https://it.wikipedia.org/wiki?curid=2881255", "title": "Thomas D. Jones", "text": ""}
{"id": "2881257", "revid": "339392", "url": "https://it.wikipedia.org/wiki?curid=2881257", "title": "Par\u00eca scozzese", "text": ""}
{"id": "2881258", "revid": "88740", "url": "https://it.wikipedia.org/wiki?curid=2881258", "title": "La tempesta - Il mistero di Giorgione", "text": "La tempesta - Il mistero del Giorgione \u00e8 un romanzo di Paolo Maurensig pubblicato nel 2009.\nTrama.\nLa vicenda \u00e8 ambientata a Venezia dove un giovane scrittore giunge per preparare la sceneggiatura per un film basato su \"Il carteggio Aspern\" di Henry James. Durante le audizioni tenute per reclutare gli attori del film, lo scrittore conosce la giovane Olimpia della quale si innamorer\u00e0 dopo aver scoperto che questa \u00e8 venuta in possesso di alcuni scritti inediti nei quali Henry James parla del quadro \"La tempesta\" del Giorgione da Castelfranco Veneto.\nIl libro continua con la descrizione delle vicende del protagonista alla quale si alterna la ricostruzione di un racconto di Henry James anch'esso ambientato a Venezia e che narra della storia di due giovani (Mr. Temple e Miss Bruins) il cui destino \u00e8 in qualche modo legato al famoso ed enigmatico quadro del pittore veneto."}
{"id": "2881271", "revid": "1543377", "url": "https://it.wikipedia.org/wiki?curid=2881271", "title": "Pepe de Luc\u00eda", "text": "Biografia.\nAssieme a suo fratello, il chitarrista Paco de Luc\u00eda, inizi\u00f2 la sua carriera con lo pseudonimo \"Pepe de Algeciras\". Assieme formarono il gruppo \"Chiquitos de Algeciras\" che ottenne un gran successo nel \"Concurso Internacional de Jerez de la Frontera\" nel 1962.\nCant\u00f2 assieme a suo fratello Paco prima che quest'ultimo ottenesse riconoscimenti internazionali. Ha cantato con altri grandi interpreti del flamenco come Jos\u00e9 Greco, ed ha scritto testi di canzoni poi interpretate da Camar\u00f3n de la Isla, Remedios Amaya e Alejandro Sanz ed ha collaborato alle scene in vari spettacoli della compagnia di Antonio Gades.\nOttenne il \"Premio al Mejor \u00c1lbum de Flamenco\" nel Grammy Latino del 2003 per il suo album \"El coraz\u00f3n de mi gente\".\nCon la sua etichetta discografica ha prodotto diversi dischi di musica flamenca.\nEgli \u00e8 il padre della cantante Mal\u00fa."}
{"id": "2881272", "revid": "277947", "url": "https://it.wikipedia.org/wiki?curid=2881272", "title": "Salomon Adler", "text": "Biografia.\nLa pi\u00f9 antica testimonianza riguardante Adler \u00e8 quella di F. M. Tassi, quando scrisse che Fra Galgario ultim\u00f2 la sua formazione sotto la guida di un \u00abMonsieur Salomone dell'Herr di Andegavia\u00bb che \u00abaveva in quel tempo guadagnata fama in MIlano di eccellentissimo pittore\u00bb.\nIl cognome di Adler \u00e8 stata attribuita al pittore per la presenza di una scritta dietro un autoritratto conservato la Pinacoteca di Brera.\nSi conservano due autoritratti alla Pinacoteca di Brera a Milano e alla Galleria degli Uffizi a Firenze e altri ritratti in collezioni lombarde.\nAdler potrebbe essere identificato con il Salomone di Danzica menzionato nel Settecento dalla Reale Galleria di Firenze come attivo a Milano sul finire del XVII secolo.\nIl suo stile rivela influssi di Rembrandt Harmenszoon van Rijn."}
{"id": "2881276", "revid": "155634", "url": "https://it.wikipedia.org/wiki?curid=2881276", "title": "ATP Volvo International 1984 - Doppio", "text": "Il doppio dell'ATP Volvo International 1984 \u00e8 stato un torneo di tennis facente parte della categoria Grand Prix.\nMark Edmondson e Sherwood Stewart erano i detentori del titolo, ma hanno perso in semifinale contro Brian Gottfried e Tom\u00e1\u0161 \u0160m\u00edd.\nGottfried e \u0160m\u00edd hanno battuto in finale 6\u20134, 6\u20132 C\u00e1ssio Motta e Blaine Willenborg."}
{"id": "2881287", "revid": "2091899", "url": "https://it.wikipedia.org/wiki?curid=2881287", "title": "Tel Aviv Open 1984", "text": "Il Tel Aviv Open 1984 \u00e8 stato un torneo di tennis giocato sul cemento. \u00c8 stata la 5\u00aa edizione del torneo, che fa parte del Volvo Grand Prix 1984. Si \u00e8 giocato all'Israel Tennis Centers di Ramat HaSharon vicino a Tel Aviv in Israele dal 10 al 17 settembre 1984.\nCampioni.\nSingolare maschile.\n Aaron Krickstein ha battuto in finale Shahar Perkiss 6\u20134, 6\u20131\nDoppio maschile.\n Peter Doohan / Brian Levine hanno battuto in finale Colin Dowdeswell / Jakob Hlasek 6\u20133, 6\u20134"}
{"id": "2881288", "revid": "767487", "url": "https://it.wikipedia.org/wiki?curid=2881288", "title": "Blanche (gruppo musicale)", "text": "I Blanche sono un gruppo alternative country statunitense formatosi nel 2002 a Detroit, Michigan.\nComponenti fondatori sono stati Dan Miller, in precedenza membro dei Goober &amp; the Peas, sua moglie Tracee, il multistrumentista Dave Feeny, Lisa \"Jaybird\" Jannon alla batteria e Patch Boyle al banjo. Furono scoperti dalla V2 Records che ripubblic\u00f2 il loro primo album \"If We Can't Trust the Doctors\".\nIl gruppo si mise al lavoro per un secondo album, ma la casa discografica chiuse il loro contratto. Dovettero aspettare fino al 2007 per la pubblicazione avvenuta nel Regno Unito per la Loose Music; negli Stati Uniti fu reso disponibile solo in download digitale."}
{"id": "2881289", "revid": "767487", "url": "https://it.wikipedia.org/wiki?curid=2881289", "title": "Geneva Open 1984", "text": "Il Geneva Open 1984 \u00e8 stato un torneo di tennis giocato sulla terra battuta. \u00c8 stata la 5\u00aa edizione del torneo, che fa parte del Volvo Grand Prix 1984. Si \u00e8 giocato a Ginevra in Svizzera dal 10 al 17 settembre 1984.\nCampioni.\nSingolare maschile.\n Aaron Krickstein ha battuto in finale Shahar Perkiss 6\u20134, 6\u20131\nDoppio maschile.\n Peter Doohan / Brian Levine hanno battuto in finale Colin Dowdeswell / Jakob Hlasek 6\u20133, 6\u20134"}
{"id": "2881296", "revid": "287204", "url": "https://it.wikipedia.org/wiki?curid=2881296", "title": "Calcio agli VIII Giochi del Mediterraneo", "text": "Il torneo di calcio agli VIII Giochi del Mediterraneo si \u00e8 svolto dal 21 settembre al 29 settembre 1979.\nFormazione vincitrice.\nLa squadra che si aggiudic\u00f2 la medaglia d'oro fu la Jugoslavia.\nI giocatori convocati dal tecnico Ivan Toplak furono:\nAleksandar Stojanovi\u0107, Sre\u0107ko Bogdan, Nikica Cukrov, Ismet Had\u017ei\u0107, Milo\u0161 Hrsti\u0107, Tomislav Ivkovi\u0107, \nRajko Janjanin, Mi\u0161o Krsti\u010devi\u0107, Dragomir Okuka, Predrag Pa\u0161i\u0107, Boro Primorac, \nVedran Ro\u017ei\u0107, Milo\u0161 \u0160esti\u0107, Bla\u017e Sli\u0161kovi\u0107, Nenad Starovlah, Zlatko Vujovi\u0107, Zoran Vujovi\u0107"}
{"id": "2881298", "revid": "767487", "url": "https://it.wikipedia.org/wiki?curid=2881298", "title": "Australian Indoor Championships 1984", "text": "L'Australian Indoor Championships 1984 \u00e8 stato un torneo di tennis giocato cemento indoor del Sydney Entertainment Centre di Sydney in Australia. Il torneo fa parte del Volvo Grand Prix 1984. Si \u00e8 giocato dall'8 al 15 ottobre 1984.\nCampioni.\nSingolare maschile.\n Anders J\u00e4rryd ha battuto in finale Ivan Lendl 6\u20133, 6\u20132, 6\u20134\nDoppio maschile.\n Anders J\u00e4rryd / Hans Simonsson hanno battuto in finale Mark Edmondson / Sherwood Stewart 6\u20134, 6\u20134"}
{"id": "2881302", "revid": "743200", "url": "https://it.wikipedia.org/wiki?curid=2881302", "title": "Australian Indoor Championships 1984 - Singolare", "text": "Il singolare dell'Australian Indoor Championships 1984 \u00e8 stato un torneo di tennis facente parte della categoria Grand Prix.\nJohn McEnroe era il detentore del titolo, ma quest'anno non ha partecipato.\nAnders J\u00e4rryd ha battuto in finale 6\u20133, 6\u20132, 6\u20134 Ivan Lendl."}
{"id": "2881304", "revid": "196390", "url": "https://it.wikipedia.org/wiki?curid=2881304", "title": "Nave Nova Scotia", "text": ""}
{"id": "2881306", "revid": "767487", "url": "https://it.wikipedia.org/wiki?curid=2881306", "title": "Liga 1931", "text": "La Liga 1931 \u00e8 stata la 11\u00aa edizione del Campionato polacco di calcio e vide la vittoria finale del ."}
{"id": "2881309", "revid": "188116", "url": "https://it.wikipedia.org/wiki?curid=2881309", "title": "Base militare", "text": "Una base militare \u00e8 una struttura dove solitamente alloggiano personale e mezzi di una forza armata.\nNell'antichit\u00e0 queste potevano essere degli accampamenti, dei castra (campi fortificati), dei castelli, degli arsenali, o delle fortezze.\nA livello militare esistono:"}
{"id": "2881310", "revid": "1442080", "url": "https://it.wikipedia.org/wiki?curid=2881310", "title": "Australian Indoor Championships 1984 - Doppio", "text": "Il doppio dell'Australian Indoor Championships 1984 \u00e8 stato un torneo di tennis facente parte della categoria Grand Prix.\nMark Edmondson e Sherwood Stewart erano i detentori del titolo, ma hanno perso in finale 6\u20134, 6\u20134 contro Anders J\u00e4rryd e Hans Simonsson."}
{"id": "2881311", "revid": "26644", "url": "https://it.wikipedia.org/wiki?curid=2881311", "title": "GIMPShop", "text": ""}
{"id": "2881318", "revid": "729019", "url": "https://it.wikipedia.org/wiki?curid=2881318", "title": "Fischer Grand Prix 1985", "text": "Il Fischer Grand Prix 1985 \u00e8 stato un torneo di tennis giocato sintetico indoor del Wiener Stadthalle di Vienna in Austria. \u00c8 stata l'11\u00aa edizione del torneo che fa parte del Nabisco Grand Prix 1985. Il torneo si \u00e8 giocato dal 18 al 25 novembre 1985.\nCampioni.\nSingolare maschile.\n Jan Gunnarsson ha battuto in finale Libor Pimek 6\u20137, 6\u20132, 6\u20134, 1\u20136, 7\u20135\nDoppio maschile.\n Mike De Palmer / Gary Donnelly hanno battuto in finale Sergio Casal / Emilio S\u00e1nchez 6\u20134, 6\u20133"}
{"id": "2881326", "revid": "1442080", "url": "https://it.wikipedia.org/wiki?curid=2881326", "title": "Fischer Grand Prix 1985 - Singolare", "text": "Il singolare del Fischer Grand Prix 1985 \u00e8 stato un torneo di tennis facente parte della categoria Grand Prix.\nTim Wilkison era il detentore del titolo, ma quest'anno non ha partecipato.\nJan Gunnarsson ha battuto in finale 6\u20137, 6\u20132, 6\u20134, 1\u20136, 7\u20135 Libor Pimek."}
{"id": "2881327", "revid": "339392", "url": "https://it.wikipedia.org/wiki?curid=2881327", "title": "Fischer Grand Prix", "text": ""}
{"id": "2881330", "revid": "63727", "url": "https://it.wikipedia.org/wiki?curid=2881330", "title": "Renault Safrane II", "text": ""}
{"id": "2881332", "revid": "1442080", "url": "https://it.wikipedia.org/wiki?curid=2881332", "title": "Fischer Grand Prix 1985 - Doppio", "text": "Il doppio del Fischer Grand Prix 1985 \u00e8 stato un torneo di tennis facente parte della categoria Grand Prix.\nWojciech Fibak e Sandy Mayer erano i detentori del titolo, ma quest'anno non hanno partecipato.\nMike De Palmer e Gary Donnelly hanno battuto in finale 6\u20134, 6\u20133 Sergio Casal e Emilio S\u00e1nchez."}
{"id": "2881333", "revid": "767487", "url": "https://it.wikipedia.org/wiki?curid=2881333", "title": "Liga 1932", "text": "La Liga 1932 \u00e8 stata la 12\u00aa edizione del Campionato polacco di calcio e vide la vittoria finale del ."}
{"id": "2881338", "revid": "287204", "url": "https://it.wikipedia.org/wiki?curid=2881338", "title": "Fischer Grand Prix 1984", "text": "Il Fischer Grand Prix 1984 \u00e8 stato un torneo di tennis giocato sintetico indoor del Wiener Stadthalle di Vienna in Austria. \u00c8 stata la 10\u00aa edizione del torneo che fa parte del Volvo Grand Prix 1984. Il torneo si \u00e8 giocato dal 22 al 29 ottobre 1984.\nCampioni.\nSingolare maschile.\n Tim Wilkison ha battuto in finale Pavel Slo\u017eil 6\u20131, 6\u20131, 6\u20132\nDoppio maschile.\n Wojciech Fibak / Sandy Mayer hanno battuto in finale Heinz G\u00fcnthardt / Bal\u00e1zs Tar\u00f3czy 6\u20134, 6\u20134"}
{"id": "2881342", "revid": "205197", "url": "https://it.wikipedia.org/wiki?curid=2881342", "title": "Liga 1933", "text": "L'edizione 1933 del campionato polacco di calcio venne vinta dal Ruch Chorz\u00f3w."}
{"id": "2881343", "revid": "149485", "url": "https://it.wikipedia.org/wiki?curid=2881343", "title": "Gudmund J\u00f6ran Adlerbeth", "text": "Nel 1783 accompagn\u00f2 il re Gustavo III in Italia e fu tra i primi membri dell'Accademia Svedese.\nFu autore di traduzioni metriche di Virgilio, Orazio e Ovidio."}
{"id": "2881344", "revid": "1442080", "url": "https://it.wikipedia.org/wiki?curid=2881344", "title": "Fischer Grand Prix 1984 - Singolare", "text": "Il singolare del Fischer Grand Prix 1984 \u00e8 stato un torneo di tennis facente parte della categoria Grand Prix.\nBrian Gottfried era il detentore del titolo, ma quest'anno non ha partecipato.\nTim Wilkison ha battuto in finale 6\u20131, 6\u20131, 6\u20132 Pavel Slo\u017eil."}
{"id": "2881346", "revid": "599013", "url": "https://it.wikipedia.org/wiki?curid=2881346", "title": "Francesco Imberti (calciatore)", "text": "Carriera.\nCresciuto nelle giovanili del Torino, si affaccia in prima squadra a partire dalla stagione 1929-1930, realizzando in due stagioni 8 reti (fra cui una doppietta nel 1929-1930 contro l'Ambrosiana, futura campione d'Italia) ma senza riuscire ad imporsi come titolare, chiuso da Julio Libonatti, Gino Rossetti e Onesto Silano.\nNel 1932 passa quindi alla Juventus, con cui si aggiudica lo scudetto, scendendo in campo in 2 occasioni. Prosegue quindi la carriera nelle serie minori militando in Serie B con Lucchese, (dove si distingue per i quattro gol segnati in trasferta ad Alessandria\n21 aprile 1940 contro la squadra di casa in una vittoria dei liguri per 5-1) e .\nIn carriera ha collezionato complessivamente 25 presenze e 8 reti in Serie A nonch\u00e9 121 presenze e 42 reti in Serie B."}
{"id": "2881347", "revid": "1305772", "url": "https://it.wikipedia.org/wiki?curid=2881347", "title": "Fischer Grand Prix 1984 - Doppio", "text": "Il doppio del Fischer Grand Prix 1984 \u00e8 stato un torneo di tennis facente parte della categoria Grand Prix.\nMel Purcell e Stan Smith erano i detentori del titolo, ma hanno perso nei quarti di finale contro Wojciech Fibak e Sandy Mayer.\nFibak e Mayer hanno battuto in finale 6\u20134, 6\u20134 Heinz G\u00fcnthardt e Bal\u00e1zs Tar\u00f3czy."}
{"id": "2881351", "revid": "767487", "url": "https://it.wikipedia.org/wiki?curid=2881351", "title": "South Australian Open 1984", "text": "Il South Australian Open 1984 \u00e8 stato un torneo di tennis giocato sull'erba. \u00c8 stata l'8\u00aa edizione del Torneo di Adelaide, che fa parte del Volvo Grand Prix 1984. Si \u00e8 giocato ad Adelaide in Australia dal 17 al 24 dicembre 1984.\nCampioni.\nSingolare.\n Peter Doohan ha battuto in finale Huub van Boeckel 1\u20136, 6\u20131, 6\u20134\nDoppio.\n Broderick Dyke / Wally Masur hanno battuto in finale Peter Doohan / Brian Levine 4\u20136, 7\u20135, 6\u20131"}
{"id": "2881354", "revid": "1442080", "url": "https://it.wikipedia.org/wiki?curid=2881354", "title": "South Australian Open 1984 - Singolare", "text": "Il singolare del South Australian Open 1984 \u00e8 stato un torneo di tennis facente parte della categoria Grand Prix.\nPeter Doohan ha battuto in finale Huub van Boeckel 1\u20136, 6\u20131, 6\u20134"}
{"id": "2881362", "revid": "553803", "url": "https://it.wikipedia.org/wiki?curid=2881362", "title": "Volvo Masters 1984", "text": "Il Volvo Masters 1984 \u00e8 stato un torneo di tennis giocato sui campi in sintetico indoor del Madison Square Garden di New York negli Stati Uniti. \u00c8 stata la 15\u00aa edizione del torneo di singolare di fine anno, la 11\u00aa del torneo di doppio di fine anno ed era parte del Volvo Grand Prix 1984. Il torneo si \u00e8 giocato a New York dall'8 al 13 gennaio 1985.\nCampioni.\nSingolare.\n John McEnroe ha battuto in finale Ivan Lendl 7\u20135, 6\u20130, 6\u20134.\nDoppio.\n Peter Fleming / John McEnroe hanno battuto in finale Mark Edmondson / Sherwood Stewart 6\u20133, 6\u20131"}
{"id": "2881371", "revid": "149727", "url": "https://it.wikipedia.org/wiki?curid=2881371", "title": "Ferrovia Pavia-Broni-Stradella", "text": ""}
{"id": "2881377", "revid": "486946", "url": "https://it.wikipedia.org/wiki?curid=2881377", "title": "S\u00f8v\u00e6rnet", "text": ""}
{"id": "2881379", "revid": "339392", "url": "https://it.wikipedia.org/wiki?curid=2881379", "title": "Marina militare greca", "text": ""}
{"id": "2881380", "revid": "339392", "url": "https://it.wikipedia.org/wiki?curid=2881380", "title": "Hellenic Navy", "text": ""}
{"id": "2881393", "revid": "729019", "url": "https://it.wikipedia.org/wiki?curid=2881393", "title": "Stazione di Stradella", "text": "La stazione di Stradella \u00e8 una stazione ferroviaria posta sulla linea Alessandria\u2013Piacenza, e capolinea della linea per Pavia, che si dirama dalla precedente nella stazione di Broni.\nStoria.\nLa stazione entr\u00f2 in funzione nel 1858 come capolinea provvisorio della linea da Alessandria, prolungata l'anno successivo a Piacenza.\nNel 1882 fu attivata la linea per Pavia.\nDal 1929 al 1956 sul piazzale esterno della stazione era posto il capolinea della tranvia elettrica per Santa Maria della Versa.\nMovimento.\nIl servizio passeggeri \u00e8 costituito da treni regionali svolti da Trenord nell'ambito del contratto di servizio stipulato con la Regione Lombardia."}
{"id": "2881432", "revid": "339392", "url": "https://it.wikipedia.org/wiki?curid=2881432", "title": "Volvo Masters", "text": ""}
{"id": "2881465", "revid": "2005532", "url": "https://it.wikipedia.org/wiki?curid=2881465", "title": "Geoff Willis", "text": "Carriera.\nLaureatosi in ingegneria meccanica all'universit\u00e0 di Cambridge, Willis fu assunto dal National Physical Laboratory di Teddington, dove si occup\u00f2 di studi sulla fluidodinamica. Specializzatosi nel settore dell'idrodinamica, dal 1987 si occup\u00f2 della progettazione di imbarcazioni destinate all'America's Cup per conto del team britannico, cominciando ad interessarsi alla tecnica del CFD; quando al termine 1990 Willis fu assunto dal team Leyton House di F1, divenne il primo ingegnere ad applicare questa tecnica nel disegno delle monoposto di Formula 1. \nAlla Leyton House Willis conobbe Adrian Newey, insieme al quale si trasfer\u00ec, poco dopo, alla Williams; qui continu\u00f2 lo sviluppo del CFD, occupandosi anche di aerodinamica. Dopo la partenza di Newey nel 1997, Willis assunse il ruolo di capo del reparto di aerodinamica alla Williams, rimanendo nel team inglese fino al 2002, quando pass\u00f2 alla BAR, diventandone direttore tecnico. Nel 2005 la scuderia fu acquisita dalla Honda, che a met\u00e0 2006 licenzi\u00f2 Willis, dopo averlo sostituito nei suoi compiti con Shuhei Nakamoto; a luglio dell'anno successivo il tecnico inglese fu assunto dalla Red Bull, sempre come direttore tecnico, trovandosi nuovamente a lavorare con Newey.\nNel corso della stagione 2009 Willis ha lasciato la Red Bull, diventando consulente tecnico del nuovo team HRT all'inizio del 2010; il tecnico inglese ha preso servizio ufficialmente a partire dal Gran Premio d'Australia.\nIl 30 settembre 2011 il team Mercedes GP annuncia l'arrivo di Willis nel ruolo di Direttore della Tecnologia. Sar\u00e0 a capo dell'aerodinamica, dinamica del veicolo, simulazione e sistemi di controllo. Inizier\u00e0 a lavorare con la scuderia tedesca dal 17 ottobre."}
{"id": "2881477", "revid": "287204", "url": "https://it.wikipedia.org/wiki?curid=2881477", "title": "Dovima", "text": "Biografia.\nNata a New York, Dovima fu notata da un editore di \"Vogue\", che le fece fare alcuni scatti fotografici da Irving Penn il giorno seguente. Lavor\u00f2 con Richard Avedon, le cui fotografie di Dovima in abito da sera nero insieme ad alcuni elefanti da circo, scattate presso il Cirque d'hiver a Parigi, nell'agosto 1955, divennero famosissime. L'abito indossato da Dovima in quella occasione fu il primo disegnato da Yves Saint Laurent, all'epoca assistente di Christian Dior.\nDovima raggiunse lo stato di supermodella, prima ancora che il termine divenisse di uso comune, in quanto considerata la modella pi\u00f9 pagata dell'epoca. Nel 1957 fece anche un cameo nel film \"Cenerentola a Parigi\" prodotto dalla Paramount.\nMor\u00ec per un epatocarcinoma il 3 maggio 1990 all'et\u00e0 di sessantadue anni. Dopo la sua morte, Richard Avedon disse \"Dovima era una delle ultime grandi, eleganti ed aristocratiche bellezze... la bellezza pi\u00f9 notevole e non convenzionale del suo tempo\"."}
{"id": "2881482", "revid": "1543377", "url": "https://it.wikipedia.org/wiki?curid=2881482", "title": "Sidney Olcott", "text": "Fu uno dei fondatori della Motion Picture Directors Association (18 luglio 1915).\nBiografia.\nCarriera.\nAncora giovane si trasfer\u00ec a New York con il desiderio di fare l'attore e l\u00ec lavor\u00f2 in teatro fino al 1904, quando debutt\u00f2 nel cinema con la casa di produzione Biograph. Dopo poco tempo pass\u00f2 alla regia per diventare poi direttore generale della casa.\nNel 1907, Frank Marion e Samuel Long, con l'appoggio finanziario di George Kleine, crearono una nuova casa di produzione, la Kalem Company e riuscirono a ingaggiare Olcott strappandolo alla Biograph. Gli offrirono un compenso di dieci dollari a pellicola girata, con la clausola che avrebbe dovuto dirigere come minimo un film di un rullo ogni settimana. Dopo aver girato diversi film di grande successo per la Kalem, tra cui \"Ben Hur\" con la sua emozionante scena della corsa dei carri, Olcott divent\u00f2 presidente della compagnia e venne compensato con una parte delle quote societarie.\nNel 1910, Olcott dimostr\u00f2 la sua capacit\u00e0 di innovazione quando fece della Kalem Company la prima casa di produzione a girare al di fuori degli Stati Uniti. Essendo di origine irlandese e sapendo che in America esisteva un gran numero di potenziali spettatori irlandesi, Olcott and\u00f2 a girare nell'isola, realizzando un film intitolato \"A Lad from Old Ireland\". Gir\u00f2 di seguito una dozzina di film e solo lo scoppio della prima guerra mondiale gli imped\u00ec di realizzare il suo piano di costruire uno studio cinematografico fisso a Beaufort nella Contea di Kerry.\nIl successo dei film irlandesi lo spinsero a portare, nel 1912 una troupe in Palestina, dove realizz\u00f2 il primo film di cinque rulli della storia, \"Dalla mangiatoia alla croce\", che raccontava la storia della vita di Ges\u00f9. Il film, giudicato con scetticismo prima che comparisse sugli schermi, venne molto apprezzato sia dal pubblico che dalla critica; costato 35.000 dollari, \"Dalla mangiatoia alla croce\" garant\u00ec alla Kalem Company profitti per quasi un milione, una somma strabiliante per l'epoca. L'industria del cinema acclam\u00f2 Olcott come il regista pi\u00f9 grande e il film influenz\u00f2 il lavoro di molti cineasti come D.W. Griffith e Cecil B. DeMille. \"Dalla mangiatoia alla croce\" viene tuttora proiettato nei cineclub e mostrato agli studenti che apprendono le tecniche cinematografiche delle origini della settima arte. Nel 1998, \u00e8 stato scelto per essere inserito nell'archivio del National Film Registry della Biblioteca del Congresso.\nNonostante i proprietari della Kalem fossero molto ricchi, si rifiutarono di aumentare lo stipendio di Olcott oltre i 150 dollari a settimana che guadagnava in quel periodo. Di conseguenza Olcott si dimise e si prese una pausa dal lavoro, realizzando solo alcuni film occasionali fino al 1915 quando la sua amica e connazionale Mary Pickford lo convinse a raggiungerla alla Famous Players. La Kalem non si riprese pi\u00f9 dall'errore commesso facendosi sfuggire Olcott e, pochi anni dopo la sua partenza, fin\u00ec per essere acquistata dalla Vitagraph.\nOlcott fu uno dei membri fondatori della sezione della costa orientale della Motion Picture Directors Association, antesignana dell'odierna Directors Guild of America, e pi\u00f9 tardi ne divent\u00f2 presidente. Come tutto il resto dell'industria cinematografica Olcott fin\u00ec per trasferirsi a Hollywood, in California, dove diresse molti film di grande successo interpretati dagli attori pi\u00f9 in voga dell'epoca.\nVita privata.\nOlcott spos\u00f2 Valentine Grant, la protagonista del suo film del 1916 \"The Innocent Lie\".\nDurante la seconda guerra mondiale, Olcott ospit\u00f2 nella sua casa di Los Angeles dei soldati del Commonwealth in visita. Nel suo libro \"Stardust and Shadows: Canadians in Early Hollywood\" lo scrittore Charles Foster racconta quel periodo della vita del regista e come grazie a Olcott venne presentato a molti membri della comunit\u00e0 canadese di Hollywood.\nOlcott mor\u00ec a Hollywood nel 1949, all'et\u00e0 di 76 anni."}
{"id": "2881517", "revid": "287204", "url": "https://it.wikipedia.org/wiki?curid=2881517", "title": "5784 Yoron", "text": "5784 Yoron \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,6415918\u00a0UA e da un'eccentricit\u00e0 di 0,1228140, inclinata di 9,44301\u00b0 rispetto all'eclittica.\nL'asteroide \u00e8 dedicato all'omonima isola, nella parte settentrionale della prefettura di Okinawa, da cui Y. Ueno nel 2008, da una latitudine di 27\u00b0 N, \u00e8 riuscito ad osservare \u03b1 Crucis, posta a 63\u00b0 S, sfruttando la rifrazione atmosferica per superare il limite di 90\u00ba posto dall'orizzonte."}
{"id": "2881525", "revid": "287204", "url": "https://it.wikipedia.org/wiki?curid=2881525", "title": "Isaac Galvez", "text": ""}
{"id": "2881531", "revid": "991694", "url": "https://it.wikipedia.org/wiki?curid=2881531", "title": "Vancouver Whitecaps", "text": ""}
{"id": "2881533", "revid": "447535", "url": "https://it.wikipedia.org/wiki?curid=2881533", "title": "Peter Bauer", "text": ""}
{"id": "2881551", "revid": "767487", "url": "https://it.wikipedia.org/wiki?curid=2881551", "title": "Ashley McIsaac", "text": "Biografia.\nIl suo primo album \"Hi\u2122 How Are You Today?\" (contenente il singolo \"Sleepy Maggie\" cantato in lingua gaelica scozzese da Mary Jane Lamond) \u00e8 stato pubblicato nel 1995. Nel 2003 MacIsaac ha pubblicato la sua autobiografia intitolata \"Fiddling with Disaster\"."}
{"id": "2881564", "revid": "288300", "url": "https://it.wikipedia.org/wiki?curid=2881564", "title": "Toronto Lynx", "text": ""}
{"id": "2881571", "revid": "108616320", "url": "https://it.wikipedia.org/wiki?curid=2881571", "title": "Duca di Beaufort", "text": "Il titolo di Duca di Beaufort nella Par\u00eca inglese venne creato da Carlo II d'Inghilterra nel 1682 per Henry Somerset, III marchese di Worcester, discendente di Charles Somerset, I conte di Worcester, figlio illegittimo di Henry Beaufort, III Duca di Somerset, leader del partito dei Lancaster nella Guerra delle Due Rose. Il nome Beaufort fa riferimento al castello omonimo nella regione dello Champagne, in Francia (oggi Montmorency-Beaufort). \u00c8 l'unico ducato inglese il cui nome si riferisce ad una localit\u00e0 esterna alla Gran Bretagna.\nStoria.\nI duchi di Beaufort derivano la loro discendenza dalla casata dei Plantageneti attraverso Edoardo III d'Inghilterra. Il castello di Beaufort fu possesso di John di Gaunt, ed il cognome di Beaufort venne concesso ai quattro figli illegittimi (poi legittimati) di John avuti dalla sua amante e terza moglie, Katherine Swynford.\nIl duca di Beaufort godeva anche dei titoli sussidiari di marchese di Worcester (creato nel 1642) e conte di Worcester (1514). Il titolo di \"Marquess of Worcester\" viene ancora oggi usato come titolo di cortesia per il figlio primogenito del duca regnante. Il titolo di \"Conte di Glamorgan\" \u00e8 utilizzato per il nipote primogenito. Il primo figlio del conte di Glamorgan ottiene il titolo di \"visconte Grosmont\". Questi ultimi due titoli derivano da creazioni irregolari fatte da Carlo I in favore di Edward Somerset nel 1644, che successivamente succedette al padre come II marchese di Worcester. La contea di Glamorgan e la vice contea di Grosmont ad ogni modo non vennero riconosciuti come titoli sussidiari dal successore Carlo II a causa delle irregolari patenti di creazione ma l'uso oggi \u00e8 puramente onorifico per distinguere i vari membri della famiglia ed il loro rapporto con la successione in linea diretta.\nFitzRoy Somerset Raglan, nato Lord FitzRoy Somerset, era il figlio del V duca.\nLa famiglia aveva la propria sede storica al Raglan Castle, nel Monmouthshire, ma attualmente la residenza \u00e8 a Badminton House presso Chipping Sodbury nel Gloucestershire.\nDuchi di Beaufort (1682).\nL'erede apparente \u00e8 il figlio dell'attuale detentore, Henry Robert FitzRoy Somerset, marchese di Worcester (nato il 20 gennaio 1989)\nL'erede presunto dell'erede apparente \u00e8 suo zio Lord Edward Alexander Somerset (nato nel 1958)."}
{"id": "2881574", "revid": "181541", "url": "https://it.wikipedia.org/wiki?curid=2881574", "title": "Reattore ap1000", "text": ""}
{"id": "2881592", "revid": "125517122", "url": "https://it.wikipedia.org/wiki?curid=2881592", "title": "Parsons Dance Company", "text": "La Parsons Dance Company \u00e8 una compagnia di danza contemporanea fondata dal coreografo David Parsons nel 1987. La compagnia lavora trentadue settimane ogni anno sin dalla sua fondazione.\nLa compagnia ha base a New York ma si esibisce in tutto il mondo. Ad oggi la compagnia di David Parsons si \u00e8 esibita in circa 235 teatri internazionali, fra cui la Maison de la danse a Lione, al Teatro La Fenice a Venezia ed al Theatro Municipal di Rio de Janeiro.\nLa compagnia \u00e8 composta da otto ballerini regolari: Zoey Anderson, Deidre Rogan, Henry Steele, Joan Rodriguez, Katie Garcia, Sumire (Sue) Ishige, Croix Dilenno, DaMond LeMonte Garner. La Parsons Dance Company ha un repertorio di settanta produzioni, venti delle quali realizzate su composizioni originali di musicisti come Dave Matthews, Michael Gordon e Milton Nascimento. Parsons Dance Company ha collaborato con molti artisti, inclusi\nElena D'Amario, Julie Taymor, William Ivey Long, Annie Leibovitz, Donna Karan e Alex Katz."}
{"id": "2881597", "revid": "124808", "url": "https://it.wikipedia.org/wiki?curid=2881597", "title": "Secondo Canale (programma televisivo)", "text": ""}
{"id": "2881598", "revid": "767487", "url": "https://it.wikipedia.org/wiki?curid=2881598", "title": "Over the Hill to the Poorhouse (film 1908)", "text": "Over the Hill to the Poorhouse \u00e8 un cortometraggio muto del 1908 diretto da Stanner E.V. Taylor:\nLa poesia di Will Carleton \"Over the Hill to the Poor House\", che ispir\u00f2 il soggetto del film e che venne adattata in seguito per altre versioni cinematografiche, originariamente era parte della raccolta \"Farm Ballads\" pubblicata a New York nel 1873.\nIl cortometraggio, interpretato da Florence Auer, Edward Dillon e Mack Sennett, venne prodotto dall'American Mutoscope and Biograph Company che lo distribu\u00ec in sala il 26 giugno 1908.\nProduzione.\nIl film venne prodotto dall'American Mutoscope and Biograph Company.\nDistribuzione.\nDistribuito dall'American Mutoscope and Biograph Company, il film - un cortometraggio di circa nove minuti conosciuto anche come \"Over the Hills to the Poorhouse\" - usc\u00ec in sala il 26 giugno 1908.\nNon si conoscono copie ancora esistenti della pellicola che viene considerata presumibilmente perduta\nAltre versioni.\nNel 1911, ne venne fatto un remake dal titolo \"Over the Hills\" con la regia di Joseph W. Smiley e George Loane Tucker.Un'altra versione venne distribuita anche in Italia con il titolo \"Mamma\" (titolo originale \"Over the Hill to the Poorhouse\"), film diretto da Harry F. Millarde."}
{"id": "2881599", "revid": "547992", "url": "https://it.wikipedia.org/wiki?curid=2881599", "title": "Gesualdo Piacenti", "text": "Carriera.\nGiocatore.\nCresciuto nelle giovanili della , non riesce inizialmente ad emergere in prima squadra. Scende quindi in Serie B con la SPAL e in Serie C col , senza trovare ugualmente spazio, mentre nelle annate successiva si impone come titolare in Serie C con Campobasso e Siracusa.\nNell'estate 1977 rientra alla Roma, con cui esordisce in Serie A l'11 settembre nella vittoria interna sul Torino, disputando complessivamente 14 presenze nella stagione 1977-1978.\nA fine stagione viene ceduto in prestito al , appena retrocesso in B, col quale conquista l'immediato ritorno in massima serie. Nel 1979 torna alla Roma, ma nella sessione autunnale del calciomercato viene ceduto nuovamente fra i cadetti, alla , dove totalizza 10 presenze.\nNel 1980 scende in Serie C1 dove gioca prima col e successivamente col , prima di abbandonare il calcio ad alto livello.\nIn carriera ha totalizzato complessivamente 14 presenze in Serie A e 35 presenze in Serie B.\nAllenatore.\nDa allenatore, ha a lungo guidato le Nazionali giovanili.\nAttualmente \u00e8 il vice di Francesco Rocca alla guida della Nazionale Under-20.\nDall'estate 2011 \u00e8 osservatore della nazionale Italiana, per le giovanili (Under 15-21)."}
{"id": "2881603", "revid": "198326", "url": "https://it.wikipedia.org/wiki?curid=2881603", "title": "Paul Letarouilly", "text": "Biografia.\nFu allievo di Charles Percier e Pierre-Fran\u00e7ois-L\u00e9onard Fontaine all'\u00c9cole des beaux-arts. Nel 1819 fu nominato architetto ispettore della riedificazioni del th\u00e9\u00e2tre de l'Od\u00e9on.\nNel 1820 comp\u00ec un viaggio in Italia, da cui ricav\u00f2 la sua opera \"\u00c9difices de Rome moderne: ou recueil des palais, maisons, \u00e9glises, couvents, et autres monuments publics et particuliers les plus remarquables de la ville de Rome\", comparso tra il 1840 e il 1855, illustrato con incisioni degli edifici di Roma realizzate da lui stesso.\nAl suo ritorno dall'Italia, divenne in successione architetto ispettore dell'H\u00f4tel du minist\u00e8re des finances, dei monumenti degli Champs-\u00c9lys\u00e9es e, nel 1834, architetto in capo del Coll\u00e8ge de France."}
{"id": "2881606", "revid": "110157", "url": "https://it.wikipedia.org/wiki?curid=2881606", "title": "Studebaker Transtar", "text": "La Transtar \u00e8 stata una linea di autocarri prodotta dalla Studebaker dal 1956 al 1959, e dal 1960 al 1963.\nIl nome \u201cTranstar\u201d fu introdotto per la prima volta nel 1956 come \u201cserie 2E\u201d da \u00bd, \u00be, 1, e 2 t di capacit\u00e0 di carico. I tre modelli di portata minore erano disponibili con carrozzeria pick-up gi\u00e0 realizzata dalla Casa costruttrice di South Bend.\nLo stile dei modelli di questa serie era datata 1949, sebbene ci furono degli aggiornamenti nella linea e nell'ingegneria nel 1954 e nel 1955. Il nome \u201cTranstar\u201d continu\u00f2 ad essere usato nel 1957 e nel 1958 con la \u201cserie 3E\u201d, sebbene fu lanciata la correlata Scotsman in versione pick-up. Tra il 1957 ed il 1958 sulla Transtar fu installata una nuova griglia anteriore in fibra di vetro che conferiva al modello un aspetto aggressivo e dava alla superata cabina di guida un'apparenza fresca e nuova. \nPer ragioni sconosciute, il nome \u201cTranstar\u201d fu ritirato nel 1959 con la \u201cserie 4E\u201d e fu cambiato in \u201cDeluxe\u201d.\nNell'anno di rilancio della gamma della Transtar (1960), la Studebaker introdusse una nuova linea di autocarri da \u00bd e \u00be t, con il nome Champ. Quest'ultima montava il frontale e i lamierati della cabina guida derivati dalla Lark berlina degli anni 1959-1960, mantenendo anche il telaio. Le Champ furono lanciate come risposta al lancio della Ford Ranchero (1957) e della Chevrolet El Camino (1959), che avevano una linea e delle caratteristiche di pick-up leggeri.\nIl nome \u201cTranstar\u201d riapparve nel 1960 per le capacit\u00e0 di carico medio-alte (1 e 2 t), e continu\u00f2 ad essere usato fino alla fine della produzione degli autocarri Studebaker nello stabilimento statunitense di South Bend nel dicembre del 1963."}
{"id": "2881607", "revid": "31057922", "url": "https://it.wikipedia.org/wiki?curid=2881607", "title": "Avvocato Guerrieri", "text": ""}
{"id": "2881609", "revid": "287204", "url": "https://it.wikipedia.org/wiki?curid=2881609", "title": "22254 Vladbarmin", "text": "22254 Vladbarmin \u00e8 un asteroide della fascia principale. Scoperto nel 1978, presenta un'orbita caratterizzata da un semiasse maggiore pari a 2,3399477\u00a0UA e da un'eccentricit\u00e0 di 0,2614909, inclinata di 3,38354\u00b0 rispetto all'eclittica."}
{"id": "2881611", "revid": "969415", "url": "https://it.wikipedia.org/wiki?curid=2881611", "title": "Guido Guerrieri", "text": ""}
{"id": "2881612", "revid": "287204", "url": "https://it.wikipedia.org/wiki?curid=2881612", "title": "23406 Kozlov", "text": "23406 Kozlov \u00e8 un asteroide della fascia principale. Scoperto nel 1977, presenta un'orbita caratterizzata da un semiasse maggiore pari a 2,3603764\u00a0UA e da un'eccentricit\u00e0 di 0,2365303, inclinata di 1,11996\u00b0 rispetto all'eclittica."}
{"id": "2881613", "revid": "219110", "url": "https://it.wikipedia.org/wiki?curid=2881613", "title": "Mura altomedievali di Pisa", "text": ""}
{"id": "2881615", "revid": "107098", "url": "https://it.wikipedia.org/wiki?curid=2881615", "title": "Juan Llaneras", "text": ""}
{"id": "2881619", "revid": "287204", "url": "https://it.wikipedia.org/wiki?curid=2881619", "title": "23409 Derzhavin", "text": "23409 Derzhavin \u00e8 un asteroide della fascia principale. Scoperto nel 1978, presenta un'orbita caratterizzata da un semiasse maggiore pari a 2,3106258\u00a0UA e da un'eccentricit\u00e0 di 0,2149446, inclinata di 4,97733\u00b0 rispetto all'eclittica."}
{"id": "2881620", "revid": "287204", "url": "https://it.wikipedia.org/wiki?curid=2881620", "title": "23410 Vikuznetsov", "text": "23410 Vikuznetsov \u00e8 un asteroide della fascia principale. Scoperto nel 1978, presenta un'orbita caratterizzata da un semiasse maggiore pari a 2,2649570\u00a0UA e da un'eccentricit\u00e0 di 0,2492566, inclinata di 3,91067\u00b0 rispetto all'eclittica."}
{"id": "2881625", "revid": "287204", "url": "https://it.wikipedia.org/wiki?curid=2881625", "title": "24647 Maksimachev", "text": "24647 Maksimachev \u00e8 un asteroide della fascia principale. Scoperto nel 1985, presenta un'orbita caratterizzata da un semiasse maggiore pari a 2,2264511\u00a0UA e da un'eccentricit\u00e0 di 0,2288107, inclinata di 3,55438\u00b0 rispetto all'eclittica."}
{"id": "2881627", "revid": "1543377", "url": "https://it.wikipedia.org/wiki?curid=2881627", "title": "Duca di St. Albans", "text": "Il titolo di Duca di St Albans fu creato nella paria d'Inghilterra nel 1684 per Charles Beauclerk, I conte di Burford quando raggiunse i quattordici anni, in quanto figlio illegittimo di Carlo II d'Inghilterra e dell'attrice Nell Gwyn e lo ricompens\u00f2 con questo titolo come aveva gi\u00e0 concesso i ducati di Monmouth, Richmond, Lennox, Southampton e Grafton agli altri suoi figli illegittimi.\nIl ducato di St Albans godeva anche dei titoli sussidiari di Conte di Burford, nell'Oxfordshire (1676), Barone Heddington, nell'Oxfordshire (1676) e Barone Vere, di Hanworth nel Middlesex (1750). La contea e la baronia di Heddington sono compresi nella Paria d'Inghilterra, mentre la baronia di Vere \u00e8 compresa nella Par\u00eca di Gran Bretagna. I Duchi di St Albans hanno anche il titolo ereditario di Gran Falconiere d'Inghilterra.\nIl figlio maggiore ed erede del Duca di St Albans ha il titolo di cortesia di Conte di Burford, e Lord Vere \u00e8 il titolo concesso al primo nipote maschio del Duca.\nGli attuali Duchi di St Albans non hanno una sede prediletta. Formalmente la residenza della famiglia si trova nel Nottinghamshire e nel Surrey.\nDuchi di St Albans (1684).\nErede: Charles Beauclerk, conte di Burford (n. 1965), unico figlio del XIV duca\nBaroni Vere (1750).\n\"Da allora il titolo venne compreso nel novero dei titoli dei duchi di St Albans\""}
{"id": "2881628", "revid": "287204", "url": "https://it.wikipedia.org/wiki?curid=2881628", "title": "26075 Levitsvet", "text": "26075 Levitsvet \u00e8 un asteroide della fascia principale. Scoperto nel 1978, presenta un'orbita caratterizzata da un semiasse maggiore pari a 2,2138541\u00a0UA e da un'eccentricit\u00e0 di 0,1948693, inclinata di 2,16595\u00b0 rispetto all'eclittica."}
{"id": "2881629", "revid": "1516566", "url": "https://it.wikipedia.org/wiki?curid=2881629", "title": "Classe H (sommergibile Italia)", "text": "La classe H era una classe di sommergibili di piccola crociera della Regia Marina costruiti in 8 esemplari entrati in servizio a partire dal 1916.\nAppartenenti alla tipologia \u00abHolland\u00bb di costruzione statunitense, risultarono delle buone unit\u00e0.\nUnit\u00e0.\nLa classe era composta dalle unit\u00e0:\nFurono, assieme alle unit\u00e0 posamine della classe X, gli unici sommergibili a servire la Regia Marina in entrambe le guerre mondiali.\nDurante la prima guerra mondiale furono impiegati in Adriatico senza cogliere risultati, ma subendo la perdita dell'\"H 5\", silurato accidentalmente dal sommergibile inglese \"HB1\".\nRidotti a cinque unit\u00e0 (l'\"H 3\" e l'\"H 7\" erano infatti stati radiati negli anni '30), furono impiegati in compiti difensivi durante il secondo conflitto mondiale, subendo la perdita dell'\"H 8\", a causa di un bombardamento, e dell'\"H 6\", catturato all'armistizio; le unit\u00e0 superstiti furono demolite nel dopoguerra."}
{"id": "2881630", "revid": "767487", "url": "https://it.wikipedia.org/wiki?curid=2881630", "title": "Never Say Goodbye (Bon Jovi)", "text": "Never Say Goodbye \u00e8 una canzone dei Bon Jovi, scritta da Jon Bon Jovi e Richie Sambora. Fu estratta come quarto e ultimo singolo dal terzo album in studio del gruppo, \"Slippery When Wet\", nell'agosto del 1987. \nNon riusc\u00ec a raggiungere la top 10 della Billboard Hot 100 come le tre precedenti hit estratte dal disco, ma si piazz\u00f2 comunque alla posizione #21 della Official Singles Chart nel Regno Unito.\nLa canzone \u00e8 famosa per essere stata la prima vera e propria power ballad del gruppo, genere di cui i Bon Jovi diventeranno dei veri specialisti negli anni successivi. Per questo motivo, il brano \u00e8 in netto contrasto con diverse altre tracce di \"Slippery When Wet\", dal momento che \u00e8 cantata con ritmo pi\u00f9 lento e appare decisamente poco ottimista. Il suo testo, infatti, tratta di una relazione tra due giovani amanti, il cui desiderio \u00e8 quello di stare insieme e di non separarsi mai.\nLa canzone fa parte del primo greatest hits del gruppo, \"Cross Road\" (1994).\nUna cover di \"Never Say Goodbye\" in cinese \u00e8 stata registrata dal gruppo taiwanese Power Station e pubblicata nel 2009.\nVideoclip.\nIl videoclip di \"Never Say Goodbye\", come la maggior parte di quelli realizzati dai Bon Jovi negli anni ottanta, mostra alcune scene in cui il gruppo si esibisce dal vivo, evidenziando anche alcune foto d'infanzia dei vari membri della band. Nel video, Jon Bon Jovi canta con una chitarra acustica legata al corpo, che per\u00f2 suona solo occasionalmente. Ad un certo punto del clip, durante un assolo di chitarra di Richie Sambora, lo stesso Jon viene fatto innalzare sopra il pubblico attraverso una fune che lo tiene legato, per poi essere riportato normalmente di nuovo sul palco. In questo modo, infatti, la band\nera solita chiudere i propri concerti durante lo Slippery When Wet Tour, dove \"Never Say Goodbye\" veniva eseguita proprio come ultima canzone.\nOmaggi.\nI Bon Jovi e \"Never Say Goodbye\" vengono citati dal cantante italiano Max Pezzali nel pezzo \"Come Bonnie e Clyde\" contenuto nel suo album \"Astronave Max\" del 2015.\nTracce.\nVersione americana \nVersione europea \nVersione internazionale"}
{"id": "2881631", "revid": "228587", "url": "https://it.wikipedia.org/wiki?curid=2881631", "title": "John F. Kennedy Library", "text": "La John F. Kennedy Library \u00e8 una biblioteca presidenziale dedicata a John Fitzgerald Kennedy, 35\u00ba Presidente degli Stati Uniti. Ospita numerosi documenti relativi alla presidenza Kennedy ed effetti personali appartenuti al Presidente.\nSi trova a Dorchester, un quartiere della citt\u00e0 di Boston, nel Massachusetts. L'edificio principale \u00e8 stato progettato dall'architetto americano di origine cinese Ieoh Ming Pei. I lavori per la costruzione della struttura, che copre un'area di circa 4 ettari, iniziarono in agosto del 1977 e terminarono in ottobre del 1979, con un costo stimato in 20,8 milioni di dollari.\nLa biblioteca e il museo furono inaugurati ufficialmente il 20 ottobre 1979, alla presenza del presidente Jimmy Carter e di rappresentanti della famiglia Kennedy, tra cui la figlia Caroline Kennedy.\nAll'esterno dell'edificio \u00e8 esposta, dalla primavera all'autunno, la nave a vela personale del Presidente, la \"Victura\". L'archivio audiovisivo contiene oltre 400.000 fotografie del periodo 1910-1983, circa 2 milioni di metri di pellicola del periodo 1910-1983 e 11.000 bobine di registrazioni audio del periodo 1910-1985."}
{"id": "2881634", "revid": "287204", "url": "https://it.wikipedia.org/wiki?curid=2881634", "title": "26793 Bolshoi", "text": "26793 Bolshoi \u00e8 un asteroide della fascia principale. Scoperto nel 1977, presenta un'orbita caratterizzata da un semiasse maggiore pari a 2,6576382\u00a0UA e da un'eccentricit\u00e0 di 0,1734202, inclinata di 11,88012\u00b0 rispetto all'eclittica."}
{"id": "2881635", "revid": "287204", "url": "https://it.wikipedia.org/wiki?curid=2881635", "title": "27658 Dmitrijbagalej", "text": "27658 Dmitrijbagalej \u00e8 un asteroide della fascia principale. Scoperto nel 1978, presenta un'orbita caratterizzata da un semiasse maggiore pari a 2,7639599\u00a0UA e da un'eccentricit\u00e0 di 0,2982295, inclinata di 9,43892\u00b0 rispetto all'eclittica."}
{"id": "2881636", "revid": "767487", "url": "https://it.wikipedia.org/wiki?curid=2881636", "title": "Potion magique", "text": "Potion magique \u00e8 il secondo album di Jordy, giovane cantante francese che al momento dell'uscita del disco aveva appena cinque anni.\nIl disco \u00e8 stato pubblicato nel 1993 dall'etichetta discografica Sony in diversi paesi d'Europa ed \u00e8 stato prodotto da Claude Lemoine, padre del giovane cantante."}
{"id": "2881644", "revid": "85053", "url": "https://it.wikipedia.org/wiki?curid=2881644", "title": "Classe H (sommergibile)", "text": ""}
{"id": "2881645", "revid": "767487", "url": "https://it.wikipedia.org/wiki?curid=2881645", "title": "Over the Hills", "text": "Over the Hills \u00e8 un cortometraggio muto del 1911 diretto da Joseph W. Smiley e George Loane Tucker, tratto dal poema di Will Carleton. Il film, interpretato da King Baggot e Lucille Young, venne prodotto dall'Independent Moving Pictures Co. of America (IMP) e distribuito in sala il 30 novembre 1911.\nRemake di \"Over the Hill to the Poorhouse\" (1908) diretto da Stanner E.V. Taylor, il soggetto fu ripreso nel 1920 da Harry F. Millarde con il titolo italiano \"Mamma\" (\"Over the Hill to the Poorhouse\").\nProduzione.\nIl film venne prodotto dall'Independent Moving Pictures Co. of America (IMP).\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale USA il 30 novembre 1911."}
{"id": "2881646", "revid": "1418004", "url": "https://it.wikipedia.org/wiki?curid=2881646", "title": "Premio letterario", "text": "Un premio letterario \u00e8 un riconoscimento pubblico conferito ad un autore che abbia scritto un'opera di particolare rilievo.\nLa categoria dei premi letterari spazia notevolemente per ambito e modalit\u00e0 di conferimento. Esistono premi dedicati alla poesia come alla prosa, ve ne sono per autori di differenti fasce d'et\u00e0, per particolari generi letterari o per tematiche affrontate; si hanno inoltre premi internazionali oppure incentrati sulla produzione letteraria di un solo paese.\nLa consegna di un premio \u00e8 spesso accompagnata da una cerimonia, ed \u00e8 scandita generalmente a cicli annuali; il vincitore riceve una somma di denaro o altri tipi di trofei, a seconda del regolamento del concorso.\nIl premio pu\u00f2 essere bandito indistintamente da associazioni culturali, dallo stato o da privati, da accademie o da fondazioni, cos\u00ec come da personaggi singoli che in alcuni casi donano il loro nome all'iniziativa; la giuria si differenzia a seconda delle regole per numero, qualit\u00e0 intrinseche dei giurati e metodo di votazione.\nTra i riconoscimenti pi\u00f9 celebri spiccano il Premio Nobel per la letteratura e il Premio Pulitzer, ma il numero di concorsi nazionali e internazionali \u00e8 vastissimo."}
{"id": "2881648", "revid": "474175", "url": "https://it.wikipedia.org/wiki?curid=2881648", "title": "Cattedrale di Marsiglia", "text": "La cattedrale di Santa Maria Maggiore (in francese: \"Cath\u00e9drale Sainte-Marie-Majeure\" o La Major, dal suo nome occitano, molto pi\u00f9 conosciuto tra la popolazione di Marsiglia) \u00e8 una cattedrale cattolica in stile neobizantino che sorge nella citt\u00e0 di Marsiglia.\nStoria e descrizione.\nDal V secolo, numerosi edifici religiosi si succedettero in questo luogo. L'attuale cattedrale s'innalza a ovest delle vestigia dell'antica cattedrale romanica, la chiesa della \"vieille Major\", ma la distruzione di quest'ultima e lo scavo per le fondazioni dell'attuale cattedrale hanno rivelato l'esistenza di una terza chiesa paleocristiana e di un grande battistero.\nLa cattedrale venne realizzata tra il 1852 e il 1893, su progetto dell'architetto L\u00e9on Vaudoyer, in un periodo di notevole crescita economica, sociale e demografica della citt\u00e0 provenzale.\nDecisa da Eug\u00e8ne de Mazenod, la costruzione d'una nuova cattedrale ebbe inizio nel 1852. Fu il principe-presidente Luigi-Napoleone Bonaparte che pose la prima pietra il 26 settembre di quell'anno.\nCon il suo allestimento in pietre alternativamente verdi e bianche, quest'edificio d'ispirazione bizantina (impiego di mosaici e cupole) giustappone elementi romanici e gotici.\nLa pianta \u00e8 a croce latina. La presenza contemporanea di campanili e di cupole \u00e8 dovuta alla volont\u00e0 dell'architetto di far riferimento all'Occidente e all'Oriente, sul modello della cattedrale di Notre-Dame des Doms ad Avignone, ma le sue cupole ricordano quelle delle chiese di Costantinopoli.\nStrutturata come un edificio tripartito composto di un portico monumentale inquadrato tra due torri, di un'imponente navata e di un massiccio raggruppante i santuari, la cattedrale forma un insieme architettonico straordinario, che non ebbe equivalenti in tutto il XIX secolo. I lavori di costruzione durarono quarant'anni e, ancora ai nostri giorni, i rivestimenti previsti per le volte e le cupole non sono del tutto terminati.\nI materiali utilizzati per la costruzione di questa cattedrale sono svariati: pietra verde di Firenze, marmo bianco di Carrara, pietre di Calissane e del Gard, onice d'Italia e della Tunisia, mosaici di Venezia.\nIl Vaudoyer non vide la fine dell'opera, poich\u00e9 mor\u00ec nel 1872. Il suo lavoro fu proseguito dal suo allievo Henri-Jacques Esp\u00e9randieu, che tuttavia mor\u00ec a sua volta solo due anni dopo e la cattedrale fu portata a termine dall'architetto Edoardo Ballabio.\nLa cattedrale di Marsiglia \u00e8 stata elevata al rango di basilica minore da papa Leone XIII il 24 gennaio 1896 ed \u00e8 sede dell'arcidiocesi di Marsiglia e monumento nazionale della Francia.\nDimensioni.\nLa cattedrale ha una lunghezza di 142\u00a0metri; le torri del portico hanno un'altezza di 60\u00a0metri; la navata s'innalza a 20\u00a0metri; il culmine della cupola centrale raggiunge i 70\u00a0metri e la cupola ha un diametro di 17,5\u00a0metri. Il coro \u00e8 cinto da un deambulatorio molto lungo, contornato da cappelle disposte a raggiera.\nLe dimensioni della cattedrale permettono di accogliere 3000 persone."}
{"id": "2881649", "revid": "484362", "url": "https://it.wikipedia.org/wiki?curid=2881649", "title": "Cath\u00e9drale Sainte-Marie-Majeure de Marseille", "text": ""}
{"id": "2881652", "revid": "484362", "url": "https://it.wikipedia.org/wiki?curid=2881652", "title": "Cattedrale de la Major", "text": ""}
{"id": "2881655", "revid": "287204", "url": "https://it.wikipedia.org/wiki?curid=2881655", "title": "Berliner Athletik Klub 07", "text": "La Berliner Athletik Klub 07 e.V., precedentemente chiamata Berlin Ankaraspor Kul\u00fcb\u00fc 07 e meglio noto com Berliner AK 07 o con l'acronimo BAK 07, in italiano AK 07 Berlino \u00e8 una societ\u00e0 calcistica tedesca con sede a Berlino e che milita nella Regionalliga.\nStoria.\nLa societ\u00e0 nacque nel quartiere di Wedding a Berlino nel 1907 come club di atletica focalizzato sulla corsa, vincendo diversi titoli nazionali. La societ\u00e0 fu anche organizzatrice di un evento precursore della odierna famosissima maratona di Berlino. Nel 1908 venne creata una sezione calcistica che da allora, giocando in competizioni minori cittadine, rimase in gran parte anonima. Solamente tra il 1991 e il 1999 la sezione calcistica emerse dall'anonimato, guadagnando la promozione dalla Kreisliga A fino alla odierna NOFV-Oberliga.\nCon l'annessione nel 2004 della BSV Mitte, che giocava fino ad allora con il nome di \"BFC G\u00fcneyspor\" e \"Fenerbah\u00e7e Berlino\", il Berlin AK 07 divent\u00f2 una vera e propria squadra \"multiculturale\" turco-tedesca.\nNel giugno 2006 fu ufficializzata una collaborazione con il club turco dell'Ankaraspor, militante nella prima divisione turca. Il 6 luglio 2006 per\u00f2, visti gli scarsi risultati ottenuti dal partner turco (salvezza all'ultima giornata), una riunione straordinaria del consiglio di amministrazione deliber\u00f2 il cambiamento di denominazione della societ\u00e0, che passo cos\u00ec al nome di Berlin Ankaraspor Kul\u00fcb\u00fc e.V.. Questa nuova denominazione port\u00f2 alla modifica dei tradizionali colori bianco-rossi, sostituendoli con i colori bianco-blu dell'Ankaraspor.\nIl 15 giugno 2011 la denominazione societaria \u00e8 tornata quella originale e la squadra ha ripreso a giocare al Poststadion. Inoltre sono stati reintrodotti i colori sociali tradizionali bianco-rossi."}
{"id": "2881656", "revid": "92723", "url": "https://it.wikipedia.org/wiki?curid=2881656", "title": "Classe W (sommergibile)", "text": "La classe W \u00e8 stata una classe di sommergibili della Regia Marina, in precedenza appartenuta alla Royal Navy.\nProgetto, costruzione e caratteristiche.\nCostruiti come unit\u00e0 sperimentali su progetto francese Schneider-Laubeuf, erano unit\u00e0 a doppio scafo.\nLo scafo interno resistente aveva struttura a sezioni circolari leggermente schiacciate, mentre lo scafo esterno leggero aveva una forma affusolata, adatta a navigare agevolmente in superficie.\nNonostante si trattasse di una classe, le prime due unit\u00e0 (\"W 1\" e \"W 2\") presentavano varie differenze, specie nelle dimensioni, rispetto alle ultime due (\"W 3\" e \"W 4\"), anche se le strumentazioni e le prestazioni erano pressoch\u00e9 uguali.\nDopo l'acquisto da parte italiana l'armamento fu incrementato con l'installazione di un pezzo contraereo.\nIn generale non risultarono unit\u00e0 molto riuscite, risultando poco manovriere ed afflitte da continui guasti ai motori diesel.\nStoria e unit\u00e0.\nLa classe era composta da quattro unit\u00e0:\nPrestarono servizio per la Royal Navy per un lasso di tempo variabile tra oltre un anno e pochi mesi, ad eccezione del \"W 4\" che, alla cessione, non era ancora operativo.\nFurono poi acquistati dalla Regia Marina, che intendeva rafforzare la propria componente subacquea.\nIl \"W 4\" ebbe assiduo impiego e scomparve con tutto l'equipaggio nell'agosto 1917, probabilmente saltato su una mina, mentre le altre tre unit\u00e0 passarono lunghi periodi ai lavori ed ebbero scarsa operativit\u00e0; radiati nel 1919, furono avviati alla demolizione."}
{"id": "2881658", "revid": "163662", "url": "https://it.wikipedia.org/wiki?curid=2881658", "title": "Anacardium occidentale", "text": "L'anacardio (Anacardium occidentale ) \u00e8 una specie arborea della famiglia delle \"Anacardiaceae\".\n\u00c8 coltivato per la produzione della sua noce, o meglio seme, chiamato anacardo o noce di acagi\u00f9 (dal portoghese \"caju\"), che si trova racchiuso in un guscio (contenente un olio resinoso caustico) all'interno del suo falso frutto, chiamato maragnone (dallo spagnolo \"mara\u00f1\u00f3n\", derivato dallo stato brasiliano di Maranh\u00e3o, di cui sembra originario) .\nDescrizione.\nL'albero ha un tronco tortuoso, rosato e non molto alto, normalmente tra 5 e 10 metri, con massimi assoluti di 20. Ha un portamento simile a quello del pistacchio. \nLe foglie sono oblunghe e coriacee, di color verde brillante a maturit\u00e0.\nI fiori sono ermafroditi, sorgono all'apice dei rametti e hanno 5 petali di color bianco-roseo.\nIl frutto, la noce di acagi\u00f9, ha la forma di un rene, con epicarpo liscio e mesocarpo resinoso e caustico, per cui velenoso a crudo. La noce all'interno, che \u00e8 la parte commestibile, \u00e8 beige e ricoperta di una pellicola marrone. Il frutto si trova alla fine di un peduncolo, che ingrossandosi forma un falso frutto, di color giallo o rosso, che \u00e8 la mela di acagi\u00f9; ha la forma e la grandezza di una pera e contiene una polpa commestibile, carnosa, succulenta, zuccherina e astringente, da cui si ricavano succhi molto apprezzati ai tropici.\nDistribuzione e habitat.\nLa specie \u00e8 originaria del nord-est del Brasile ed \u00e8 abbastanza diffusa in tutti i tropici, non solo americani. In India e nell'Africa sub-sahariana, dove \u00e8 stata introdotta dai portoghesi, si \u00e8 addirittura naturalizzata, formando estese foreste e diventando il principale prodotto di esportazione del Mozambico.\nIl suo areale si spinge poco oltre i limiti del tropico, ovunque le minime medie non scendano sotto i 16\u00ba, e abbassamenti sotto i 10\u00ba siano rari: non tollera il gelo. L'albero \u00e8 invece molto resistente alla siccit\u00e0 e cresce anche in aree con circa 500\u00a0mm di precipitazioni annue."}
{"id": "2881660", "revid": "2074952", "url": "https://it.wikipedia.org/wiki?curid=2881660", "title": "Kate Mosse", "text": "\u00c8 conosciuta soprattutto per il suo romanzo del 2005 \"I codici del labirinto\" (\"Labyrinth)\", che \u00e8 stato tradotto in oltre 37 lingue.\nVita privata.\nNata nel West Sussex, Kate fu educata alla Chichester High School e al New College (Oxford). Dopo la laurea, trascorse sei anni nell'editoria. I suoi libri hanno avuto enorme successo e hanno venduto milioni di copie in oltre 40 paesi.\nKate ha sposato il suo vecchio compagno di scuola Greg, dopo averlo incontrato per caso vent'anni dopo su un treno. Mosse vive con suo marito ed i loro figli, Martha e Felix, tra il West Sussex e Carcassonne.\nCarriera.\nNel 1996 ha pubblicato il suo primo romanzo, \"Eskimo Kissing\", su una giovane donna adottata in cerca del suo passato. Questo fu seguito nel 1998 dal \"thriller\" \"Crucifix Lane\". Dal 1998 fino al 2001, ebbe l'incarico incarico di direttrice esecutiva del Chichester Festival Theatre. In quel periodo si impegn\u00f2 nel lavoro di ricerca per il suo successivo romanzo. Nel 2005 ha ottenuto il successo internazionale con il suo romanzo \"I codici del labirinto\" (\"Labyrinth\"), una storia d'avventure ambientata sia nel Medioevo che nel presente.\n\u00c8 la conduttrice televisiva del \"talk show\" letterario di BBC Four, \"Readers' and Writers' Roadshow\" ed una figura notissima nei \"media\" britannici. Nel 1996 co-fond\u00f2 l'annuale Premio Orange per la narrativa, di cui \u00e8 anche la direttrice onoraria. Nel 2000 fu nominata \"European Woman of Achievement\" (\"Donna europea di maggior successo\") per il suo contributo alle arti.\nNel 2006 Kate Mosse vinse un Premio del libro britannico per \"I codici del labirinto\" nella categoria \"Richard &amp; Judy's Best Read\".\nNell'ottobre 2007 pubblic\u00f2 il suo romanzo \"L'ottavo arcano\" (\"Sepulchre\").\nNel febbraio 2008 apparve nello spettacolo di dibattiti sulla moralit\u00e0 \"The Big Questions\" su BBC One.\nNel 2009 Kate contribu\u00ec con un saggio a \"Modern Delight\", un libro ispirato dal libro di J.B. Priestley del 1949, \"Delight\", pubblicato da Waterstone's per raccogliere fondi per l'associazione di lotta alla dislessia Dyslexia Action e per la London Library.\nNell'ottobre 2009 pubblic\u00f2 il suo ultimo romanzo, \"Winter Ghosts\".\nKate presenta il programma di BBC Radio 4 \"A Good Read\", invitando degli ospiti a discutere i loro libri preferiti\nNel 2019 Kate Mosse pubblica il libro \"La Citt\u00e0 dei Labirinti senza Fine\" (The Burning Chambers)"}
{"id": "2881662", "revid": "297802", "url": "https://it.wikipedia.org/wiki?curid=2881662", "title": "Streams of Whiskey", "text": ""}
{"id": "2881664", "revid": "288300", "url": "https://it.wikipedia.org/wiki?curid=2881664", "title": "Montevideo Wanderers", "text": ""}
{"id": "2881668", "revid": "599013", "url": "https://it.wikipedia.org/wiki?curid=2881668", "title": "Brad Childress", "text": "Nella NFL.\nStagioni: 1999 alla 2002\nHa iniziato la sua carriera nella NFL con i Philadelphia Eagles come allenatore dei \"quarterback\".\nStagioni: dalla 2003 alla 2005\nHa assunto il ruolo di coordinatore offensivo.\nStagione 2006\n\u00c8 passato ai Minnesota Vikings con il ruolo di allenatore capo. Ha chiuso la stagione con 6 vinte e 10 perse.\nStagione 2007\nHa chiuso con 8 vittorie e 8 sconfitte.\nStagione 2008\nHa vinto per la prima volta la \"Division North\" della NFC con il record di 10 vinte e 6 perse, poi \u00e8 stato eliminato al \"Wild Card Game\" dai Philadelphia Eagles.\nStagione 2009\nHa vinto per la 2 volta la \"Division North\" della NFC con il record di 12 vinte e 4 perse, poi \u00e8 stato eliminato al \"NFC Championship\" dai New Orleans Saints.\nStagione 2010\nPurtroppo dopo un inizio molto negativo con il record di 3 vinte e 7 perse, il 22 novembre \u00e8 stato esonerato.\nStagione 2012\nIl 27 gennaio 2012 \u00e8 diventato il coordinatore dell'attacco dei Cleveland Browns."}
{"id": "2881675", "revid": "1318658", "url": "https://it.wikipedia.org/wiki?curid=2881675", "title": "Duca di Bedford", "text": "Il titolo di Conte o Duca di Bedford (da Bedford, Inghilterra) venne creato e ricreato diverse volte all'interno della Paria d'Inghilterra. La prima creazione risale all'epoca di Hugh \"il Povero\" de Beaumont, e la seconda all'epoca di Enguerrand VII de Coucy, genero di Edoardo III d'Inghilterra, nel XIV secolo. Successivamente il ducato di Bedford venne creato per il terzo figlio di Enrico IV d'Inghilterra, Giovanni, che fu reggente in Francia. Venne creato nuovamente nel 1470 per George Neville, nipote di Richard Neville, conte di Warwick, e nuovamente nel 1485 per Gaspare Tudor, zio di Enrico VII d'Inghilterra.\nLa famiglia Russell attualmente detiene il titolo di conte e duca di Bedford. John Russell, consigliere strettamente legato a Enrico VIII d'Inghilterra, ottenne il titolo di 'Conte di Bedford nel 1551 ed un suo discendente, William, venne creato duca dopo la restaurazione della Gloriosa Rivoluzione.\nAltri titoli sussidiari sono Marchese di Tavistock (creato nel 1694), Conte di Bedford (1550), Visconte Petersborough (1526), Barone Russell di Cheneys (1539), Barone Russell di Thornhaugh nel Northamptonshire (1603), e Barone Howland di Streatham nel Surrey (1695) (anche Barone di Bedford, nel 1138, e dal 1366 al 1414). Il titolo di cortesia per il figlio primogenito del duca reggente \u00e8 \"Marchese di Tavistock\".\nLa sede della famiglia \u00e8 Woburn Abbey, nel Bedfordshire.\nDuchi di Bedford (II).\nDuchi di Bedford, quarta creazione (1694).\nErede: Henry Russell, marchese di Tavistock (n. 2005) "}
{"id": "2881676", "revid": "1543377", "url": "https://it.wikipedia.org/wiki?curid=2881676", "title": "Samir Khalil Samir", "text": "Biografia.\nSam\u012br Khal\u012bl Sam\u012br entr\u00f2 nell'Ordine dei Gesuiti nel 1955, ad Aix-en-Provence (Francia), e s'impegn\u00f2 in studi di Filosofia, Teologia e Islamistica. Si laure\u00f2 con una tesi di teologia cattolica orientale e islamica. In seguito istitu\u00ec in Egitto venti scuole per imparare a leggere e a scrivere ed insegn\u00f2 quindi per dodici anni nel Pontificio Istituto Orientale a Roma.\nNel 1986 si trasfer\u00ec nel Libano, allora sconvolto dalla guerra civile, e attualmente insegna nell'Universit\u00e9 Saint-Joseph di Beirut, specializzata nello studio della teologia cristiana e dell'islamistica, continuando per\u00f2 ad insegnare ogni anno al Pontificio Istituto Orientale di Roma senza interruzione dall'anno accademico 1974 ad oggi.\nNello stesso periodo egli diede vita a Beirut all'istituto di ricerche chiamato CEDRAC (\"Centre de Documentation e de Recherches Arabes Chr\u00e9tiennes\"), che raduna il retaggio letterario arabo-cristiano nel Vicino Oriente. \u00c8 anche professore nel Pontificio Istituto Orientale di Roma e nel Centre S\u00e8vres (Facolt\u00e0 gesuita di teologia e Filosofia) di Parigi. Occupa la stessa funzione nel \"Maqasid\" Institute di Beirut. Ha insegnato per dodici anni al PISAI (Pontificio Istituto di Studi Arabi e d'Islamistica, Roma), per cinque anni all'Istituto Ecumenico di Bari, per tre anni all'Universit\u00e0 Cattolica di Milano e per tre anni all'Universit\u00e0 di Torino, oltre che in varie universit\u00e0 d'Italia per brevi periodi.\n\u00c8 stato professore in visita (\"visiting professor\") nell'Universit\u00e0 di Graz (Austria), nelle Universit\u00e0 di G\u00f6ttingen e di Halle-Wittenberg (Germania), nella Vrije Universiteit Amsterdam (Olanda) e la Katholieke Universiteit Nijmegen (Olanda), all'Ecole Pratique des Hautes Etudes (Parigi, Francia), nel Selly Oak Colleges di Birmingham (Inghilterra), nella Sofia University di Tokyo (Giappone), nell'Universit\u00e0 del Cairo (Egitto), nell'Universit\u00e0 di Betlemme (Palestina), nella Notre Dame University di South Bend, Indiana (USA), la Georgetown University, (Washington, USA) oltre che presso il Center for Muslim-Christian Understanding di Washington, diretto da John Esposito (USA).\nSamir \u00e8 autore di oltre 60 libri e di pi\u00f9 di 1500 articoli. \u00c8 consulente di numerosi uomini di Chiesa e di politici europei e vicino-orientali.\nI suoi principali campi d'indagine sono: l'Oriente cristiano, il patrimonio culturale e teologico arabo cristiano, l'Islam e l'integrazione dei musulmani in Europa, nonch\u00e9 le relazioni fra cristiani e musulmani. Nel luglio del 2006 ha sviluppato un suo piano di pace per il Vicino Oriente.\nPadre Samir si \u00e8 cos\u00ec espresso sul bacio del Corano da parte di Giovanni Paolo II: \u00abil Papa che bacia il Corano \u00e8 stato uno shock per molti cristiani nel Vicino Oriente. Essi pensano che ci\u00f2 significhi che il Corano \u00e8 divino, il che, naturalmente, non era per nulla nelle sue intenzioni\u00bb."}
{"id": "2881677", "revid": "1573940", "url": "https://it.wikipedia.org/wiki?curid=2881677", "title": "Brouwerij Liefmans", "text": "Liefmans Oudenaarde \u00e8 un birrificio belga fondato nel 1679.\nNel giugno del 2008 il birrificio \u00e8 stato acquistato dalla Duvel Moortgat."}
{"id": "2881680", "revid": "123749891", "url": "https://it.wikipedia.org/wiki?curid=2881680", "title": "Linwood Holton", "text": "Biografia.\nFu il sessantunesimo governatore della Virginia. Studi\u00f2 alla Washington &amp; Lee University e alla Harvard Law School\nEbbe due figli:"}
{"id": "2881687", "revid": "1305772", "url": "https://it.wikipedia.org/wiki?curid=2881687", "title": "Mine vaganti (colonna sonora)", "text": "Mine vaganti \u00e8 la colonna sonora dell'omonimo film di Ferzan \u00d6zpetek del 2010.\nIl disco.\nLe musiche originali composte per il film sono di Pasquale Catalano, gi\u00e0 autore della colonna sonora de \"Le conseguenze dell'amore\" di Paolo Sorrentino, orchestrate e dirette da Catalano assieme a Giuseppe Sasso.\nIl trailer del film \u00e8 accompagnato dal brano \"50mila\" di Nina Zilli, di cui \u00e8 stato realizzata una nuova versione appositamente per il film. Della colonna sonora fanno parte due canzoni di Patty Pravo, la celebre \"Pensiero stupendo\", in una versione live, e l'inedito \"Sogno\", composto appositamente per il film.\nOltre alla cantante turca Sezen Aksu, presente in tutte le colonne sonore dei film di \u00d6zpetek, nella lista tracce sono presenti: \"Una notte a Napoli\", omaggio all'Italia dei Pink Martini, \"Sorry, I'm a Lady\", successo disco delle Baccara, e \"Yara\", brano dei Radiodervish interpretato dalla voce di Alessia Tondo, cantata in italiano e in griko (antico dialetto parlato ancora in alcune zone del Salento)"}
{"id": "2881688", "revid": "1305772", "url": "https://it.wikipedia.org/wiki?curid=2881688", "title": "Albino Manca", "text": "Biografia.\nPeriodo italiano.\nSin da piccolo mostr\u00f2 interesse per l'arte e dopo il servizio militare si trasfer\u00ec a Roma dove si diplom\u00f2 all'Accademia di Belle Arti, sotto la guida di Pietro Canonica.\nInizi\u00f2 quindi a farsi conoscere nell'ambiente della nobilt\u00e0 romana e riusc\u00ec presto a farsi apprezzare tanto da divenire un artista apprezzato dal regime fascista. A quel periodo risalgono alcuni ritratti di Benito Mussolini (per la maggior parte dispersi dopo la caduta del fascismo) e di alcuni membri di Casa Savoia. Anche le sculture del \"Palazzo della Legione dei Carabinieri\" di Cagliari (1932) risalgono a quel periodo in cui oper\u00f2 anche nella costruzione del Vittoriano.\nPrimo periodo americano.\nNel 1930, venne invitato a recarsi a New York da Giulio Gatti Casazza allora direttore della Metropolitan Opera House. Negli Stati Uniti inizi\u00f2 a conoscere il mondo artistico d'oltre oceano e cominci\u00f2 a lavorare in diversi settori artistici, spesso di secondo piano. Si specializz\u00f2 nella rappresentazione del mondo naturalistico e degli animali in particolare. Fra questi si ricordano la \"Pantera\" ispirata al bronzo della Chimera di Arezzo. Una \"Gazzella e fico d'India\" vennero poi inseriti nel \"Brookgreen Garden\" di Georgetown nello stato della Carolina del Sud. Impegnato nella sua produzione scultorea, non ebbe modo di dedicare molto tempo alla pittura ma decise comunque di partecipare alla II Quadriennale di Roma del 1935 con il dipinto \"Fanciulla dormiente\".\nSecondo periodo americano.\nRientrato in Italia nel 1932, decise di trasferirsi definitivamente negli Stati Uniti nel 1938. Questa volta le difficolt\u00e0 di inserimento gli creano diversi problemi ma Manca riusc\u00ec a superarli ed inizi\u00f2 a farsi apprezzare nel difficile mondo artistico newyorchese. Partecip\u00f2 con sue opere ad alcune esposizioni come la \"New York World's Fair\" (1939) e la mostra dell\u2019\"Italian Line\" al Rockefeller Center (1940). Diversific\u00f2 la sua produzione realizzando una serie di medaglie e nel 1942 ottenne la commessa per decorare l'Ufficio postale di Lyons in Georgia. Nel corso di questo lavoro ebbe modo di conoscere il presidente degli Stati Uniti Franklin Delano Roosevelt al quale far\u00e0 alcuni ritratti. Ma soltanto nel 1963 realizzer\u00e0 la sua opera pi\u00f9 importante, vincendo un concorso pubblico per la realizzazione del monumento ai caduti del mare nel corso della seconda guerra mondiale; \"The Diving Eagle\" venne posta nei giardini di Battery Park a Manhattan. Si tratta di un'aquila stilizzata che artiglia una corona d'alloro. Altra sua opera importante \u00e8 il \"Gate of Life\", una grande cancellata sita al \"Children's Queens Zoo\" (1968), costellata di animali in bronzo.\nNel 1965, in occasione della visita del papa Paolo VI alle Nazioni Unite, gli venne commissionata la medaglia commemorativa dell'evento.\nDopo la morte, le sue spoglie, per sua volont\u00e0, tornarono al paese natio, al quale volle fare dono di alcune sue opere ora esposte nel \"Museo Albino Manca\" di Tertenia."}
{"id": "2881691", "revid": "81195", "url": "https://it.wikipedia.org/wiki?curid=2881691", "title": "Levitra", "text": ""}
{"id": "2881693", "revid": "1776051", "url": "https://it.wikipedia.org/wiki?curid=2881693", "title": "Wasted Time (Skid Row)", "text": "Wasted Time \u00e8 il terzo singolo estratto da \"Slave to the Grind\", il secondo album della rock band statunitense Skid Row. Il pezzo \u00e8 stato messo in commercio nell'ottobre 1991 ed \u00e8 stato scritto dai compagni di band Sebastian Bach, Rachel Bolan e Dave \"The Snake\" Sabo. Si tratta di una power ballad molto potente che ha come temi il rimpianto, l'amicizia, l'uso di droghe e la tristezza. Sebastian Bach ha affermato di averla scritta in riferimento a Steven Adler, il batterista originario dei Guns N' Roses.\n\u00c8 stato l'ultimo singolo del gruppo a scalare le classifiche negli Stati Uniti, in quanto il successo di \"Nevermind\" dei Nirvana e \"Ten\" dei Pearl Jam, che fecero emergere il movimento grunge, seppell\u00ec in massa le band come gli Skid Row, nonostante questi riuscirono a sopravvivere ma ogni volta con un profilo pi\u00f9 basso.\nIl singolo ha raggiunto la posizione numero 88 della Billboard Hot 100, la numero 30 della Mainstream Rock Songs e la numero 20 della Official Singles Chart.\nAnche se \u00e8 considerata una delle migliori canzoni della band, \u00e8 stato omessa dalla raccolta \"\" e Rachel Bolan l'ha definita: \"la pi\u00f9 grande merdata che abbiamo mai registrato\"."}
{"id": "2881707", "revid": "319274", "url": "https://it.wikipedia.org/wiki?curid=2881707", "title": "Reynaldo Hahn", "text": "Biografia.\nReynaldo Hahn nasce in Venezuela e si trasferisce a Parigi con la famiglia di origine ebrea all'et\u00e0 di tre anni. Subito comincia la sua attivit\u00e0 di musicista, dimostrando grandi abilit\u00e0 sia al pianoforte che nel canto. All'et\u00e0 di 8 anni compone la sua prima canzone. Entra nel Conservatorio di Parigi all'et\u00e0 di 10 anni, avendo come insegnanti Jules Massenet, Charles Gounod e Camille Saint-Sa\u00ebns; il lavoro che lo rende per\u00f2 famoso in tutta Parigi e, di conseguenza, in tutta la Francia \u00e8 \"Si mes vers avaient des ailes\", canzone su un testo di Victor Hugo, scritta a 14 anni, nel 1888.\nLa fama che acquis\u00ec gli permise di venire a contatto con i pi\u00f9 grandi artisti della sua epoca, fra i quali Paul Verlaine, del quale musicher\u00e0 molte poesie, Alphonse Daudet e St\u00e9phane Mallarm\u00e9, oltre ai suoi colleghi al Conservatorio Maurice Ravel e Alfred Cortot.\nNel 1894 conobbe lo scrittore Marcel Proust con il quale ebbe una breve relazione sentimentale che per\u00f2 si trasform\u00f2 in una lunghissima amicizia, durata fino alla morte dello scrittore (1922).\nOttenne la cittadinanza francese solo nel 1909, e nel 1914 si arruol\u00f2 volontario nell'esercito francese per la Prima guerra mondiale, raggiungendo il grado di caporale. Sul fronte scrisse un ciclo di canzoni su testi di Robert Stevenson. Alla fine della guerra si specializz\u00f2 nella direzione d'orchestra fondando il suo repertorio soprattutto sull musiche di Mozart: proprio per questo venne invitato pi\u00f9 volte al Festival di Salisburgo fra gli anni venti e gli anni trenta. In questi anni fu anche critico musicale di punta del quotidiano \"Le Figaro\".\nDopo la pausa della Seconda guerra mondiale, quando scapp\u00f2 da Parigi per la sua origine ebrea, riprese l'attivit\u00e0 direttoriale e compositiva, diventando nel 1945 direttore dell'Opera di Parigi. Mantenne questo ruolo per soli due anni, in quanto nel 1947, all'et\u00e0 di 73 anni, venne stroncato da un tumore al cervello. \u00c8 sepolto nel cimitero di P\u00e8re-Lachaise.\nNel 1956 l'operetta \"Ciboulette\" va in scena al Grand Th\u00e9\u00e2tre di Ginevra.\nStile.\nLa sua canzone pi\u00f9 famosa, e attualmente pi\u00f9 eseguita, \u00e8 \"\"A Chloris\", che risente molto dello stile musicale impressionista e dello stile tardo-romantico dei suoi insegnanti. Sebbene sia molto famoso per la sua dedizione alle composizioni vocali, Hahn scrisse anche diverse opere per orchestra (fra cui un concerto per pianoforte e un poema sinfonico), diversi balletti (il suo \"Le Dieu bleu\"\" fu eseguito per la prima volta dai Balletti russi di Sergej Djagilev nel 1912), due colonne sonore, musica per il teatro e ben dieci fra opere liriche e operette, oltre che diverse composizioni di musica da camera.\nPrincipali composizioni.\nCanzoni.\nle Rossignol des Lilas\ncontiene fra le altre:"}
{"id": "2881708", "revid": "37056", "url": "https://it.wikipedia.org/wiki?curid=2881708", "title": "Thiruparankudram", "text": ""}
{"id": "2881719", "revid": "287204", "url": "https://it.wikipedia.org/wiki?curid=2881719", "title": "Supercl\u00e1sico (Buenos Aires)", "text": "Il Supercl\u00e1sico (in italiano \"Superclassico\") \u00e8 la partita di calcio giocata tra i due maggiori club di Buenos Aires (Argentina), il Boca Juniors ed il River Plate.\nIl termine \"Supercl\u00e1sico\" deriva dalla parola spagnola \"cl\u00e1sico\" (utilizzata in terra iberica per indicare una rivalit\u00e0 molto sentita), con davanti il prefisso \"super\", per sottolineare che l'incontro mette di fronte le due squadre pi\u00f9 blasonate di Buenos Aires e dell'Argentina, oltre che per distinguere il match da altri derby giocati nella capitale e nel Paese.\nNel 2016 la rivista inglese \"FourFourTwo\" ha eletto il \"Supercl\u00e1sico\" come il \"derby pi\u00f9 importante al mondo\", mentre il \"Daily Telegraph\" ha riconosciuto quella tra Boca Juniors e River Plate come \"la pi\u00f9 grande rivalit\u00e0 nel mondo del calcio\"; nel 2017 il \"Daily Mirror\" ha classificato il \"Supercl\u00e1sico\" al primo posto nella lista dei migliori 50 derby al mondo.\nStoria.\nEntrambi i club hanno origine a La Boca, con il River Plate fondato nel 1901 e il Boca Juniors nel 1905: i primi sono soprannominati \"Los Millonarios\" (\"I Milionari\") per la notevole disponibilit\u00e0 economica del club mostrata negli anni '30, mentre i secondi sono detti \"Los Xen\u00e9izes\" (\"I Genovesi\"), poich\u00e9 i primi fondatori erano degli immigrati genovesi; curiosamente, anche il River Plate ha parziali origini liguri in quanto nato dalla fusione di due squadre, una delle quali fu fondata da genovesi.\nIl primo incontro ufficiale fu giocato il 24 agosto del 1913, con la vittoria per 2-1 del River.\nIl 23 giugno 1968 allo Stadio Monumental, dopo una partita tra le due squadre, 71 tifosi persero la vita schiacciati dal \"Cancello 12\", e altri 150 rimasero feriti. Il disastro fu il peggior incidente correlato al calcio nella storia dell'Argentina; l'et\u00e0 media delle vittime era di 19 anni. Dopo tre anni di indagini, non fu trovato nessun colpevole. Da quel momento, i cancelli dello stadio vennero identificati con delle lettere al posto dei numeri. Alla fine della stagione 1968, le 68 squadre della Federazione argentina raccolsero pesos per le famiglie dei deceduti.\nStatistiche.\nSono incluse solo le partite ufficiali. Aggiornato al 29 novembre 2020.\nGiocatori.\nPresenze.\nL'elenco seguente riporta i primatisti di presenze nella storia degli incontri tra Boca Juniors e River Plate.\nReti.\nL'elenco seguente riporta i primatisti di reti nella storia degli incontri tra Boca Juniors e River Plate."}
{"id": "2881721", "revid": "1613450", "url": "https://it.wikipedia.org/wiki?curid=2881721", "title": "Supercl\u00e1sico", "text": "Per Supercl\u00e1sico si pu\u00f2 intendere:"}
{"id": "2881722", "revid": "287204", "url": "https://it.wikipedia.org/wiki?curid=2881722", "title": "Superclasico", "text": ""}
{"id": "2881725", "revid": "486946", "url": "https://it.wikipedia.org/wiki?curid=2881725", "title": "A. Linwood Holton, Jr.", "text": ""}
{"id": "2881729", "revid": "298229", "url": "https://it.wikipedia.org/wiki?curid=2881729", "title": "I Giochi Paralimpici invernali", "text": ""}
{"id": "2881731", "revid": "45927", "url": "https://it.wikipedia.org/wiki?curid=2881731", "title": "Repubblica Moldava di Pridniestrov", "text": ""}
{"id": "2881733", "revid": "339392", "url": "https://it.wikipedia.org/wiki?curid=2881733", "title": "Nouakchott International Airport", "text": ""}
{"id": "2881734", "revid": "124808", "url": "https://it.wikipedia.org/wiki?curid=2881734", "title": "Dal vivo - Volume Uno", "text": ""}
{"id": "2881735", "revid": "767487", "url": "https://it.wikipedia.org/wiki?curid=2881735", "title": "A Celebrated Case", "text": "A Celebrated Case \u00e8 un film del 1914 diretto da George Melford: tratto dal lavoro teatrale \"Une cause celebre\" di Eug\u00e8ne Cormon e Adolphe d'Ennery, fu sceneggiato da Gene Gauntier. Fu il primo 4 rulli girato da Alice Joyce.\nTrama.\nMadeline Renaud, sorella adottiva della duchessa d'Aubeterre, riceve in regalo dalla sorella, in occasione del suo matrimonio con Jean Renaud, un prezioso medaglione. Jean, che \u00e8 un soldato, viene richiamato al fronte e partecipa, con la sua compagnia, alla battaglia di Fontenoy.Il conte de Mornay, un nobile condannato all'esilio per volont\u00e0 del re, prima di partire affida la figlioletta alla badessa di un collegio. Poi, per\u00f2, l'aristocratico rester\u00e0 ferito a morte durante la battaglia: a Jean, che cerca di soccorrerlo, consegner\u00e0 una borsa, chiedendogli di conservare i gioielli e le carte dei de Mornay. Renaud accetta e si reca dalla moglie, cui chiede di conservare i documenti affidatigli. Poi, torna a combattere.Ma, nella casa, penetra Lazare, uno sciacallo che spoglia i cadaveri sul campo di battaglia e che era stato interrotto dall'intervento di Jean quando stava per derubare anche de Mornay.Lazare ha seguito Jean fino a casa e ora tenta di rubare la borsa che gli era gi\u00e0 sfuggita di mano poco prima. Viene sorpreso da Madeline e tra i due si accende una lotta: la donna grida e fuori dalla porta accorre la figlioletta. Per non coinvolgerla, Madeline viene costretta da Lazare a tranquillizzarla dicendogli che l\u00ec con lei c'\u00e8 pap\u00e0. La piccola resta fuori, ma dentro Lazare colpisce la povera donna, uccidendola. Scoperto il cadavere della madre, la bambina sconsolata dichiara ai vicini accorsi in suo aiuto che l'ultima persona che ha visto la mamma, era stato suo padre.Renaud, che si \u00e8 comportato eroicamente durante la battaglia, viene accusato dal magistrato del villaggio di omicidio. Un sergente di buon cuore si assume la cura di Adrienne, la bambina che, involontariamente, \u00e8 diventata la principale testimone contro suo padre. Il povero Renaud viene condannato all'ergastolo.La duchessa d'Aubeterre adotta in seguito Adrienne, ma la ragazza vive sempre con il ricordo di un padre omicida. Passa del tempo. Il perfido Lazare pensa, dopo che l'esilio a de Mornay \u00e8 stato revocato dal re, che sia finalmente giunto il momento di rivendicare i possedimenti dell'aristocratico esibendo i documenti di cui si era impadronito. Ma la badessa del Collegio d'Hyereo, quando lo vede, non riconosce in lui il conte e lo denuncia come impostore. Lazare \u00e8 smascherato. Anche Adrienne e suo padre sono finalmente ricongiunti, dopo che \u00e8 stata riconosciuta l'innocenza dell'uomo.\nProduzione.\nInterpretato da Alice Joyce, il film - girato in Florida - venne prodotto dalla Kalem Company tratto da \"Une cause celebre\", lavoro teatrale di Eug\u00e8ne Cormon e Adolphe d'Ennery, andato in scena in prima a Parigi il 4 dicembre 1877.\nAlcune scene ricostruiscono la battaglia di Fontenoy tra francesi e inglesi.\nDistribuzione.\nDistribuito in sala dalla General Film Company nel maggio del 1914. Il film \u00e8 considerato perduto."}
{"id": "2881805", "revid": "767487", "url": "https://it.wikipedia.org/wiki?curid=2881805", "title": "The Octoroon", "text": "The Octoroon \u00e8 un cortometraggio muto del 1913 diretto da Sidney Olcott. Tratto dal lavoro teatrale (1859) di Dion Boucicault, un dramma in cinque atti ambientato nelle piantagioni della Louisiana, il film venne sceneggiato da Gene Gauntier.\nTrama.\nPrima della guerra di secessione, un giovane torna dopo un'assenza di molti anni a casa, a New Orleans. Conosce e si innamora di una ragazza che ha qualche ascendenza nera. Per la legge, la giovane \u00e8 considerata una \"negra\" e, di conseguenza, venduta come schiava.\nProduzione.\nIl film venne prodotto dalla Kalem Company e girato negli studi Kalem di Jacksonville, in Florida.\nDistribuzione.\nDistribuito dalla General Film Company, il film - un cortometraggio in tre rulli - usc\u00ec nelle sale statunitensi il 1\u00ba dicembre 1913."}
{"id": "2881863", "revid": "88740", "url": "https://it.wikipedia.org/wiki?curid=2881863", "title": "Ferdinando Rosati", "text": "Biografia.\nFiglio del marchese Pasquale e della marchesa Maria Carmela Polvere Cassitto di Ravello, Ferdinando Vittorio Donato Rosati nacque a Molinara nel 1898.\nNipote del senatore marchese Nicola Polvere, comp\u00ec gli studi dapprima a Benevento e poi a Napoli, ma interrompendoli per prendere parte come volontario al primo conflitto mondiale con i soldati di leva della classe 1895; al termine del conflitto si laure\u00f2 in Ingegneria, fu sindaco di Molinara e ricopr\u00ec anche mansioni di consigliere d'amministrazione della Banca Sannitica, mentre nel 1938 venne nominato Preside della Provincia di Benevento, carica appena istituita dal fascismo in sostituzione di quella di Presidente.\nNel corso del suo breve mandato si occup\u00f2 soprattutto del miglioramento della rete viaria provinciale, avviando tra l'altro uno studio per creare un valido collegamento con i paesi del Fortore, ma la carriera politica si interruppe con la tragica morte, quando fu travolto da un treno mentre con la sua automobile, nel tornare al suo paese natale, transitava su un passaggio a livello nei pressi di Benevento. La moglie, Teresa de Filippi Cantini dei duchi di Somma e Principi del Colle, che viaggiava con lui rimase gravemente ferita mentre Ferdinando Rosati mor\u00ec sul colpo.\nGli successe nell'incarico il suo vice, l'avvocato Pasquale Meomartini, dapprima come reggente e poi come Preside."}
{"id": "2881865", "revid": "481666", "url": "https://it.wikipedia.org/wiki?curid=2881865", "title": "Gene Gauntier", "text": "Lavor\u00f2 anche nei primi film di Griffith all'American Mutoscope and Biograph Company.\nBiografia.\nNata Eugenia Gauntier Liggett nel Missouri, si trasfer\u00ec dalla citt\u00e0 natale di Kansas City a New York, dove inizi\u00f2 la sua carriera di attrice a teatro, prendendo il nome di Gene Gauntier. A corto di quattrini, accetta di lavorare anche per il cinema.\nLa Kalem Company.\nNell'estate del 1906, si trova a lavorare per la Kalem, una compagnia di produzione tra le prime della neonata industria cinematografica. Viene conosciuta presto come la \"Kalem Girl\" (all'epoca, le compagnie evitavano di pubblicizzare il nome degli attori per paura delle loro rivendicazioni salariali se questi avessero avuto successo). Oltre a fare l'attrice, la giovane Gene scrive i testi dei film e diviene stretta collaboratrice del regista Sidney Olcott. Realizzando la potenzialit\u00e0 del nuovo mezzo, integra gli scarni guadagni di attrice dedicando gran parte del suo tempo alla scrittura di sceneggiature.\nTom Sawyer \u00e8 il primo di oltre 300 testi che Gene Gauntier scrisse. Nel 1907, il suo nome appare nel film \"The Days of '61\", la prima pellicola che raccontava la guerra civile americana. Nello stesso anno, scrive la sceneggiatura e recita nella prima versione cinematografica di \"Ben Hur\".\nAll'epoca, non esisteva la legge sul copyright per proteggere gli autori. Nella sua autobiografia, Gauntier scrive di come l'industria cinematografica la violasse in continuazione. Gli Harper Brothers e il generale Lew Wallace, autore del romanzo \"Ben Hur\", citarono la Kalem, la Motion Picture Patents Company e Gene Gauntier per violazione del diritto d'autore. La sentenza che ne segu\u00ec, diede un'indicazione definitiva per la legge sul copyright negli anni a venire. Il processo dur\u00f2 a lungo ma, alla fine, la Corte Suprema diede ragione agli Harpers e a Wallace, torto alla compagnia di produzione.\nImportanza di Gene Gauntier.\n\"Dalla mangiatoia alla croce\" \u00e8 un film girato in Palestina che raccontava la vita di Cristo. Gene Gauntier ne fu una degli artefici principali, scrivendone la sceneggiatura e interpretando la parte di Maria.\nInserito nel catalogo Turner Classic Movies, \u00e8 considerato il pi\u00f9 importante film muto sull'argomento ed \u00e8 stato scelto per essere inserito tra quelli dell'United States National Film Registry della Library of Congress.\nVita privata e ultimi anni.\nNel 1912, Gene Gauntier spos\u00f2 l'attore Jack J. Clark da cui divorzi\u00f2 nel 1918. Nel 1920, dopo aver scritto 42 sceneggiature e aver interpretato 87 film, all'et\u00e0 di 35 anni l'attrice lasci\u00f2 la carriera cinematografica. Si rec\u00f2 spesso in Europa presso sua sorella Marguerite, cantante d'opera, che aveva studiato e lavorava in Germania. Dopo la fine della guerra mondiale, si dedic\u00f2 a scrivere la sua autobiografia, \"Blazing the Trail\". Il libro venne pubblicato a puntate sulla rivista \"Woman's Home Companion\". Il manoscritto originale viene conservato negli archivi della Film Library del Museum of Modern Art di New York.\nScrisse anche due romanzi: nel 1929, \"Cabbages and Harlequins\" e, nel 1933, \"Sporting Lady\".\nGene Gauntier mor\u00ec nel 1966 all'et\u00e0 di 81 anni in Messico, a Cuernavaca."}
{"id": "2881866", "revid": "101175", "url": "https://it.wikipedia.org/wiki?curid=2881866", "title": "Jean-Pierre Jeandat", "text": ""}
{"id": "2881870", "revid": "330270", "url": "https://it.wikipedia.org/wiki?curid=2881870", "title": "Pierre M. Duhem", "text": ""}
{"id": "2881873", "revid": "767487", "url": "https://it.wikipedia.org/wiki?curid=2881873", "title": "You Remember Ellen", "text": "You Remember Ellen \u00e8 un cortometraggio del 1912 diretto da Sidney Olcott e tratto dalla poesia di Thomas Moore.\nTrama.\nLa giovane e bella Ellen incontra un giovane vagabondo di nome William che la aiuta a trasportare un cesto di panni per il capo del villaggio. L'uomo \u00e8 ben felice di ospitarli e dopo il pranzo i due giovani escono fuori casa dove William si dichiarer\u00e0. Celebrato il matrimonio, i due si trasferiscono nella casa di campagna presso la contea e si procurano da vivere arando i campi e accumulando balle di fieno.Ma William ed Ellen desiderano ben altro, cos\u00ec decidono di andarsene dal paese lasciando i genitori della ragazza in lacrime. Poco dopo aver affrontato un lungo viaggio, i due sposi, in una giornata piovosa, trovano un castello abitato da Lord di Rosna Hall, uomo gentile e generoso che li render\u00e0 ricchissimi e pi\u00f9 felici che mai.\nProduzione.\nUno dei film che la Kalem Company produsse in Irlanda, con una troupe formata da Olcott, dall'attrice (e sceneggiatrice) Gene Gauntier e dal fotografo George K. Hollister. Le riprese furono effettuate a Beaufort, nella contea di Kerry.\nDistribuzione.\nDistribuito dalla General Film Company, il film - un cortometraggio in una bobina - usc\u00ec in sala il 4 marzo 1912."}
{"id": "2881882", "revid": "1543377", "url": "https://it.wikipedia.org/wiki?curid=2881882", "title": "I Remember You (Skid Row)", "text": "I Remember You \u00e8 terzo singolo della rock band statunitense Skid Row estratto dal loro eponimo album di debutto del 1989. Si tratta di una power ballad dai forti toni mielensi e malinconici, che tratta degli amori e dei ricordi passati, ed \u00e8 stata scritta da Rachel Bolan e Dave \"the Snake\" Sabo. Il singolo ha raggiunto posizione numero 6 della Billboard Hot 100 e la numero 21 della Mainstream Rock Songs all'inizio del 1990. Ha inoltre raggiunto la posizione numero 36 della Official Singles Chart.\nLa canzone \u00e8 stata inserita in 15\u00aa posizione nella classifica delle \"25 pi\u00f9 grandi power ballad\" secondo VH1.\nNel 2003 gli Skid Row, questa volta con un nuovo cantante, Johnny Solinger, hanno registrato una seconda versione della canzone intitolata \"I Remember You Two\", che appare nel disco \"Thickskin\".\nLa canzone.\nIn un'intervista, Sebastian Bach ha commentato:\nNella cultura di massa.\n\"I Remember You\" appare nelle serie televisive \"October Road\" della ABC, \"Reunion\" della Fox, \"South Park\" della Comedy Central e \"Friday Night Lights\" della NBC.\nNel 2000, il gruppo pop punk The Ataris incide una reinterpretazione del brano per la compilation \"Punk Goes Metal\". Al suo interno si possono sentire alcune parti campionate dalla versione originale degli Skid Row all'inizio, ed alla nota alta appare la voce di Sebastian Bach, al culmine della canzone. Curiosamente, nella stessa compilation appare anche una cover di \"Youth Gone Wild\", altro pezzo degli Skid Row.\nLa canzone \u00e8 stata reinterpretata nella serie tv \"Californication\" alla fine dell'episodio \"Il nuovo avvocato\" dalla band immaginaria dei Queens of Dogtown.\n\"I Remember You\" \u00e8 inoltre udibile in sottofondo in una scena del film \"Rock of Ages\", mentre i due protagonisti si trovano in un negozio di dischi. Nel film stesso compie un cameo Sebastian Bach."}
{"id": "2881906", "revid": "2175", "url": "https://it.wikipedia.org/wiki?curid=2881906", "title": "Krasniye Vorota", "text": ""}
{"id": "2881907", "revid": "363629", "url": "https://it.wikipedia.org/wiki?curid=2881907", "title": "\u010cistiye Prudy", "text": ""}
{"id": "2881908", "revid": "98077", "url": "https://it.wikipedia.org/wiki?curid=2881908", "title": "Melisenda di Tripoli", "text": ""}
{"id": "2881914", "revid": "339392", "url": "https://it.wikipedia.org/wiki?curid=2881914", "title": "Gran Canaria Airport", "text": ""}
{"id": "2881920", "revid": "21880", "url": "https://it.wikipedia.org/wiki?curid=2881920", "title": "Ophrys sphegodes tarquinia", "text": ""}
{"id": "2881922", "revid": "282579", "url": "https://it.wikipedia.org/wiki?curid=2881922", "title": "Battaglia di Cortenuova sull'Oglio", "text": ""}
{"id": "2881923", "revid": "167951", "url": "https://it.wikipedia.org/wiki?curid=2881923", "title": "Andrea Del Sabbia", "text": ""}
{"id": "2881935", "revid": "167951", "url": "https://it.wikipedia.org/wiki?curid=2881935", "title": "Andrea Della Sabbia", "text": ""}
{"id": "2881938", "revid": "404449", "url": "https://it.wikipedia.org/wiki?curid=2881938", "title": "Bianciardi", "text": ""}
{"id": "2881939", "revid": "339392", "url": "https://it.wikipedia.org/wiki?curid=2881939", "title": "Letteratura Italiana", "text": ""}
{"id": "2881941", "revid": "31061770", "url": "https://it.wikipedia.org/wiki?curid=2881941", "title": "Calcolo sublime", "text": ""}
{"id": "2881947", "revid": "599013", "url": "https://it.wikipedia.org/wiki?curid=2881947", "title": "Moldovan", "text": ""}
{"id": "2881949", "revid": "486946", "url": "https://it.wikipedia.org/wiki?curid=2881949", "title": "De principatibus", "text": ""}
{"id": "2881950", "revid": "742538", "url": "https://it.wikipedia.org/wiki?curid=2881950", "title": "Bowls", "text": "Il Bowls, conosciuto anche come Lawn bowls, \u00e8 uno sport di origine inglese, della famiglia delle bocce, giocato con bocce di forma ellissoidale asimmetrica nel quale, come superficie di gioco, si utilizza un prato (naturale o sintetico) ben livellato e non la terra battuta.\nStoria.\n\u00c8 uno sport praticato in gran parte del mondo (World Bowls registra come propri iscritti 52 Stati) ed \u00e8 stato sport paralimpico per sette edizioni consecutive dei Giochi paralimpici a partire da Tel Aviv nel 1968, in occasione dei III Giochi paralimpici estivi, sino ad Atlanta 1996 ai X Giochi paralimpici estivi.\nPer quattro edizioni dei Giochi (dal 1984 al 1996) \u00e8 stato affiancato dallo sport della boccia (da non confondere con lo sport delle bocce) che, diversamente dal Bowls, ha continuato a far parte del programma paralimpico anche per le tre edizioni successive, (dal 2000 al 2008).\nNel settembre 2018 \u00e8 nata la prima Associazione italiana di Lawn Bowling: \"Bowls Italy\" con sede in Rapolano Terme (SI), Italia. \nWorld Bowls Ltd, \u00e8 la Federazione mondiale del Bowls. Attuale Regional Director for Europe di World Bowls Ltd, \u00e8 Mr. Garry Collins. \nIl Lawn Bowling \u00e8 riconosciuto come disciplina sportiva anche dal Comitato Olimpico Nazionale Italiano C.O.N.I..\nIl 31 marzo 2019, presso lo Stadio Comunale di Chianciano Terme, in occasione del Campionati Regionali di Bocce 2019, organizzati da Federbocce Toscana e dall\u2019ASD Gruppo Bocciofili Chianciano Terme con il patrocinio del Comune di Chianciano Terme, della Regione Toscana, del CONI Toscana, del Comitato Paralimpico Toscana e della FISDIR Toscana, nella specialit\u00e0 Lawn Bowls, si sono aggiudicati il titolo di Campione Regionale Toscano gli atleti Elena Burgassi e Daniele Lascialfari; qui in una dimostrazione di draw shot (\"accosto\") e di drive shot (\"bocciata\"), a gare concluse. \nRegole di gioco.\nBowling green (il campo da gioco).\nIl bowling da prato pu\u00f2 essere giocato sia sull'erba naturale che su quella artificiale. \u00c8 per\u00f2 fondamentale che si tratti di un campo ampio, ben livellato, ben curato e rettangolare, costituito da \u201cpiste\u201d parallele o anche da un'unica pista. Una pista \"rink\" per il gioco all'aperto deve essere larga tra 4,3 e 5,8 metri; per il gioco al coperto \"indoor\" la larghezza minima \u00e8 invece di 4,6 metri. La lunghezza deve essere compresa tra 31 e 40 metri.\nPrima che Edwin Beard Budding di Thrupp, inventasse il tosaerba nel 1830, l'erba dei bowling green spesso veniva fatta \"tagliare\" da pecore che vi venivano appositamente fatte pascolare.\nIl pi\u00f9 antico bowling green, sopravvissuto al mondo, \u00e8 il Southampton Old Bowling Green, che fu usato per la prima volta nel 1299. \nQueste sono alcune delle regole pi\u00f9 importanti che si dovrebbero conoscere prima di giocare.\nLe piste non sono delimitate da segni laterali ma hanno due appositi marcatori \"rink markers\" posti ai loro due estremi. In caso di dubbio se una bowl si sia fermata correttamente entro i limiti laterali di essa, vanno traguardati i due marcatori in cima ed in fondo al lato in questione.\nIn una normale competizione, uno dei due avversari lancia una moneta per decidere chi sar\u00e0 il vincitore del \u201cmat\u201d. \nil mat \u00e8 un vero e proprio tappetino in gomma che il giocatore, che ha vinto il turno con la moneta, piazzer\u00e0 al centro della pista, ad una distanza di sua scelta dal fondo campo. La posizione del tappetino rimarr\u00e0 invariata per tutto l\u2019\u201dend\u201d che termina quando i giocatori avranno tirato tutte le bowls a loro disposizione. Questo tappetino costituisce la \"piattaforma\" per il tiro e su di esso deve poggiare il piede del giocatore sin tanto che la bowl non \u00e8 stata lanciata,\nPosizionato il tappetino, sempre lo stesso giocatore che ha vinto il turno, lancia anche il \"jack\" (\"pallino\") verso il lato opposto della pista per impostarlo come bersaglio. Quando il jack si ferma, il Giudice, conservando la distanza che ha raggiunto, lo posiziona al centro della pista. A questo punto i giocatori iniziano a lanciare a turno le loro bowls, facendole rotolare verso il jack con lo scopo di avvicinarle a ad esso il pi\u00f9 possibile e comunque pi\u00f9 vicino rispetto a quelle dell'avversario.\nSe il jack non raggiunge la distanza di 23 metri dal tappetino, deve essere nuovamente lanciato. \nUna bowl, essendo asimmetrica, sia nella forma che nel peso (un lato \u00e8 pi\u00f9 convesso e pesante dell'altro), compie un percorso curvilineo e nella sua corsa pu\u00f2 anche oltrepassare i limiti della pista ma affinch\u00e9 rimanga in gioco, deve infine fermarsi all'interno di essa. \nUna bowl che finisce nel fossato (appositamente situato in fondo alla pista), viene considerata \"morta\" e vierr\u00e0 rimossa dal gioco. Se per\u00f2 la bowl, prima di cadere nel fosso ha toccato il jack, allora non sar\u00e0 considerata \"morta\" e rimarr\u00e0 in gioco.\nLe bowls che toccano il jack sono chiamate \u201ctouchers\u201d e, per riconoscerle, il Giudice o il Marker le contrassegna, ogni volta, con un gesso bianco (oggi si usa una piccola bomboletta a spruzzo). Queste bowls, come detto, rimangono \u201cvive\u201d nel gioco anche se cadono nel fosso.\nUgualmente, qualora il jack venga sbattuto nel fosso perch\u00e9 colpito da una bowl, viene comunque considerato \"vivo\" e dal punto del fosso in cui si trova verr\u00e0 misurata la distanza delle bowls da esso. \nDopo che ogni giocatore ha tirato tutte le proprie bowls, sar\u00e0 misurata la loro distanza dal jack. La distanza minima tra la bowl ed il jack assegna un punto al giocatore. Se il giocatore ha pi\u00f9 bowls vicino al jack rispetto a quella pi\u00f9 prossima dell\u2019avversario (al jack), prende un punto per ognuna di esse. Il punto conseguito viene chiamato \u201cshot\u201d.\nSe si sta giocando una partita singola (uno contro uno) ogni giocatore deve tirare quattro bowls. In una partita a tre invece (due contro uno oppure ognuno per proprio conto) o doppia (due contro due) ogni giocatore tirer\u00e0 tre bowls mentre in una partita a quattro (otto giocatori - quattro contro quattro), ne tirer\u00e0 due. \nMolti circoli di lawn bowling, per l'accesso al campo di gioco, impongono tutt'ora, per l'etichetta, un abbigliamento di colore bianco, proprio come d'uso al Southampton Old Bowling Green."}
{"id": "2881953", "revid": "98077", "url": "https://it.wikipedia.org/wiki?curid=2881953", "title": "Blaia", "text": ""}
{"id": "2881955", "revid": "1784492", "url": "https://it.wikipedia.org/wiki?curid=2881955", "title": "Ivan Vucov", "text": "Dopo aver militato principalmente nel Levski Sofia dal 1960 al 1969, ha militato nell'Akademik Sofia, concludendo la carriera di calciatore nel 1972, giocando anche 24 partite in Nazionale.\nDa allenatore \u00e8 stato CT della tra il 1982 e il 1986, e tra il 1989 e il 1991, oltre ad allenare squadre come Levski Sofia, Spartak Varna e Hajduk Split."}
{"id": "2881957", "revid": "767487", "url": "https://it.wikipedia.org/wiki?curid=2881957", "title": "Sindacato Autonomo di Polizia", "text": "Il Sindacato Autonomo di Polizia (SAP) \u00e8 un'organizzazione di rappresentanza del personale della Polizia di Stato.\nAl 2010 secondo l'ANSA contava quasi 20.000 aderenti (su circa 100.000 poliziotti in tutta Italia)..\nOrganizzazione.\nLe sue strutture locali sono diffuse in ogni citt\u00e0 d'Italia. La sede nazionale \u00e8 ubicata a Roma dove operano il Segretario Generale, un Segretario Generale Aggiunto e due Segretari nazionali. L'attuale segretario generale \u00e8 Stefano Paoloni, eletto il 20 marzo 2018 al posto di Gianni Tonelli\nGli organi di garanzia sono: il Presidente, affiancato dal Vicepresidente, i sindaci ed i probiviri.\nIl SAP, inoltre, \u00e8 fondatore e membro permanente del Comitato Europeo dei Sindacati di Polizia (C.E.S.P.), al quale aderiscono altre associazioni sindacali autonome di Polizia, che rappresenta oltre 300\u00a0000 poliziotti europei.\nOltre al SAP, vi sono note altre associazioni sindacali autonome, radicate sul territorio, con sedi in tutta Italia: il Sindacato Italiano Unitario Lavoratori Polizia (SIULP), il Coordinamento per l'indipendenza sindacale delle forze di polizia (COISP), il Sindacato Italiano Appartenenti Polizia (SIAP), la Federazione Sindacale di Polizia (FSP) e il LES (Libert\u00e0 e Sicurezza)."}
{"id": "2881965", "revid": "767487", "url": "https://it.wikipedia.org/wiki?curid=2881965", "title": "Buongiorno, elefante!", "text": "Buongiorno, elefante! o Sab\u00f9, principe ladro \u00e8 un film del 1952 diretto da Gianni Franciolini.\nTrama.\nRoma: Carlo Caretti \u00e8 un insegnante elementare, con un magro stipendio, moglie e quattro figli a carico. Una mattina, tornando da scuola, si ritrova accidentalmente a fare da cicerone al \"sultano di Nagor\", con il quale attraversa Roma ed una serie di peripezie. A sera Carlo presenta il sultano alla sua famiglia, questi gioca e si affeziona ai bambini. Una volta tornato in patria invia a Carlo un piccolo elefante, dono per i figli. L'elefante \u00e8 dapprima fonte di nuovi guai, in famiglia e nel caseggiato in cui abitano i Caretti. L'acquisto dell'elefante da parte dello zoo permetter\u00e0 tuttavia a Carlo di risolvere i suoi problemi economici: pagare i debiti e ritornare nella propria abitazione, dalla quale era stato sfrattato con i suoi familiari.\nProduzione.\nGli sceneggiatori di \"Buongiorno, elefante!\" sono Cesare Zavattini e Suso Cecchi D'Amico, gi\u00e0 sceneggiatori l'anno prima di \"Miracolo a Milano\" diretto da Vittorio De Sica, protagonista del film. Come in \"Miracolo a Milano\", nel film di Franciolini \u00aballe istanze del Neorealismo si unisce la dimensione favolistica\u00bb.\nDistribuzione.\nUscito nei cinema nel marzo 1952, partecip\u00f2 il 4 luglio 1952 al Festival di Locarno, ottenendo una buona accoglienza."}
{"id": "2881969", "revid": "72811", "url": "https://it.wikipedia.org/wiki?curid=2881969", "title": "Laurea di primo livello", "text": ""}
{"id": "2881978", "revid": "110157", "url": "https://it.wikipedia.org/wiki?curid=2881978", "title": "Ati (popolo)", "text": "Gli Ati o anche Ata sono un gruppo etnico delle Filippine facente parte del pi\u00f9 ampio gruppo dei Negritos delle Filippine e i cui componenti si trovano ancora sparsi tra il sud dell'isola di Panay e l'isola di Negros. La popolazione degli Ati \u00e8 stimata, con dati che risalgono al 1995, in circa persone. La lingua utilizzata dagli Ati \u00e8 lo \"ati\" o \"inati\" e viene parlata insieme all'ilongo, e pi\u00f9 precisamente la variante Kinaray-a, prevalentemente usata dalle popolazioni del Visayas Occidentale, di Panay e nelle provincie di Iloilo e Provincia di Capiz.\nLa distribuzione di questa popolazione \u00e8 prevalente sull'isola di Panay con 23 baranggay nella provincia di Antique, 21 in quella di Iloilo, 2 ad Aklan e una a Provincia di Capiz mentre sull'isola di negros gli ati occupano solo 3 barnggay. Fino ai primi anni del , invece, gli ati erano particolarmente numerosi in un'area a sud ovest della citt\u00e0 di Escalante e a nord del vulcano Kanlaon nel Negros Occidental.\nAspetto fisico.\nGli ati sono generalmente caratterizzati da tratti acquisiti dalle popolazioni Negritos: bassi di statura e snelli, capelli neri e crespi particolarmente fitti nelle donne, pelle liscia ma grassa di colore cioccolato scuro o quasi nero, naso piccolo e largo alla base e occhi tondi e scuri. Secondo gli antropolgi Rudolf Rahmann, rettore tedesco dell'Universit\u00e0 di San Carlos nel Negros Oriental negli anni , e Marcelino Maceda, nel 1955 esistevano ancora, nella parte settentrionale di Negros, alcuni ati o negritos di sangue puro il cui numero, per\u00f2, sarebbe stato gi\u00e0 all'epoca in forte diminuzione per via dei matrimoni contratti con individui di altre etnie."}
{"id": "2881983", "revid": "1656773", "url": "https://it.wikipedia.org/wiki?curid=2881983", "title": "Musketeers - Moschettieri", "text": "Musketeers - Moschettieri (\"La Femme Musketeer\") \u00e8 un film televisivo del 2004 diretto da Steve Boyum e ispirato ai personaggi protagonisti del romanzo \"I tre moschettieri\" di Alexandre Dumas. Tra gli interpreti principali figurano Michael York, Nastassja Kinski, Christopher Cazenove, Susie Amy e G\u00e9rard Depardieu nel ruolo del cardinale Mazzarino.\nTrama.\nFrancia, 1660. Sotto il dominio di Re Luigi XIV, monarca assoluto, conosciuto come il \"Re Sole\", il cardinale Giulio Mazzarino, suo segretario di Stato, sta tramando un piano per sopraffare il sovrano, farlo cadere dal trono e dominare l'intera nazione. Il cardinale, con la complicit\u00e0 della perfida ma affascinante Lady Bolton, riesce a strappare all'ingenuo duca di Buckingham una compromettente lettera scritta dal padre del nobile inglese, nella quale egli rivelava di essere l'amante della Regina Anna d'Austria, madre di Re Luigi: il Re di Francia potrebbe essere figlio di un duca inglese e per questo potrebbe perdere la corona. Nello stesso tempo, la splendida Valentine, figlia del famoso moschettiere Jacques D'Artagnan, dopo aver superato i duri allenamenti e duelli organizzati dal padre, parte alla volta di Parigi per arruolarsi nei moschettieri. Il corpo della guardia reale \u00e8 comandato dal comandante Lorenze Finot, uomo anziano e tradizionalista, nonostante la giovane sia assai in gamba e abilissima nel combattimento a causa della misoginia e del nonnismo dell'anziano capitano, Valentine non viene accettata nei ranghi dei moschettieri. Incontrer\u00e0 cos\u00ec i figli dei tre moschettieri amici e compagni di avventura del padre e assieme a questi salver\u00e0 la corona francese dalle perfide mani del cardinale e di Lady Bolton."}
{"id": "2881987", "revid": "122246", "url": "https://it.wikipedia.org/wiki?curid=2881987", "title": "II Giochi della Croce del Sud", "text": "I II Giochi della Croce del Sud (es. \"II Juegos Deportivos Cruz del Sur\"), sono stati la seconda edizione dei Giochi sudamericani e si disputarono nella citt\u00e0 di Rosario, Argentina, dal 26 novembre al 5 dicembre 1982.\nAlcune delle gare previste furono tuttavia disputate in altre citt\u00e0 argentine quali Santa Fe, Buenos Aires ed Esperanza. I secondi giochi furono gli ultimi che utilizzarono la denominazione Juegos Deportivos Cruz del Sur (\"Giochi della Croce del Sud\"), per poi assumere l'attuale denominazione (\"Giochi sudamericani\") sempre sotto il patrocinio della \"Organizaci\u00f3n Deportiva Sudamericana\" (ODESUR).\nPaesi partecipanti.\nLa competizione crebbe rispetto alla precedente edizione, vedendo la partecipazione anche di Colombia e Venezuela, e passando dai 480 atleti della prima edizione ai 961 presenti a Rosario.\nSport.\nIl numero di sport, parallelamente all'espansione della manifestazione, pass\u00f2 da 16 a 19. Si aggiunsero le discipline di pattinaggio, canottaggio e tennistavolo, mentre uscirono gli sport equestri.\nMedagliere.\nL'Argentina come paese ospitante la manifestazione, domin\u00f2 il medagliere, seguita dal Cile in seconda posizione. Il Brasile fu superato al terzo posto dal Per\u00f9 per una sola medaglia d'oro.\nLa tabella \u00e8 ordinata per numero di ori, argenti e bronzi. A parit\u00e0 di medaglie, i paesi sono disposti in ordine alfabetico."}
{"id": "2881989", "revid": "263434", "url": "https://it.wikipedia.org/wiki?curid=2881989", "title": "Coniugato di carica", "text": ""}
{"id": "2881992", "revid": "287204", "url": "https://it.wikipedia.org/wiki?curid=2881992", "title": "Charles Brady", "text": ""}
{"id": "2881994", "revid": "642594", "url": "https://it.wikipedia.org/wiki?curid=2881994", "title": "Charles E. Brady, Jr.", "text": ""}
{"id": "2881998", "revid": "1305772", "url": "https://it.wikipedia.org/wiki?curid=2881998", "title": "Last of the American Girls", "text": "Last of the American Girls \u00e8 la decima traccia dell'ottavo album dei Green Day \"21st Century Breakdown\" nonch\u00e9 quinto ed ultimo singolo estratto dall'album.\nIn Europa il singolo \u00e8 stato pubblicato su iTunes il 5 febbraio, mentre il video \u00e8 stato trasmesso su MTV in esclusiva mondiale il 1\u00ba aprile.\nDescrizione.\nIl soggetto del brano \u00e8 Adrienne (moglie di Billie Joe Armstrong). Presa nell'album parla invece di Gloria (protagonista di \"21st Century Breakdown\" insieme a Christian) e la descrive come \"l'ultima delle ragazze americane\" inteso come l'ultima di quelle ragazze alternative che non seguono la massa.\nVideo musicale.\nIl videoclip vede come protagonista Gloria, che compie azioni di vita quotidiana (come svegliarsi, lavarsi i denti, ascoltare musica, fare il bagno o lavare i piatti), in uno scenario particolare: la casa si trova nel deserto e non ha mura e tetto. Durante l'intero video Gloria \u00e8 seguita da due ballerine che le stanno sempre a fianco. Nel finale del video Gloria fa esplodere un'automobile. In questo video l'interprete di Gloria \u00e8 la stessa del video di \"21 Guns\".\nNel videoclip, Gloria legge \"Fun with psychoanalysis\" scritto da Brett Marx."}
{"id": "2882000", "revid": "767487", "url": "https://it.wikipedia.org/wiki?curid=2882000", "title": "Catherine Coleman", "text": "Nel 1995 e nel 1999 ha partecipato a due missioni del programma Space Shuttle: la STS-73 e la STS-93.\nHa fatto parte dell'equipaggio della Stazione Spaziale Internazionale (ISS), raggiungendola con la missione Expedition 26, partita il 15 dicembre 2010 dal Cosmodromo di Bajkonur con un razzo Sojuz TMA-20. Dopo 157 giorni trascorsi a bordo della ISS, il 23 maggio 2011 ha fatto rientro sulla Terra a bordo di un veicolo spaziale Sojuz, atterrando nelle steppe del Kazakistan e concludendo con successo l'Expedition 27."}
{"id": "2882002", "revid": "297059", "url": "https://it.wikipedia.org/wiki?curid=2882002", "title": "Catherine G. Coleman", "text": ""}
{"id": "2882012", "revid": "287204", "url": "https://it.wikipedia.org/wiki?curid=2882012", "title": "Jerry Linenger", "text": "Partecip\u00f2 a tre voli dello Space Shuttle e ad una missione a lunga durata sulla stazione spaziale Mir, all'interno del programma russo-statunitense Shuttle-Mir."}
{"id": "2882018", "revid": "767487", "url": "https://it.wikipedia.org/wiki?curid=2882018", "title": "Vergine moderna", "text": "Vergine moderna \u00e8 un film italiano del 1954 diretto da Marcello Pagliero.\nTrama.\nLa giovane Claudia vuole fuggire dalla vita grigia di provincia e punta uomini ricchi, ma ogni volta con esiti infelici. Solo il fratello riesce alla fine a scuoterla da questo proposito.\nProduzione.\nLa pellicola \u00e8 ascrivibile al filone dei melodrammi sentimentali, comunemente detto \"strappalacrime\", allora molto in voga tra il pubblico italiano, in seguito ribattezzato dalla critica con il termine \"neorealismo d'appendice\".\nDistribuzione.\nIl film venne distribuito nel circuito cinematografico italiano il 22 settembre del 1954.\nVenne in seguito distribuito anche in Francia con il titolo \"Vierge moderne\", il 4 luglio del 1956."}
{"id": "2882021", "revid": "287204", "url": "https://it.wikipedia.org/wiki?curid=2882021", "title": "Mary Weber", "text": ""}
{"id": "2882026", "revid": "287204", "url": "https://it.wikipedia.org/wiki?curid=2882026", "title": "Campionati del mondo di ciclismo su pista 2010 - Corsa a punti femminile", "text": "La Corsa a punti Donne \u00e8 stato uno dei nove eventi femminili disputati ai Campionati del mondo di ciclismo su pista 2010 di Ballerup, in Danimarca. La canadese Tara Whitten ha vinto la medaglia d'oro.\nL'evento, disputato in gara unica, si \u00e8 tenuto domenica 28 marzo e ha visto la partecipazione di 24 atlete, rappresentanti 24 Paesi differenti."}
{"id": "2882028", "revid": "767487", "url": "https://it.wikipedia.org/wiki?curid=2882028", "title": "Gli ultimi cinque minuti", "text": "Gli ultimi cinque minuti \u00e8 un film del 1955 diretto da Giuseppe Amato. Nel 1968 ne fu prodotto un remake diretto da Carlo Lodovici, interpretato da Enrico Maria Salerno, Valeria Valeri ed Ernesto Calindri.\nTrama.\nRenata, donna indipendente, e Carlo, industriale, s'incontrano a Roma mentre sono alla ricerca di un appartamento da affittare. Tra di loro scoppia il colpo di fulmine e lui le chiede subito di diventare sua moglie. Lei accetta, ma pone una condizione: nel caso incontrasse il grande amore lui la dovr\u00e0 lasciare libera. Carlo user\u00e0 ogni mezzo per poter tenere la bella e corteggiata moglie con s\u00e9.\nProduzione.\n\u00c8 tratto da un lavoro teatrale di Aldo De Benedetti, che ha partecipato alla sceneggiatura."}
{"id": "2882029", "revid": "287204", "url": "https://it.wikipedia.org/wiki?curid=2882029", "title": "Jos\u00e8 Luis Molt\u00f2", "text": ""}
{"id": "2882030", "revid": "6923", "url": "https://it.wikipedia.org/wiki?curid=2882030", "title": "Plastiscines", "text": "Le Plastiscines sono un gruppo alternative rock francese formatosi a Parigi nel 2006 e composto unicamente da ragazze nate nel 1987: la cantante Katty Besnard, la chitarrista Marine Neuilly, la bassista Louise Basilien e la batterista Zazie Tavitian, che dopo la registrazione del primo album \u00e8 stata sostituita da Anais Vandevyvere.\nIl gruppo canta sia in inglese che in francese.\nStoria.\nLa formazione originale si conobbe al liceo Mansart de Saint Cyr a Parigi, in seguito si aggiunse la bassista Louise incontrata a un concerto dei Libertines nel 2004.La band prese il nome da una parola inglese contenuta nella canzone dei Beatles Lucy in the Sky with Diamonds, \"plasticine\".\nIl 12 febbraio 2007 \u00e8 uscito l'album \"LP1\", che grazie al singolo \"Loser\", a maggio, .\nLe caratteristiche dei pezzi dell'album \"LP1\" sono la durata comune (tutte durano 2 minuti) e delle canzoni da un ritmo velocissimo.\nIl 21 giugno 2009 \u00e8 stato pubblicato \"About Love\", secondo album delle Plastiscines, l'album \u00e8 stato distribuito dalla NYLON Records.\nUn mese esatto prima del lancio dell'album, fu pubblicato un EP con tre delle canzoni, che successivamente furono inserite nell'album: \"Barcellona\", \"You're No Good\" e \"I Could Rob You.\"\nNell'aprile del 2013 \u00e8 uscito \"Coming To Get You\" e nel maggio del 2013 furono pubblicate altre due canzoni, \"Ooh La La\" e \"Comment Faire\". L'album \u00e8 finalmente uscito il 28 aprile 2014. Questo album \u00e8 diverso dai due precedenti: le Plastiscines hanno deciso di abbandonare il loro stile rock ed optare per uno stile pi\u00f9 rivolto al pop elettronico.\nLe Plastiscines sono inoltre apparse nel 9\u00ba episodio della 3\u00aa stagione di \"Gossip Girl \"con la canzone \"Bitch\", sempre la stessa canzone \u00e8 stata usata nel 5\u00ba episodio della 5\u00aa stagione della serie televisiva \"True Blood\".\nLa canzone \"Pas Avec Toi \" \u00e8 stata inserita nel gioco per PS3 \"Gran Turismo 5\""}
{"id": "2882031", "revid": "287204", "url": "https://it.wikipedia.org/wiki?curid=2882031", "title": "Tanguy", "text": "Tanguy \u00e8 la grafia francese del nome bretone Tangi, composto dalle parole \"tan\" (fuoco) e \"ki\" (cane). \u00c8 usato sia come nome sia come cognome."}
{"id": "2882034", "revid": "4711", "url": "https://it.wikipedia.org/wiki?curid=2882034", "title": "Enrique De La Fuente", "text": ""}
{"id": "2882037", "revid": "402993", "url": "https://it.wikipedia.org/wiki?curid=2882037", "title": "Cuonzo Martin", "text": "Carriera.\nGiocatore.\nDopo aver frequentato la Lincoln High School nella sua citt\u00e0 natale e la New Hampton Prep School nel New Hampshire, al college Martin sceglie Purdue, dove gioca per tutte e quattro le stagioni.\nScelto al secondo giro del draft 1995 dagli Atlanta Hawks, muove i primi passi da professionista nella CBA, con i Grand Rapids Mackers, ed in Porto Rico, con i Cariduros de Fajardo.\nSeguono brevi apparizioni nella NBA, con i Vancouver Grizzlies prima, ed i Milwaukee Bucks poi.\nNel 1997 fa una fugace esperienza di 9 partite nella Serie A2 italiana ad Avellino, per poi tornare nella CBA con i Grand Rapids Hoops, di cui \u00e8 capitano e principale realizzatore.\nTermina la carriera anzitempo per problemi di salute.\nAllenatore.\nNel 1999 comincia la carriera di allenatore come assistente alla West Lafayette High School, per proseguire la stagione successiva, sempre come assistente, nell\"'alma mater\" Purdue, di cui diventa \"capo allenatore associato\" nel 2007.\nNel 2008 inizia l'esperienza alla Missouri State University come capo allenatore.\nCaratteristiche tecniche.\nBuon realizzatore ed eccellente tiratore dalla distanza ai tempi del college, tra i professionisti (soprattutto nella NBA) non ha saputo ripetersi agli stessi livelli."}
{"id": "2882039", "revid": "1982", "url": "https://it.wikipedia.org/wiki?curid=2882039", "title": "Dino Di Palma", "text": ""}
{"id": "2882040", "revid": "287204", "url": "https://it.wikipedia.org/wiki?curid=2882040", "title": "Campionati del mondo di ciclismo su pista 2010 - Keirin femminile", "text": "Il Keirin Donne \u00e8 stato uno dei nove eventi femminili disputati ai Campionati del mondo di ciclismo su pista 2010 di Ballerup, in Danimarca. La lituana Simona Krupeckait\u0117 ha vinto la medaglia d'oro.\nLa gara ha visto le partecipazione di 21 atleti, rappresentanti 18 Paesi differenti. La fase di qualificazione e la finale sono state disputate entrambe domenica 28 marzo.\nRisultati.\nPrimo turno.\nSi svolgono tre batterie: i primi due atleti di ognuna passano al turno successivo, mentre gli altri effettuano i ripescaggi.\nRipescaggi.\nLe prime due di ogni ripescaggio sono passate al secondo turno.\nSecondo turno.\nLe 12 atlete qualificate si affrontano in due batterie da 6 ognuna; le prime 3 si qualificano per la finale."}
{"id": "2882041", "revid": "110157", "url": "https://it.wikipedia.org/wiki?curid=2882041", "title": "Ordine del Coraggio (Albania)", "text": "L'Ordine del Coraggio (Urdh\u00ebri i Trim\u00ebris\u00eb) era un ordine del Regno d'Albania.\nFu istituito nel 1928 da re Zog I come ricompensa del merito militare ed era distinto in tre classi. La placca dell'ordine consisteva in una stella bianca smaltata a cinque bracci con punte biforcate, circondata da una ghirlanda dorata di alloro e quercia di forma circolare; al centro della stella si trovava una placca di forma pentagonale con un'aquila bicipite albanese smaltata di rosso. La placca era accompagnata da una medaglia di merito, che era d'oro per la prima classe, d'argento per la seconda e di bronzo per la terza. Il nastro dell'Ordine era di colore rosso con i bordi neri.\nL'Ordine cess\u00f2 nel 1939 dopo l'annessione dell'Albania al Regno d'Italia.\nCollegamenti esterni.\nThe House of Zogu, Orders &amp; Decorations"}
{"id": "2882051", "revid": "1573940", "url": "https://it.wikipedia.org/wiki?curid=2882051", "title": "Chiesa di Santa Maria della Piet\u00e0 (San Severo)", "text": "La chiesa di santa Maria della Piet\u00e0, monumento nazionale, \u00e8 un piccolo ma importante luogo di culto cattolico di San Severo. \u00c8 detta anche \"dei Morti\" (ossia delle anime purganti), in quanto affidata nel 1707 all'omonima congregazione laicale, la pi\u00f9 antica tra le congreghe attualmente attive, chiamata pure \"dei Nobili\" (oggi Arciconfraternita dell'Orazione e Morte di N.S.G.C), fondata nel 1580 e canonicamente eretta nel 1693 (ha ottenuto il regio assenso nel 1758).\n\u00c8 uno dei massimi monumenti barocchi della regione. Fu eretta nelle forme attuali nel primo Settecento. L'esterno del tempio \u00e8 sostanzialmente rustico, poich\u00e9 a poca distanza dalla facciata, entro il 1732, fu costruito un piccolo arco trionfale purtroppo demolito nel 1839. Nel fastoso interno, colle paraste rivestite di preziosi marmi commessi (opere di Aniello Greco e applicati non oltre il 1753) e le pareti adorne di stucchi dorati e dipinti barocchi (\"Storie di Ges\u00f9 e Maria\" di Aurelio Gentilotti), troneggia, sotto una slanciata cupola con decorazioni a stucco (esternamente rivestita di maioliche policrome), la grande macchina d'altare, realizzata dai marmorari napoletani Michele Salemme e Antonio Pelliccia entro il 1772. La macchina, che si erge imponente oltre la superba balaustrata marmorea a transenne intarsiate, conserva il prodigioso affresco quattrocentesco della Madonna della Piet\u00e0: la leggenda vuole che dal volto della Vergine, accoltellato da un pellegrino iracondo nel 1557, sia stillato sangue.\nAlla sinistra dell'altare maggiore si venerano le spoglie del santo martire Adeodato, custodite in un fiorito reliquiario di legno dorato inquadrato in un prezioso altarolo marmoreo del 1760 realizzato da Aniello Greco, mentre alla destra \u00e8 l'organo a canne di Fulvio d'Onofrio (che sostitu\u00ec nel 1873 quello originario di Gennaro Bradetta), con lussureggiante cantoria lignea settecentesca. Oltre l'organo \u00e8 la sala del coro, circondata da severi stalli in legno di noce (XVIII sec.). Il singolare pavimento rococ\u00f2 della chiesa, in pietra garganica e marmi policromi, \u00e8 opera dei fratelli Pietro e Gregorio Palmieri di Pescocostanzo (1762). Nelle sei cappelle laterali si conservano le statue settecentesche di san Giuseppe e dell'Addolorata, opere del sanseverese Sebastiano Marrocco, e quelle ottocentesche dell'Immacolata, di san Filippo Benizzi e dell'Angelo Custode, opere del napoletano Giuseppe Catello, oltre al simulacro, modesto, di santa Apollonia (sec. XIX).\nChiusa per i danni riportati a causa del terremoto del 2002, \u00e8 stata riaperta, dopo un integrale restauro, il 2 aprile 2009.\n\u00c8 grancia di San Severino e sede dell'Arciconfraternita dell'Orazione e Morte di N.S.G.C."}
{"id": "2882053", "revid": "729019", "url": "https://it.wikipedia.org/wiki?curid=2882053", "title": "Fairey Flycatcher", "text": "Il Fairey Flycatcher fu un aereo da caccia imbarcato monomotore, monoposto e biplano, sviluppato dall'azienda aeronautica britannica Fairey Aviation Company Limited nei primi anni venti.\nRimasto in servizio nel periodo 1923 \u2013 1934, venne realizzato nelle versioni terrestre (uso da portaerei) ed idrovolante (catapultato da grandi navi da guerra).\nStoria del progetto.\nNel 1922 l'Air Ministry, il dipartimento del governo britannico che aveva la responsabilit\u00e0 di gestire l'intera aviazione nazionale, emise una specifica, indicata come \"Specification N6/22\", per la fornitura di un aereo da caccia ed idrovolante imbarcato monoposto che sostituisse il Gloster Nightjar, introdotto dal giugno di quell'anno nei reparti della Royal Air Force (RAF). La specifica prevedeva, tra le altre richieste, l'utilizzo come propulsore un motore radiale raffreddato ad aria, o l'Armstrong Siddeley Jaguar, dall'architettura a 14 cilindri doppia stella, o il Bristol Jupiter, 9 cilindri su singola stella. Al concorso parteciparono due aziende nazionali, la Fairey e la Parnall, allora con sede a Yate.\nL'ufficio tecnico della Fairey elabor\u00f2 un progetto dall'impostazione generale, per l'epoca, convenzionale, realizzato in tecnica mista, abbinando parti in struttura metallica ad altre in legno, dalla cellula monoposto e dalla velatura biplana, adottando tuttavia una serie di accorgimenti tecnici per facilitare al pilota le impegnative manovre di appontaggio tipiche dei velivoli che operavano dal ponte di una portaerei.\nIl prototipo del Flycatcher (N163), in configurazione terrestre, comp\u00ec il primo volo il 28 novembre 1922, ai comandi del pilota collaudatore dell'azienda Vincent Nicholl, motorizzato con un Armstrong Siddeley Jaguar II. A questo fecero seguito altri due esemplari, come il primo assemblati ad Hamble-le-Rice, l'N164 in configurazione idrovolante, primo volo dalle acque attorno Hamble-le-Rice sempre con Nicholl e l'N165 in configurazione anfibia, richiesti dalle autorit\u00e0 militari per avviare il modello a prove di valutazione comparativa con il concorrente Parnall Plover. Le prove di volo che si susseguirono convinsero la commissione esaminatrice a preferire la proposta della Fairey. Tra il 1922 e il 1923 furono costruiti due lotti, destinati allo sviluppo e alla produzione, per un totale di 9 unit\u00e0, con la produzione che prosegu\u00ec fino al 1930 raggiungendo 192 esemplari di produzione in serie, tutti costruiti ad Hayes, l'ultimo dei quali portava la numerazione progressiva S1418.\nTecnica.\nIl Flycatcher \u00e8 stato un progetto notevole per i suoi tempi e uno dei primi aerei progettati specificamente per operazioni da portaerei. I flap si estendevano per tutto il bordo di uscita delle ali, consentendo al velivolo di usare soltanto 46 metri di lunghezza del ponte per decollare e atterrare.\nLa fusoliera era costruita con legno e metallo con una copertura in tessuto.\nIl carrello poteva essere sostituito con due galleggianti o una combinazione ruote/galleggianti per uso anfibio.\nFreni idraulici furono aggiunti per aiutare l'aereo a fermarsi nello spazio limitato di una portaerei. I ganci di arresto sotto al carrello erano una caratteristica dei primi modelli, progettati per fermare il velivolo con i fili d'arresto.\nImpiego operativo.\nLa produzione del Flycatcher inizi\u00f2 nel 1923; esso entr\u00f2 in servizio con il volo N\u00b0 402 Fleet Air Arm. Il Flycatcher vol\u00f2 da tutte le portaerei del suo periodo.\nMolto popolare presso i piloti, era facile da pilotare e molto maneggevole. \u00c8 grazie al Flycatcher che la Fleet Air Arm svilupper\u00e0 le tattiche di combattimento utilizzate nella seconda guerra mondiale.\nIl velivolo fu in servizio nella \"Home Fleet\", nella \"Mediterranean Fleet\", nella East Indies Station e in Cina.\nDurante il servizio in Cina, il Flycatcher fu impiegato attivamente contro i pirati cinesi vicino a Hong Kong.\nEsemplari attualmente esistenti.\nAttualmente \u00e8 esposta al pubblico, presso il Fleet Air Arm Museum, una replica (S1287) realizzata nel 1977.\nIl velivolo, costruito su iniziativa di un privato venne portata in volo nel 1979 e, dopo aver partecipato a varie manifestazioni aeree venne condotta nel suo ultimo volo verso la RNAS Yeovilton nel 1996. Da quell'anno \u00e8 esposta al pubblico nel Cobham Hall come parte della Reserve Collection."}
{"id": "2882059", "revid": "767487", "url": "https://it.wikipedia.org/wiki?curid=2882059", "title": "Per l'amor di un dio", "text": "Per l'amor di un dio \u00e8 il primo romanzo pubblicato dalla scrittrice inglese Marie Phillips.\nTrama.\nLa trentaduenne Alice trova lavoro come donna delle pulizie presso una decrepita casa nei sobborghi di Londra, ignara del fatto che chi la abita sono le antiche divinit\u00e0 greche in persona, oramai cadute in disgrazia a causa del fatto che nessuno crede pi\u00f9 in loro.\nLa bellissima e perfida dea Afrodite, per divertimento, convince il figlio Eros a far innamorare Apollo di Alice. Apollo inizia cos\u00ec una corte serrata alla ragazza mortale, e quando scopre di non essere ricambiato perch\u00e9 lei \u00e8 gi\u00e0 innamorata di un altro ragazzo, Apollo convince con l'inganno Zeus a incenerire Alice con un fulmine.\nApollo si sente in colpa per ci\u00f2 che ha fatto e decide di andare a scusarsi con Neil, il ragazzo con cui Alice aveva un flirt. Durante l'incontro i due finiscono per\u00f2 con il litigare e Apollo, preso da un accesso d'ira, spegne il Sole per spaventare e impressionare Neil. Con quel gesto Apollo per\u00f2 perde tutte le sue energie e sviene: il mondo senza Sole \u00e8 destinato cos\u00ec a morire in poco tempo.\nArtemide, che aveva preso in simpatia Alice quando lavorava per lei, rintraccia Neil e gli chiede aiuto per una difficile missione: scendere nell'Ade, recuperare l'anima di Alice per farla resuscitare e convincere Stige a rianimare Apollo. La missione riesce per\u00f2 solo in parte: Neil ritrova infatti Alice, ma Stige lo avverte di non poterlo aiutare con Apollo.\nArtemide per\u00f2 ha capito come far recuperare pieni poteri al dio del Sole e a tutti gli altri componenti della sua famiglia: porta Neil e l'anima di Alice a Trafalgar Square, dove si \u00e8 radunata una grande folla spaventata dallo spegnimento del Sole, e davanti ad essa compie il miracolo di riportare in vita Alice.\nIl prodigio fa s\u00ec che i presenti recuperino la fede nelle divinit\u00e0 greche, donando cos\u00ec a queste ultime enormi poteri che permettono loro di riaccendere il Sole.\nLa Terra \u00e8 quindi salva, e a questo punto Alice e Neil possono sposarsi."}
{"id": "2882063", "revid": "1543377", "url": "https://it.wikipedia.org/wiki?curid=2882063", "title": "Occidental (Costa Rica)", "text": "Occidental \u00e8 un distretto della Costa Rica facente parte del cantone di Cartago, nella provincia omonima. Si tratta in effetti di uno dei quartieri che compongono la citt\u00e0 di Cartago."}
{"id": "2882065", "revid": "339392", "url": "https://it.wikipedia.org/wiki?curid=2882065", "title": "Arcipretale e Matrice di San Severino Abate", "text": ""}
{"id": "2882068", "revid": "1356", "url": "https://it.wikipedia.org/wiki?curid=2882068", "title": "Scupi", "text": "Scupi fu una citt\u00e0 romana, poi fortezza legionaria dai tempi di Augusto. \u00c8 oggi un sito archeologico situato tra Zaj\u010dev Rid ed il fiume Vardar, alcuni chilometri dal centro di Skopje, in Macedonia del Nord.\nStoria.\nFin dal II secolo a.C. era un importante centro dei Dardani. Fu quindi conquistato attorno al 29-28 a.C. durante le campagne militari di Marco Licinio Crasso. Egli, infatti, comp\u00ec imprese militari lungo il basso corso del Danubio in questi anni, battendo numerosi popoli tra cui Geti, Daci, Bastarni, Mesi, Triballi e Dardani.\nCrasso intraprese la sua prima campagna per aiutare la popolazione alleata dei Denteleti., che era stata attaccata dai Bastarni, che in precedenza avevano sottomesso anche le popolazioni limitrofe di Triballi e Mesi. Crasso part\u00ec con ogni probabilit\u00e0 da Eraclea Sintica, percorse la via lungo il fiume Strymon, liberando per prima cosa la citt\u00e0 di Serdica (capitale dei Denteleti). Successivamente avanz\u00f2 in direzione dei Mesi, invadendone le terre e battendoli insieme ai Bastarni del re Deldo, alla confluenza tra il fiume Ciabrus ed il Danubio, nelle vicinanze di Ratiaria. L'esito finale della campagna del 29 a.C. fu che i Bastarni furono costretti a tornare alle loro sedi originali, in Scizia, mentre i Mesi furono sottomessi.\nL'anno successivo (28 a.C.) si rivolse contro le popolazioni dei Traci, che lo avevano ostacolato sulla strada del ritorno l'anno precedente, ottenendo la sottomissione di Maedi, Serdi e Bessi, non degli Odrisi che si erano subito dimostrati a lui fedeli alleati. Riusc\u00ec, infine, a battere alcune trib\u00f9 geto-daciche, presso le cave di Ciris, conquistando la loro roccaforte di Genucla, in Dobrugia. Sulla strada del ritorno, divise l'esercito in due colonne: con la prima attacc\u00f2 i Mesi Triballi (la cui capitale era probabilmente Oescus (oggi Gigen), con la seconda, egli stesso, batt\u00e9 i Mesi Artaci. Al termine di questo secondo anno di campagna \u00e8, per\u00f2, poco probabile che i Mesi siano stati annessi alla provincia di Macedonia. Al contrario, le trib\u00f9 della Tracia, pur rimanendo ancora indipendenti, diventarono popoli clienti di Roma. Crasso era cos\u00ec riuscito ad affermare il prestigio romano sull'intera regione a sud del basso Danubio.\nUna quindicina di anni pi\u00f9 tardi, durante le campagne dalmato-illiriche del 13-9 a.C., Tiberio oper\u00f2 lungo il fiume Sava arrivando a sottomettere i pannoni Breuci, grazie all'alleanza della potente trib\u00f9 celtica (sottomessa nel 14-13 a.C.) degli Scordisci. Sembra, invece, che l'allora governatore della provincia macedonica, Marco Vinicio, sotto l'alto comando di Tiberio, abbia prima condotto il suo esercito lungo il fianco orientale dell'Illirico, consolidando la via di penetrazione che da \"Scupi\" conduceva a Naisso e poi a Sirmio; in seguito sia riuscito ad occupare l'intera area della Dardania e della bassa valle della Sava (inclusa la piana di Sirmio), conquistando i territori della popolazione degli Amantini, sia sottomettendo (o stipulando con gli stessi un trattato di alleanza) anche il potente popolo degli Scordisci.\nTiberio al termine delle operazioni decise di privare i suoi nemici delle armi e vendette come schiavi la maggior parte dei loro giovani, dopo averli deportati, mentre per questi successi Augusto concesse a Tiberio, non il Trionfo, ma gli \"ornamenta triumphalia\". Contemporaneamente, lungo il fronte orientale, il governatore di Galazia e Panfilia, Lucio Calpurnio Pisone, era stato costretto ad intervenire in Tracia, poich\u00e9 le genti del luogo, in particolare i Bessi, minacciavano il sovrano trace, Remetalce I, alleato di Roma. Al termine di queste operazioni, l'intero \"Illyricum\" fu occupato dalle armate romane e rimase in pace fino alla rivolta dalmato-pannonica del 6-9.\nIn seguito a questi eventi potrebbe essere stata, pertanto, costruita una fortezza legionaria, sopra il preesistente centro dei Dardani. A questo periodo potrebbe riferirsi l'iscrizione di un veterano della legio IV Macedonica.\nDivenne \"Colonia Flavia Aelia Scupi\" e molti veterani di numerose legioni dell'esercito romano furono qui posizionati.\nFu poi fondata una citt\u00e0 romana al tempo dell'imperatore Domiziano (81-96), tanto che \"Scupi\" divenne capitale della romanizzata Dardania. Durante le guerre marcomanniche un'orda di barbari Costoboci fu qui intercettata ed annientata dalla \"Cohors II Aureliae Dardanorum\".\nDurante il periodo delle invasioni barbariche del III secolo, venne combattuta nei suoi pressi una battaglia, nella quale i barbari (forse Sarmati) vennero respinti dall'allora governatore di una delle due Mesie, Regaliano.\nLa citt\u00e0 fu poi abbandonata nel 518 in seguito ad un devastante terremoto che distrusse completamente la citt\u00e0."}
{"id": "2882071", "revid": "31063587", "url": "https://it.wikipedia.org/wiki?curid=2882071", "title": "Amphipolis", "text": ""}
{"id": "2882072", "revid": "9531", "url": "https://it.wikipedia.org/wiki?curid=2882072", "title": "Santa Maria della Piet\u00e0 (San Severo)", "text": ""}
{"id": "2882073", "revid": "9531", "url": "https://it.wikipedia.org/wiki?curid=2882073", "title": "San Lorenzo delle Benedettine", "text": ""}
{"id": "2882075", "revid": "287204", "url": "https://it.wikipedia.org/wiki?curid=2882075", "title": "Guido Giannetti", "text": "Fu condannato dall'Inquisizione romana per eresia al carcere a vita.\nBiografia.\nNulla si sa della sua giovinezza. Nel 1528 svolgeva le funzioni di segretario di Gregorio Casali, ambasciatore inglese presso la corte pontificia che si era rifugiata a Viterbo in seguito al Sacco del 1527. Ottenuta la cittadinanza inglese fin dal 1532, alla morte del Casali, avvenuta nel 1536, si trasfer\u00ec a Londra, dove fu impiegato come informatore alla corte reale di Enrico VIII delle vicende politiche italiane\u00a0\u2013 e in particolare dell'attivit\u00e0 della Curia romana\u00a0\u2013 in relazione alle tensioni diplomatiche presenti tra Roma e Londra.\nNel 1538 conobbe a Norimberga l'umanista e teologo Andreas Osiander e nel 1539 pass\u00f2 a Roma per seguire da vicino la situazione politica e religiosa italiana, interessandosi particolarmente delle posizioni del cardinale inglese Reginald Pole. In questi anni fu assiduo di Pietro Carnesecchi e di Marcantonio Flaminio, entrambi frequentatori del circolo evangelico fondato a Napoli da Juan de Vald\u00e9s. Essi gli fecero conoscere il \"Beneficio di Cristo\" \u2013 la \"Bibbia\" dell'evangelismo italiano\u00a0\u2013 e ricevettero da lui i \"Loci communes\" del teologo protestante tedesco Filippo Melantone.\nFrequentatore del circolo romano dell'arcivescovo di Otranto Pietro Antonio Di Capua, altro valdesiano che accoglieva presso di s\u00e9 vari umanisti di idee religiose eterodosse, come Girolamo Donzellini, Giordano Ziletti, Baldassarre Cazzago, Girolamo Borri, Vittore Soranzo, Giovanni Tommaso Sanfelice e Diego de Enzinas, all'arresto di quest'ultimo ordinato dall'Inquisizione nel 1545 il gruppo si disperse e Guido Giannetti si rifugi\u00f2 a Venezia.\nL'anno dopo Giannetti era in Germania, incaricato da Enrico VIII di tessere le fila di un'alleanza tra l'Inghilterra, i principi tedeschi protestanti uniti nella Lega di Smalcalda e Venezia in funzione anti-imperiale, mentre un altro informatore al soldo del re inglese, Ludovico Dall'Armi, a Venezia e a Mantova cercava contatti per saggiare le possibilit\u00e0 di un'intesa di Stati italiani contro Carlo V. Quando nell'ottobre del 1546 Giannetti torn\u00f2 a Venezia, si accorse in tempo del tentativo del nunzio pontificio Giovanni Della Casa di farlo arrestare e fugg\u00ec in Inghilterra.\nLa morte di Enrico VIII avvenuta nel gennaio del 1547 - le speranze di una vasta alleanza anti-imperiale cessarono con la sconfitta della Lega di Smalcalda nella battaglia di M\u00fchlberg in aprile - pose Giannetti in difficolt\u00e0 economiche. Quando poi nel 1553 sal\u00ec al trono la cattolica Maria Tudor, Giannetti fece ritorno in Italia, stabilendosi a Venezia. Qui Giannetti riprese le relazioni con gli ambienti della dissidenza religiosa e, dalla salita al trono inglese di Elisabetta I, nel 1558, i suoi rapporti informativi con l'Inghilterra. Il papa Pio IV ne ottenne l'arresto nel febbraio del 1561 ma da Londra si riusc\u00ec a ottenere, il 19 settembre, la sua liberazione. La sua posizione rimaneva tuttavia precaria: in seguito a una nuova richiesta da Roma, nel luglio del 1566 Giannetti fu nuovamente arrestato a Padova con l'accusa di eresia.\nTrasferito a Roma in agosto, fu sottoposto a un lungo processo per fargli confessare i nomi di altri \u00aberetici\u00bb, come quello del Carnesecchi, gi\u00e0 arrestato a sua volta nel giugno del 1566. Il processo si concluse con la sua abiura: non essendo \"relapso\", evit\u00f2 il rogo e fu condannato al carcere a vita nel maggio del 1569. Probabilmente mor\u00ec in carcere poco dopo, poich\u00e9 di lui da allora non si hanno pi\u00f9 notizie."}
{"id": "2882078", "revid": "282094", "url": "https://it.wikipedia.org/wiki?curid=2882078", "title": "Guido da Fano", "text": ""}
{"id": "2882081", "revid": "110157", "url": "https://it.wikipedia.org/wiki?curid=2882081", "title": "Cattedrale di Santa Maria Assunta (San Severo)", "text": "La cattedrale di Santa Maria Assunta \u00e8 dal 1580 la chiesa principale di San Severo e della sua diocesi.\nStoria.\nEdificata col titolo di santa Maria in Strada, la chiesa (terza parrocchia cittadina) \u00e8 di origini tardo-medievali e conserva, accanto a limitate vestigia medievali (il grande rosone, due monofore lapidee sul fianco sinistro e il prestigioso fonte battesimale in pietra, attualmente sistemato presso il portale maggiore), notevoli tele settecentesche, importanti opere dei pittori napoletani Alessio D'Elia, Santolo Cirillo, Nicola Maria Rossi, Marcantonio Pascucci e Giovanni Maria Mollo (che oper\u00f2 nel 1748), e prestigiosi marmi barocchi napoletani, come la grande balaustrata e le croci di consacrazione, realizzati da Gennaro De Martino nel 1755-56, e l'altare maggiore, progettato da Lorenzo Mosca e realizzato da due coppie di marmorari (Greco e Palmieri, Troccoli e Tipaldi) tra il 1750 e il 1754. L'attuale facciata, di incerto gusto eclettico, \u00e8 opera del 1872, mentre l'imponente campanile, restaurato nel 2006, \u00e8 settecentesco.\nDescrizione.\nLo spazioso interno, profondo circa 40 metri, largo 22 e alto 14, \u00e8 il risultato di numerose ristrutturazioni e di due ampliamenti, corrispondenti al presbiterio, edificato sul finire del Cinquecento, e alle due navate laterali, costruite nel 1757. Le dieci cappelle minori sono decorate da statue lignee e notevoli quadri barocchi, mentre il presbiterio, dominato da una grande macchina marmorea (1845) con la statua lignea dell'Assunta, \u00e8 definito dal maestoso coro dei canonici, a due ordini di stalli, severa opera ottocentesca. Il fastoso pulpito barocco, con formelle dipinte, \u00e8 opera del 1674. In fondo alla navata sinistra \u00e8 la cappella del Sacramento, del 1927. Annessa alla semplice sacrestia \u00e8 l'austera Sala del Capitolo, del 1778."}
{"id": "2882082", "revid": "1573940", "url": "https://it.wikipedia.org/wiki?curid=2882082", "title": "Chiesa di San Nicola (San Severo)", "text": "La chiesa di San Nicola \u00e8 uno dei maggiori edifici sacri di San Severo.\nL'esterno di questo grande tempio, seconda parrocchia della citt\u00e0, \u00e8 all'insegna dell'incompiutezza, essendo incompleti sia il campanile sia la grande facciata barocca in pietra e laterizi, priva del secondo ordine. All'interno, invece, regna una geniale e assai raffinata ricchezza decorativa. La sfarzosa ma elegantissima scenografia rococ\u00f2, ideata nel secondo Settecento dall'architetto lombardo Ambrosio Piazza, \u00e8 dominata da uno stupefacente soffitto di Nicola Menzele (\"Il miracolo delle donzelle\" del 1769) e adornata da belle statue lignee (tra cui un crocifisso cinquecentesco, verosimilmente di ambito veneto, e il settecentesco \"San Nicola\" opera del molisano Paolo Saverio Di Zinno) e interessanti dipinti dello stesso Menzele.\nLa decorazione a stucco si deve allo stesso Piazza, autore anche delle quattro statue colossali di Mos\u00e8, Geremia, Davide e Isaia poste in alto agli angoli della navata, mentre il prestigioso altare maggiore settecentesco, in marmi policromi, \u00e8 stato realizzato da Filippo Belliazzi tra il 1779 e il 1780. Notevoli il monumentale organo a canne di Innocenzo Gallo (sec. XVIII), le grandi acquasantiere rococ\u00f2 in bardiglio e, nell'abside, il severo coro ligneo. Di grande importanza \u00e8 anche il fonte battesimale medievale. La sacrestia, magnificamente decorata da Piazza e adorna di statue e dipinti, \u00e8 la maggiore della citt\u00e0."}
{"id": "2882083", "revid": "12290", "url": "https://it.wikipedia.org/wiki?curid=2882083", "title": "Matrice (personaggio)", "text": "Matrice \u00e8 un personaggio dei fumetti pubblicati dalla DC Comics. Creata da John Byrne come parte del rinnovamento di Superman, \u00e8 una supereroina, pi\u00f9 nota tra il 1988 ed il 2002 come Supergirl. Comparve per la prima volta (come Supergirl) in \"Superman\" (vol. 2) n. 16 (aprile 1988).\nNel 2006, ci fu un altro personaggio con il soprannome di Matrice e fu creato da Geoff Johns, Grant Morrison, Greg Rucka, Mark Waid e Dale Eaglesham, e comparve per la prima volta in \"52\".\nBiografia del personaggio.\nIncontro con Superman.\nIn un'altra realt\u00e0 (un \"universo in miniatura\") tre criminali Kryptoniani fuggirono dalla Zona fantasma, e tentarono di appropriarsi della Terra di quell'universo. Non esisteva un Superman in questa realt\u00e0 (il giovane Superboy mor\u00ec prima dell'evasione dei criminali), ma un Lex Luthor eroe. Utilizzando una forma di vita chiamata \"matrice protoplasmica\", Lex cre\u00f2 una donna con i capelli rossi, Matrice, che somigliava al suo amore, la Lana Lang deceduta di quell'universo. Matrice possedeva tutti i ricordi di Lana, grazie ai percorsi sinaptici copiati nel suo cervello. Lex fece anche s\u00ec che il suo fisico somigliasse a quello di Superman, che lui vide utilizzando una delle sue tante invenzioni per guardare nell'universo principale.\nCome Superman, Matrice era veloce e forte oltre l'umana comprensione, poteva volare e in pi\u00f9 possedeva i poteri di mutaforma, telecinesi, e l'invisibilit\u00e0. Matrice indoss\u00f2 una versione femminile del costume di Superman, cambiando il suo aspetto in quello di una bella ragazza bionda, e combatt\u00e9 contro i tre criminali come \"Supergirl\". Tuttavia, i suoi poteri non riuscivano a competere con quelli dei tre avversari. Disperato, Lex invi\u00f2 Supergirl nell'universo principale per reclutare Superman. Il suo sforzo ebbe successo, infatti Superman arriv\u00f2 per aiutarla a sconfiggere i tre criminali kryptoniani, ma la Terra in miniatura sulla quale fu combattuta la battaglia era ora rovinata e senza vita. Quindi, Superman port\u00f2 Matrice con s\u00e9 nell'universo principale, dove divenne la prima Supergirl della continuit\u00e0 post-\"Crisi\".\n\"Supergirl\".\nDopo l'arrivo sulla Terra principale, Matrice fu portata a vivere nella casa dei genitori adottivi di Superman, i Kent. Jonathan e Martha fecero un lavoro brillante nel tirare su la nuova \"figlia\", ma Matrice (o \"Mae\", come la ribattezzarono i Kent) si confuse per un breve periodo, in quanto credeva di essere lei Clark, e ne assunse addirittura le sembianze. Dopo un combattimento contro il vero Superman, riprese la sua sanit\u00e0 mentale, ma cap\u00ec che stava di nuovo per confondersi e dopo aver involontariamente fatto del male ai Kent, fugg\u00ec in esilio nello spazio.\nDopo molte avventure, e dopo aver giocato un ruolo chiave nella storia \"Panico nei Cieli\", ritorn\u00f2 sulla Terra dove incontr\u00f2 e si innamor\u00f2 del Lex Luthor principale. Indossando ancora il costume confezionato per lei dal Lex Luthor della sua realt\u00e0, assunse il ruolo di Supergirl della continuit\u00e0 principale dell'Universo DC, determinata a fare della Terra su cui si trovava un posto migliore di quella da cui proveniva. Una delle prime cose che fece fu di ritornare a Smallville, nel Kansas, e si riun\u00ec con i suoi genitori adottivi, Jonathan e Martha Kent.\nI suoi \"genitori\" e Superman rimasero scioccati quando appresero che ora usciva con Lex Luthor. Mae cominci\u00f2 a vivere con Lex, ed ebbe addirittura un piccolo alterco con Superman riguardo a ci\u00f2.\nDurante la storia della Morte di Superman, Mae era impaziente di prendere parte al combattimento contro Doomsday, ma Lex la trattenne, facendola restare con lui. Quando Doomsday arriv\u00f2 a Metropolis, lei si ribell\u00f2 a Lex e combatt\u00e9 contro il mostro, solo per essere messa fuori combattimento con un solo colpo, cosa che la costrinse inconsciamente a riprendere la sua vera forma: quella di una grigia massa umanoide.\nQuando Superman mor\u00ec fermando Doomsday, Supergirl utilizz\u00f2 i suoi poteri per proteggere Metropolis, ma incontr\u00f2 non poca derisione, in quanto veniva considerata da tutti come \"l'animaletto\" di Luthor. Fece un lavoro ammirevole nel preservare le vite dei cittadini della citt\u00e0, insegnando al giovane Superboy l'importanza della seriet\u00e0 quando si salvano delle vite, e aiutando Superman a ritornare quando si scopr\u00ec che in realt\u00e0 era ancora vivo. Prese anche le sembianze di Clark Kent, facendo s\u00ec che si pensasse che Clark era impegnato in una cronaca via telefono cellulare durante l'attacco iniziale di Doomsday, cosa che spieg\u00f2 come mai Clark era svanito con la morte di Superman.\nMa il suo shock pi\u00f9 grande avvenne quando seppe che Lex l'aveva clonata, creando migliaia di \"Supergirls\" personali. Infuriata, distrusse il laboratorio, i cloni, e arriv\u00f2 quasi ad uccidere Lex prima che questi cadesse in coma. Quindi, Matrice decise di unirsi ai Teen Titans per un breve periodo, ma se ne and\u00f2 quasi subito, capendo che non facevano per lei.\nAngelo nato dalla Terra.\nDopo la ricerca di un'anima, Mae cominci\u00f2 a chiedersi se fosse una persona vera, se anche lei avesse un'anima. Ma tutto ci\u00f2 fu risolto quando tenne le mani di una ragazza di nome Linda Denvers. L'abilit\u00e0 mutaforma di Matrice fuse le due in una nuova Supergirl, e Mae divenne il nuovo Angelo di Fuoco della Terra, perdendo istantaneamentela sua abilit\u00e0 mutaforma min quanto lei stessa si defin\u00ec semplicemente come Linda e Supergirl. I rimasugli della sua forma protoplasmica che non furono fusi, si fusero per dare vita ad un essere malvagio, una Matrice fuori di testa, che combatt\u00e9 la fusione di Supergirl Linda/Mae, finch\u00e9 non fu assorbita da Blithe, l'Angelo di Luce della Terra. Successivamente, quando il lato buono di Matrice si separ\u00f2 da Linda, si fuse con Twilight, e divenne un nuovo Angelo di Fuoco.\nReign in Hell.\nIn \"Reign in Hell\" n. 1 (luglio 2008), la squadra degli Shadowpact attacc\u00f2 Linda Denvers nel suo appartamento a Gotham City, cosa che la fece reagire. Mise in mostra le ali che aveva quando era fusa con Matrice, ma le perse a causa dei poteri combinati di Blue Devil ed Enchantress. Tuttavia, fu teleportata all'Inferno, dato che questo voleva che si pagassero i \"debiti\". In \"Reign in Hell\" n. 6, Linda ricomparve nella storia di Dottor Occult, dove comparve come un angelo caduto convocato da Lilith ma misteriosamente rilasciato.\nDietro le quinte.\nPost-\"Crisi infinita\", la Supergirl Matrice fu vista in una scena che mostrava gli eventi di \"Ora zero\" in \"52\", nella storia \"History of the DC Universe\" di Dan Jurgens. Secondo un'intervista con Newsarama, dopo gli eventi di \"Crisi Infinita\", Dan DiDio afferm\u00f2 che la Supergirl Matrice fu spazzata via dall'esistenza. Tuttavia, Geoff Johns successivamente disse, \"Per questo...huh? Linda Denvers non fu per niente connessa retroattivamente\". La domanda della canonicit\u00e0 e del fato sia di Matrice che di Linda Denvers furono soggetti di dibattito per parecchi anni fino al 2008 quando Linda Denvers fu utilizzata nella miniserie \"Reign in Hell\". Tuttavia, il futuro di Matrice rimane incerto. Le sue origini potrebbero essere in flusso a causa degli eventi di Crisi Infinita e dell'instabilit\u00e0 multiversale accennata in \"Booster Gold\", ma la sua esistenza fu infine confermata.\nPoteri e abilit\u00e0.\nLa Matrice dell'universo miniaturizzato era una forma di vita protoplasmica con un genoma malleabile, cos\u00ec che poteva assumere ogni forma umanoide di massa uguale. Il suo primo potere, per\u00f2, era la telecinesi che poteva utilizzare per muovere gli oggetti col pensiero e per incrementare la sua superforza, la resistenza fisica e la velocit\u00e0 a livelli super umani. Levitando s\u00e9 stessa poteva volare a velocit\u00e0 supersoniche. Poteva rendersi invisibile, ed inudibile (perfino ai super sensi di Superman). Poteva concentrare la sua psicocinesi in attacchi esplosivi devastanti, o estendere la barriera psionica intorno agli altri per evitare che venissero feriti. Poteva utilizzare il suo psicopotere anche per cambiare le molecole della sua struttura e dei suoi vestiti, cos\u00ec da poter assumere ogni forma desiderasse. Per\u00f2, perse l'abilit\u00e0 mutaforma e l'invisibilit\u00e0 dopo la sua fusione con Linda Denvers, dato che ora possedeva i limiti psichici tipici degli esseri umani.\nLa nuova Matrice.\nIn \"52\", una nuova eroina di nome Matrice comparve come membro della Infinity, Inc.. Questa Matrice era una donna con i capelli rossi che parlava con un accento degli Stati Uniti del sud. Mostr\u00f2 la superforza e l'invisibilit\u00e0, come la Matrice originale. Quando Obsidian attacc\u00f2 la nuova recluta della Infinity, Inc., la nuova Jade, Matrice dimostr\u00f2 di poter volare e l'invulnerabilit\u00e0 ad alcuni attacchi quando tent\u00f2 di combatterlo."}
{"id": "2882085", "revid": "121918041", "url": "https://it.wikipedia.org/wiki?curid=2882085", "title": "Monique Wittig", "text": "Biografia.\n\u00c8 stata una delle fondatrici del \"Mouvement de Lib\u00e9ration des Femmes\" (FML). Il 26 agosto 1970, accompagnata da numerose altre donne, pose dei fiori sotto l'Arco di Trionfo in onore della moglie del \"Milite Ignoto\", questa azione simbolica \u00e8 stata considerata come un evento fondante del femminismo francese.\nNel 1970 prese parte alla nascita dei gruppi \"Petite Marguerites\" e \"F\u00e9ministes R\u00e9volutionnaires \". L'anno successivo fond\u00f2, con Marie-Jo Bonnet, Christine Delphy ed altre, il primo gruppo lesbico a Parigi: \"Gouines Rouges\".\nNel 1976, lasci\u00f2 Parigi, con la sua compagna Sande Zeig, per trasferirsi negli Stati Uniti dove ricopr\u00ec diversi incarichi presso l'Universit\u00e0 della California a Berkeley (1976-1977 e 1987-1988), l'Universit\u00e0 del Maine (1977-1978), New York University (1981-1982), la University of Southern California (1983-1984), Duke University (1986-1987); Vassar College (1988-1989).\nWittig consegu\u00ec il suo Dottorato di Ricerca all'\u00c9cole des Hautes \u00c9tudes en Sciences Sociales, dopo aver completato la sua tesi dal titolo \"Le Chantier litt\u00e9raire\".\nDal 1990 ottenne la cattedra presso l'universit\u00e0 dell'Arizona, di francese e di \"women's studies\".\nMor\u00ec a causa di un infarto a Tucson nel 2003.\nPensiero e teoria.\nMonique Wittig si \u00e8 definita \"lesbica radicale\", termine che descrive sia una passione erotica e sentimentale che una scelta politica. Questa collocazione si pu\u00f2 riscontrare in tutto il suo lavoro.\nTeorica del femminismo materialista, denunci\u00f2 il mito della \"donna\", mettendo in causa l'eterosessualit\u00e0 come regime politico, in quanto base di un contratto sociale al quale le lesbiche negano di sottoporsi:\nPer Wittig, la categoria \"donna\" esiste in funzione alla categoria \"uomo\" , quindi categoria che -se senza riferimento al \"costrutto uomo\"- cesserebbe di esistere.\nQuesto si deve comprendere nel senso che, per lei, la categoria \"donna\" \u00e8 stata creata \"da\" e \"per\" il dominio eterosessuale-maschile e che di conseguenza, una donna che non risponde ai criteri di \"femminilit\u00e0\" dettata dall'eteronormativit\u00e0 e che non si sottopone all'\"uomo\" non \u00e8 una donna ma una lesbica. Wittig invita cos\u00ec tutte le donne a diventare \"lesbiche\", termine che, appunto, ha una dimensione politica, per la liberazione della \"classe donna\", e non sul piano dell'orientamento sessuale.\nMonique Wittig svilupp\u00f2 anche una critica del marxismo, in quanto limita la lotta femminista, e contemporaneamente una critica a quel femminismo che non rimette in causa l'\"eterosistema\".\nAttraverso queste critiche, Wittig promuove una forte posizione universalistica. L'emersione dell'individualit\u00e0 e la liberazione del desiderio richiedono l'abolizione delle categorie di genere."}
{"id": "2882086", "revid": "1543377", "url": "https://it.wikipedia.org/wiki?curid=2882086", "title": "Consul designatus", "text": "Consul designatus era l'appellativo del \"magistrato romano\" gi\u00e0 eletto dai comizi centuriati, ma non ancora entrato in carica. In un regime \"formale\" come quello romano ufficialmente il console designato non aveva alcun potere particolare. Di fatto, per\u00f2, il suo parere influenzava le decisioni.\nCicerone chiese il parere a Decimo Giunio Silano, consul designatus per l'anno seguente, sulla importante decisione della punizione da infliggere ai seguaci di Catilina.\nSoprattutto in epoca imperiale divenne comune indicare il nome del consul designatus, abbreviato con una d.\nMa anche in et\u00e0 repubblicana non era raro che il \"consul designatus\" assumesse il comando di un esercito: Nel 216 a.C. Lucio Postumio Albino, console designato, anche per la morte del console Lucio Emilio Paolo, nella battaglia di Canne assunse il comando di due legioni e fu incaricato di compiere una spedizione punitiva contro i Galli Boi, ma fu sconfitto ed ucciso nella Battaglia della Selva Litana."}
{"id": "2882091", "revid": "1075510", "url": "https://it.wikipedia.org/wiki?curid=2882091", "title": "Albert Pigge", "text": "Biografia.\nStudi\u00f2 filosofia ed inizi\u00f2 lo studio della teologia all'Universit\u00e0 di Lovanio, dove Adriano di Utrecht, divenuto poi papa Adriano VI, era uno degli insegnanti. Pigge complet\u00f2 i suoi studi a Colonia conseguendo nel 1517 la laurea di dottore in teologia. Segu\u00ec poi il suo professore Adriano in Spagna, ed a Roma quando quest'ultimo venne eletto papa. Egli rimase a Roma anche durante il pontificato di Clemente VII e Paolo III, e venne spesso inviato come ambasciatore in diverse nazioni. Insegn\u00f2 matematica al cardinale Alessandro Farnese, divenuto poi Paolo III. Nel 1535, venne nominato dal papa prevosto della \"Chiesa di San Giovanni\" ad Utrecht, dove mantenne un posto di canonico fino al 1524. Ai colloqui di Ratisbona del 1541 si schier\u00f2 fra i cattolici.\nAd un certo punto della sua vita avanz\u00f2 delle teorie non in linea con le posizioni della chiesa cattolica. Durante la discussione al Concilio di Trento sul \"Decretum de Justificatione\" vennero accolte le sue idee sulla tradizione ma vennero rifiutate quelle sulla dottrina della giustificazione.\nOpere.\nMatematica e astronomia.\nScrisse diversi trattati su matematica ed astronomia:\nTeologia.\nCome teologo difese l'autorit\u00e0 della Chiesa cattolica contro la Riforma. Il suo scritto pi\u00f9 importante, fu una risposta a Enrico VIII d'Inghilterra intitolato: \"Hierarchi\u00e6 ecclesiastic\u00e6 assertio\" (Colonia, 1538, dedicato a Paolo III; edizioni successive, 1544, 1558, 1572). In risposta John Leland scrisse la sua \"Antiphilarchia\".\nScrisse anche:\nIl trattato \"Adversus Gr\u00e6corum errores\", dedicato a Clemente VII, \u00e8 conservato, sotto forma di manoscritto, nella Biblioteca Vaticana.\nBibliografia.\nLa sua corrispondenza venne pubblicata da Friedensburg, \"Beitr\u00e4ge sum Briefwechsel der kathol. Gelehrten Deutschlands im Reformationszeitalter\" in Zeitschrift f\u00fcr Kirchengesch., XXIII (1902), 110-55."}
{"id": "2882092", "revid": "73843", "url": "https://it.wikipedia.org/wiki?curid=2882092", "title": "Solomon Regenstreif", "text": ""}
{"id": "2882105", "revid": "767487", "url": "https://it.wikipedia.org/wiki?curid=2882105", "title": "The Chameleons", "text": "The Chameleons, anche conosciuti come The Chameleons UK su alcune pubblicazioni negli Stati Uniti, sono stati un gruppo post-punk formatosi a Middleton, Greater Manchester, Inghilterra, nel 1981.\nCaratteristiche principali dello stile musicale dei Chameleons sono i testi di Mark Burgess, incentrati su tematiche malinconiche e nostalgiche, soprattutto nei confronti della fanciullezza, e l'uso innovativo delle chitarre, suonate da Dave Fielding, con un approccio pi\u00f9 melodico e d'atmosfera incentrato sull'uso massiccio del delay, e da Reg Smithies in maniera pi\u00f9 energica. Reg Smithies, peraltro, contribuisce in maniera determinante a dare l'immagine comunicativa alla band in quanto quasi tutte le copertine degli album della band sono frutto dei disegni dell'artista e ben significano i contenuti sonori e comunicativi dei lavori sonori della band.\nStoria.\nLa formazione base comprendeva il cantante e bassista Mark Burgess, i chitarristi Reg Smithies e Dave Fielding, il batterista John Lever (al posto del precedente Brian Schofield).\nLa band ha pubblicato tre album in studio negli anni '80, facendo seguito al singolo di debutto \"In Shreds\" del 1982 e a numerose esibizioni, anche alla radio - tra cui la partecipazione al programma di John Peel su Radio 1.\nIl primo album in studio, \"Script of the Bridge\", su etichetta Statik, del 1983, viene ben recensito dalla critica specializzata. Il successivo, \"What Does Anything Mean? Basically\", sempre su etichetta Statik, esce nel 1985. Nel 1986 viene pubblicato un terzo album, \"Strange Times\", ma dopo l'improvvisa morte del manager Tony Fletcher, nel 1987, la band decide di sciogliersi, e ciascuno dei componenti prosegue l'attivit\u00e0 musicale con altri progetti. Tuttavia nel 1987 viene registrato l'EP 12\" \"Tony Fletcher walked on water\" considerato una vera rarit\u00e0 e, al contempo, una pietra miliare nella discografia della band. Viene licenziato nel circolo commerciale dalla Glass Pyramid nel 1990. Nei concerti che seguirono dal 2000 in poi quasi nessuna delle tracce di questo EP considerato, da alcuni, il miglior lavoro della band dopo \"Script of the Bridge\" venne eseguita dal vivo, perlomeno negli album live ufficiali.\nAll'inizio del nuovo millennio la band si riforma per alcuni concerti dal vivo, ai quali fanno seguito alcune pubblicazioni, gli album \"Strip\", nel quale vecchi pezzi del repertorio sono riarrangiati in chiave acustica, e \"Why Call It Anything?\", sempre acustico. la band intraprende un tour in Europa e negli Stati Uniti, salvo poi sciogliersi di nuovo all'inizio del 2003.\nSebbene non abbiano riscosso il successo commerciale e mediatico di band loro contemporanee come ad esempio i The Cure o gli Echo &amp; the Bunnymen, i Chameleons possono essere considerati un punto di riferimento per band attuali quali Interpol, Editors, White Lies, The Horrors."}
{"id": "2882106", "revid": "729019", "url": "https://it.wikipedia.org/wiki?curid=2882106", "title": "Epistassi", "text": "L'epistassi [dal greco \u1f10\u03c0\u03af\u03c3\u03c4\u03b1\u03be\u03b9\u03c2, lezione erronea per \u03c3\u03c4\u03ac\u03be\u03b9\u03c2, \"gocciolamento\" (derivato di \u03c3\u03c4\u03ac\u03b6\u03c9 \"gocciolare\"), dovuta all'influenza di \u1f10\u03c0\u03b9\u03c3\u03c4\u03ac\u03b6\u03c9, \"far gocciare\"] o rinorragia [dal greco \u1fe5\u03af\u03c2, \u1fe5\u03b9\u03bd\u03cc\u03c2, \"naso\", e -(\u03c1)\u03c1\u03b1\u03b3\u03af\u03b1, derivato di un tema affine a \u1fe5\u03ae\u03b3\u03bd\u03c5\u03bc\u03b9, \"rompere\", inteso come rottura di diversi vasi sanguigni] \u00e8 un'emorragia originatasi all'interno delle fosse nasali. Il sangue pu\u00f2 fuoriuscire anteriormente attraverso le narici oppure pu\u00f2 transitare posteriormente nella faringe.\nEziologia.\nL'epistassi nell'adulto, pu\u00f2 essere di origine traumatica o patologica. In ogni caso occorre sempre prestare attenzione all'autoprotezione, evitando il contatto con il sangue di altre persone. Nei bambini si presenta spesso in caso di allergia con la rottura dei capillari.\nTrauma cranico.\nIn caso di sospetto trauma cranico, una fuoriuscita di sangue, misto a liquido cerebro-spinale, pu\u00f2 far supporre la frattura della base cranica. In tali casi l'infortunato non deve essere mai spostato, \u00e8 necessario chiamare il soccorso (118) con urgenza.\nAltre cause.\nUn'altra causa dell'epistassi pu\u00f2 essere anche un colpo di sole, ad esempio per l'esposizione prolungata della testa al sole estivo, o un colpo di calore.\nPu\u00f2 inoltre essere legata a patologie circolatorie, all'ipertensione o a malattie cardiache. In questi casi, il fenomeno \u00e8 preceduto da mal di testa e ronzii alle orecchie.\nTra gli altri fattori locali vi sono le infezioni acute, quali riniti e sinusiti, mentre tra quelli sistemici annoveriamo le malattie del sangue quali la leucemia che inducono al sanguinamento, le malattie dei vasi di natura ereditaria quali la teleangectasia emorragica ereditaria, le malattie infettive quali la malaria, l'aumento improvviso della pressione sanguigna.\nL'epistassi pu\u00f2 essere anche causata dalla malattia di Von Willebrand.\nTipica \u00e8 l'epistassi della donna gravida, non necessariamente segno di patologia.\nPotrebbe essere dovuta anche a malattie cardiache congenite come la coartazione dell'aorta postduttale.\nPercorso diagnostico.\nIl percorso diagnostico deve essere individualizzato a seconda delle caratteristiche del paziente e delle caratteristiche dell'epistassi che si osserva. Sar\u00e0 necessario prendere in considerazione l'et\u00e0 del paziente, la sua anamnesi familiare e patologica, la monolateralit\u00e0/bilateralit\u00e0 dell'epistassi e l'obiettivit\u00e0 rinoscopica.\nLe indagini che potremo dunque effettuare sono:\nTrattamento.\nForme lievi.\nIn questi casi, oltre a tranquillizzare il paziente, \u00e8 opportuno far reclinare la testa in avanti, dal momento che ci\u00f2 facilita il drenaggio del sangue e del muco, ne evita la deglutizione con il successivo vomito.\nDopo qualche minuto, \u00e8 possibile effettuare una leggera compressione sulla narice che sanguina per ulteriori 5 minuti o se il sanguinamento proviene da entrambe le narici, utilizzando pollice e indice, sempre con delicatezza.\n\u00c8 consigliabile il tamponamento del naso.\nCasi pi\u00f9 gravi.\nOltre alle manovre di compressione gi\u00e0 descritte, \u00e8 possibile effettuare degli impacchi freddi sulla radice del naso; \u00e8 consigliabile ricorrere alle cure del medico se il flusso del sangue \u00e8 continuo e non accenna a diminuire.\nIn casi gravi \u00e8 da evitare l'uso di tamponi in cotone, dal momento che le fibre di cotone si attaccano ai coaguli e quando vengono rimosse l'emorragia inizia nuovamente.\nSe dovesse ripetersi spesso, l'otorinolaringoiatra pu\u00f2 valutare l'applicazione di una soluzione adatta alla cauterizzazione chimica, oppure il tamponamento nasale con garze interne, da effettuarsi ambulatorialmente o in ospedale. I vasi cauterizzati cessano definitivamente di sanguinare. La cauterizzazione pu\u00f2 essere effettuata anche attraverso un intervento chirurgico, grazie a delle lievi scariche elettriche."}
{"id": "2882107", "revid": "834", "url": "https://it.wikipedia.org/wiki?curid=2882107", "title": "J.B.S. Haldane", "text": ""}
{"id": "2882108", "revid": "31063922", "url": "https://it.wikipedia.org/wiki?curid=2882108", "title": "Infallibilit\u00e0 del papa", "text": ""}
{"id": "2882109", "revid": "1305772", "url": "https://it.wikipedia.org/wiki?curid=2882109", "title": "Pighius", "text": "Pighius"}
{"id": "2882122", "revid": "31064073", "url": "https://it.wikipedia.org/wiki?curid=2882122", "title": "Isola di Sylt", "text": ""}
{"id": "2882133", "revid": "287204", "url": "https://it.wikipedia.org/wiki?curid=2882133", "title": "Glen Ellyn", "text": "Glen Ellyn \u00e8 un villaggio dell'Illinois, negli Stati Uniti d'America. A luglio 2019, la popolazione era di abitanti.\nGeografia fisica.\nGlen Ellyn \u00e8 un sobborgo di Chicago, distante dalla citt\u00e0 circa 32\u00a0km. Secondo il United States Census Bureau, ha un'area totale di 17\u00a0km\u00b2.\nSociet\u00e0.\nEvoluzione demografica.\nAl censimento del 2000, c'erano 26.999 abitanti, 10.207 unit\u00e0 familiari e 7.195 famiglie residenti al villaggio. La densit\u00e0 era di 1.574,7 abitanti/km\u00b2. La popolazione era composta dall'89,50% persone di razza bianca, 2,13% afro-americani, 0,14% nativi americani, 4,74% asiatici, 0,01% isolani del Pacifico, 1,83% di altre razze, e 1,66% di due o pi\u00f9 altre razze. Gli ispanici erano il 4,72% della popolazione.\nDelle 10.207 unit\u00e0 familiari, 36,7% avevano almeno un bambino di et\u00e0 inferiore ai 18 anni. Il 61% era formato da coppie sposate conviventi, 6,8% da donne sole senza marito, e il 29,5% non erano famiglie. I singoli formavano il 25,2% delle unit\u00e0 familiari e il 9,3% erano anziani soli di et\u00e0 superiore ai 65 anni. La dimensione media delle unit\u00e0 familiari era di 2,63, mentre quella delle famiglie era 3,21.\nNel villaggio, la popolazione era composta da 28,4% minorenni, 6,2% tra i 18 e i 24 anni, 30% tra i 25 e i 44, 24,1% tra 45 e 64, e 11,4% pi\u00f9 anziani di 65 anni. L'et\u00e0 media era di 37 anni. Ogni 100 donne c'erano 95,3 uomini; ogni 100 donne con pi\u00f9 di 18 anni c'erano 91,2 uomini.\nDai dati 2007, il reddito medio per unit\u00e0 familiare era di $88.332, per le famiglie, invece, $111.937. Gli uomini avevano un reddito medio di $68.630 contro $36.287 delle donne. Il reddito pro-capite era di $39.783. Un totale di 2,8% della popolazione (1,3% delle famiglie), avevano un reddito al di sotto della soglia di povert\u00e0. Il 2,4% dei minori di 18 anni e il 2% degli over 65 erano al di sotto della soglia di povert\u00e0.\nInfrastrutture e trasporti.\nGlen Ellyn \u00e8 servita dalla \"Union Pacific/West Line\". La stazione si trova al 551 di Crescent Blvd, vicino al cuore del distretto affaristico, a 36\u00a0km dall\"'Ogilvie Transportation Center\", il capolinea est della West Line.\nIl servizio autobus comprende le linee 715, 654 e 657, con la linea 747 che attraversa il villaggio su Roosevelt Road (la quale permette di immettersi nella Interstate 355). Il percorso ciclabile \"Illinois Prairie Path\" taglia in due il villaggio.\nStoria.\nDeacon Winslow Churchill e la sua famiglia arrivarono da New York nel 1834, diventando i primi proprietari terrieri della zona dove ora sorge Glen Ellyn. Moses Stacy, soldato della guerra anglo-americana del 1812, arriv\u00f2 al villaggio nel 1835. La sua locanda, la \"Stacy's Tavern\", costruita nel 1846 e sua seconda casa, era una sosta situata a met\u00e0 tra Chicago e la Fox River Valley. La \"Stacy's Tavern\", ora monumento storico, si trova all'intersezione tra Geneva Road e Main Street.\nIl nucleo di insediamento si spost\u00f2 a sud con la costruzione della ferrovia nel 1849. Nonostante non fossero previste fermate nell'area, Lewey Q. Newton cedette un diritto di passaggio alla ferrovia e si offr\u00ec di costruire un deposito e un serbatoio d'acqua a proprie spese se avessero permesso una fermata l\u00ec, che fu poi chiamata \"Newton Station\". Entro 3 anni, il nuovo direttore della Posta chiam\u00f2 il villaggio Danby, in onore del suo luogo di origine nel Vermont.\nLa prima chiesa fu costruita nel 1862. Varie chiese protestanti furono costruite nel paese, pi\u00f9 di 60 anni prima che i cattolici costruissero St. Petronille e Maryknoll Seminary.\nNel 1889 Thomas E. Hill e Philo Stacy riuscirono ad arginare il flusso del fiume formando Lake Glen Ellyn, dal nome della valle in cui scorre e dalla variante gallese del nome della moglie di Hill, Ellen. L'anno seguente, furono trovate delle fonti di minerali nella zona attigua.\nNel 1891 Glen Ellyn divenne il nome ufficiale del paese. Il Lake Glen Ellyn Hotel apr\u00ec nel 1892, lo stesso anno durante il quale il distretto affaristico fu distrutto dal fuoco. Quattordici anni pi\u00f9 tardi, l'albergo, colpito da un fulmine, bruci\u00f2 fino alle fondamenta.\nNel 1907 fu organizzato il primo dipartimento antincendio. Entro la fine del XX secolo, era conosciuto come l'ultima organizzazione antincendio della contea composta da soli volontari. Durante la prima guerra mondiale, il Glen Oak Country Club serv\u00ec l'Oak Park e le comunit\u00e0 di Glen Ellyn, e nel 1922 fu costruita la prima \"Glenbard High School\".\nIl paese ha avuto diversi nomi, ta i quali Babcock's Grove, DuPage Center, Stacy's Corners, Newton's Station, Danby, Prospect Park, e infine Glen Ellyn.\nCultura di massa.\nGlen Ellyn \u00e8 l'ambientazione del romanzo \"The Girl Who Owned a City\" di O. T. Nelson. Glen Ellyn e la Glenbard West High School furono usate come location del film \"Lucas\", primo film con Winona Ryder. Il reality show di Fox \"Yearbook\" \u00e8 stato filmato alla Glenbard West. Glen Ellyn fu usata, a giugno 2007, per girare il film \"Witless Protection\", con Larry the Cable Guy.\nEducazione.\nIl campus principale del College of DuPage si trova a Glen Ellyn. I suoi ex-alunni pi\u00f9 conosciuti sono gli attori John Belushi e suo fratello James Belushi.\nLe scuole elementari di Glen Ellyn fanno parte del \"Glen Ellyn School District 41\" e del \"Community Consolidated School District 89\". I licei appartengono al \"Glenbard Township High School District 87\". Esiste inoltre una scuola privata cattolica, la \"St. Petronille\", che copre tutto il percorso di studi fino alle scuole medie."}
{"id": "2882134", "revid": "599013", "url": "https://it.wikipedia.org/wiki?curid=2882134", "title": "Juan Jos\u00e9 Salvador", "text": ""}
{"id": "2882135", "revid": "287204", "url": "https://it.wikipedia.org/wiki?curid=2882135", "title": "Juan Jose Salvador", "text": ""}
{"id": "2882137", "revid": "339392", "url": "https://it.wikipedia.org/wiki?curid=2882137", "title": "Kondor, il Condor con la cappa", "text": ""}
{"id": "2882140", "revid": "44876", "url": "https://it.wikipedia.org/wiki?curid=2882140", "title": "IV Serie 1952-1953 (gironi A-B-C-D)", "text": "Questa pagina contiene i risultati e le classifiche dei gironi del nord (A-D) del campionato italiano di IV Serie 1952-1953.\nAggiornamenti.\nL'Associazione Calcio Bolzano \u00e8 stata riammessa in IV Serie 1952-1953, a seguito di delibera federale.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nRegolamento:\nNote:\nGirone D.\nClassifica finale.\nLegenda:\nRegolamento:\nNote:\nFinali del Nord.\nLegenda:\nRegolamento:\nInterpretando il regolamento, si rese necessario un ulteriore ciclo di spareggi, avendo concluso il girone in testa alla classifica, a pari merito, tre squadre ma dovendone accedere in terza serie solo due.\nFinali supplementari.\nLegenda:\nRegolamento:\nBibliografia.\nNota bene: se cliccando sui link non viene visualizzata la pagina digitalizzata, \u00e8 perch\u00e9 questi si aprono solo se si \u00e8 gi\u00e0 sul sito de \"La Stampa\". Per aggirare il problema basta andare sul sito de La Stampa e, dopo aver copiato il link trovato su wikipedia, incollarlo sulla barra degli indirizzi; dato che in quel momento si \u00e8 gi\u00e0 sul sito de \"La Stampa\", il link dovrebbe funzionare."}
{"id": "2882145", "revid": "380453", "url": "https://it.wikipedia.org/wiki?curid=2882145", "title": "Norbert Walter", "text": ""}
{"id": "2882158", "revid": "2149408", "url": "https://it.wikipedia.org/wiki?curid=2882158", "title": "Kaliningrad (disambigua)", "text": ""}
{"id": "2882159", "revid": "1573940", "url": "https://it.wikipedia.org/wiki?curid=2882159", "title": "Chiesa di San Giovanni Battista (San Severo)", "text": "La chiesa di san Giovanni Battista, arcipretale e collegiata, \u00e8 la quarta parrocchia di San Severo.\nEretta nel XII secolo e dotata di grandi ricchezze da Giovanna d'Angi\u00f2, aveva ingresso opposto all'attuale, aperto dopo la ricostruzione seguita al terremoto del 1731. L'esterno, con sobria facciata ottocentesca e bel campanile settecentesco (incompiuto), conserva materiale lapideo d'et\u00e0 romana (proveniente da Lucera e dall'antica Teano) nonch\u00e9 alcune epigrafi e due leoncini stilofori romanici. Lo spazioso interno, barocco, custodisce numerose tele di Nicola Menzele, autore anche del grande \"Battesimo di Ges\u00f9\" che orna il soffitto (1779), pregevoli statue lignee (tra cui l'ottocentesco \"San Giovanni Battista\" di Giuseppe d'Onofrio) nonch\u00e9 un raffinato fonte battesimale romanico in pietra. Fu elevata a collegiata il 16 luglio 1849."}
{"id": "2882160", "revid": "228587", "url": "https://it.wikipedia.org/wiki?curid=2882160", "title": "Korol\u00ebv", "text": ""}
{"id": "2882161", "revid": "118859278", "url": "https://it.wikipedia.org/wiki?curid=2882161", "title": "Michiel de Ruyter", "text": "Ampiamente celebrato e considerato uno dei pi\u00f9 abili ammiragli della storia olandese, De Ruyter \u00e8 probabilmente il pi\u00f9 famoso per i suoi successi con la Marina olandese durante le guerre anglo-olandesi. Ha combattuto le forze inglesi e francesi e ha segnato diverse vittorie. Il Raid sul Medway \u00e8 il pi\u00f9 famoso tra queste.\nBiografia.\nEra figlio di Adriaen Michielszoon de Ruyter, originario della provincia Zelanda che faceva consegne di fusti di birra ed era innamorato di Aagje Jandsochter, una giovinetta di origini contadine.\nDe Ruyter nel 1622 entr\u00f2 nel corpo di moschettieri olandese comandato da Maurizio di Nassau e combatt\u00e9 contro gli invasori spagnoli. Successivamente compr\u00f2 una nave chiamata \"Den Graeuwen Heynst\", divenendo un privato commerciante sulla costa barbaresca e nelle Indie Orientali.\nDal 1633 al 1635 fu ingaggiato dall'esploratore e mercante Jan Jacobs May van Schellinkhout e dal cartografo Joris Carolus della \"Noordsche Compagnie\" per visitare e colonizzare l'isola di Jan Mayen sul vascello \"Groene Leeuw\", il \"Leone verde\".\nCarriera militare.\nDurante la Guerra franco-olandese, nel 1637, arruolato come ufficiale superiore nella Marina militare olandese, diresse il raid di Dunkerque. Nel 1641 una flotta franco-spagnola mosse guerra al Portogallo, dove Giovanni IV, duca di Braganza, aveva sollevato un'insurrezione generale contro il giogo spagnolo; essa sarebbe terminata con la liberazione del Portogallo e la venuta di Giovanni IV al trono; trovandosi per\u00f2 in difficolt\u00e0 i portoghesi, la flotta olandese comandata da Michel de Ruyter sconfisse i franco-spagnoli a Capo San Vincenzo.\nDurante la Prima guerra anglo-olandese fu promosso viceammiraglio e sconfisse gli inglesi di Sir George Ayscue nella battaglia di Plymouth il 26 agosto 1652. Sotto Maarten Tromp partecip\u00f2 alle battaglie di Kentish Knock e Gabbard.\nMorto Tromp nella battaglia di Scheveningen (31 luglio 1653), tra gli ammiragli olandesi sorse una disputa su chi dovesse cadere la scelta di nuovo comandante della marina olandese. De Ruyter declin\u00f2 un'offerta enfatica del Gran pensionario Johan de Witt per il comando supremo perch\u00e9 si considerava \"inadatto\" e temeva anche che lo avrebbe messo in conflitto con altri ammiragli, che avevano pi\u00f9 anzianit\u00e0. La carica venne infine assegnata a van Wassenaer Obdam e de Ruyter ricevette in premio il grado di commodoro.\nDurante la Seconda guerra anglo-olandese de Ruyter vinse la battaglia dei Quattro Giorni (giugno 1666) contro la flotta di George Monck, ma perse la battaglia del Giorno di San Giacomo. Nuova vittoria olandese conseguita da de Ruyter nel 1667 fu il raid di Medway, durante il quale Willem Joseph van Ghent, nuova stella della marina olandese, cattur\u00f2 l'ammiraglia inglese \"HMS Royal Charles\". Questa nave fu rimorchiata nei Paesi Bassi e tenuta come trofeo di guerra.\nDe Ruyter combatt\u00e9 anche la Terza guerra anglo-olandese: vinse la battaglia di Solebay (7 giugno 1672), le due Battaglie di Schoneveld (7 giugno e 14 giugno 1673) e la battaglia di Texel, impedendo cos\u00ec alle truppe anglo-francesi di sbarcare in Olanda.\nNel frattempo, nel 1672, la situazione politica interna del Paese, era cambiata. Il Gran pensionario Johan de Witt era stato letteralmente massacrato a \u201cfuror di popolo\u201d; il suo posto era stato preso da Guglielmo III d'Orange nominato Statolder dei Paesi Bassi. De Ruyter, nonostante le vittorie conseguite e la fama popolare di cui godeva, fu sospettato di congiurare contro il nuovo governo orangista.&lt;br&gt; \nIn quel periodo si era formata una precaria alleanza tra Spagna e Olanda per contrastare la troppo potente Francia. La flotta spagnola si stava confrontando nel Mediterraneo con la flotta francese, per il possesso della citt\u00e0 di Messina.\nNel 1675, De Ruyter fu inviato al comando di una flotta piccola e male equipaggiata, in rinforzo agli Spagnoli, nella speranza che \"non\" tornasse da una missione impossibile in quelle condizioni. &lt;br&gt;\nLa prima battaglia che condusse contro la flotta francese dell'ammiraglio Abraham Duquesne, fu la battaglia di Alicudi (1676), che si concluse senza alcuna vittoria da nessuna delle parti.\nNella seguente battaglia d'Agosta, nella baia di Siracusa, de Ruyter fu ferito mortalmente da una scheggia vagante, provocata da una palla di cannone. Riportato in patria, venne sepolto con grandi onori nella Nieuwe Kerk di Amsterdam.\nFilmografia.\nIl contesto storico e parte della vita dell'ammiraglio \u00e8 stata rappresentata nel film olandese \"Armada - Sfida al confine del mare\" (2015)."}
{"id": "2882162", "revid": "15756", "url": "https://it.wikipedia.org/wiki?curid=2882162", "title": "Kepler-5 b", "text": "Kepler-5 b \u00e8 un pianeta con una massa pi\u00f9 che doppia rispetto a Giove (2,114 MJ). Si tratta del secondo esopianeta scoperto dal Telescopio spaziale Kepler."}
{"id": "2882167", "revid": "287204", "url": "https://it.wikipedia.org/wiki?curid=2882167", "title": "Deusu", "text": ""}
{"id": "2882168", "revid": "599013", "url": "https://it.wikipedia.org/wiki?curid=2882168", "title": "Frank Dehne", "text": ""}
{"id": "2882171", "revid": "287204", "url": "https://it.wikipedia.org/wiki?curid=2882171", "title": "Zappata", "text": ""}
{"id": "2882172", "revid": "73843", "url": "https://it.wikipedia.org/wiki?curid=2882172", "title": "Antonio Zapata", "text": ""}
{"id": "2882179", "revid": "1305772", "url": "https://it.wikipedia.org/wiki?curid=2882179", "title": "Kamppi", "text": "Kamppi"}
{"id": "2882189", "revid": "307923", "url": "https://it.wikipedia.org/wiki?curid=2882189", "title": "Mummie Chinchorro", "text": "Le Mummie Chinchorro sono resti mummificati di individui appartenenti alla cultura sudamericana Chinchorro, rinvenute nei territori che oggi appartengono al nord del Cile e al sud del Per\u00f9.\nSono i pi\u00f9 antichi resti mummificati del mondo, risalenti a migliaia di anni prima la comparsa dei riti di imbalsamazione in Egitto. Si pensa che i primi corpi mummificati dei Chinchorro risalgano a circa il 5000 a.C., con un picco intorno al 3000 a.C. Spesso i defunti sono stati minuziosamente preparati, eliminando gli organi interni e sostituendoli con fibre vegetali o peli di animali; in alcuni casi gli imbalsamatori sono giunti ad eliminare la pelle e la carne dal corpo del defunto per sostituire il tutto con argilla. I resti di conchiglie e la composizione chimica delle ossa suggeriscono che il 90% della loro dieta fu basata su frutti di mare. Tra le varie culture andine di pescatori del periodo, i Chinchorro sono stati gli unici a dedicarsi alla conservazione dei corpi dei loro defunti.\nAltro particolare degno di nota \u00e8 che i Chinchorro utilizzarono tali riti di conservazione per tutti i loro defunti compresi bambini, neonati e feti. Ci\u00f2 indica che la mummificazione non era riservata a personaggi di alto rango e non costituiva uno status symbol.\nLa datazione al radiocarbonio indica che la mummia Chinchorro pi\u00f9 antica rinvenuta appartiene ad un bambino e fu estratta nel sito della valle di Camarones, a 96 chilometri a sud di Arica e risale a circa il 5050 a.C. Questa tradizione fu in uso fino al 1800 a.C., il che la rende contemporanea alla cultura di Las Vegas, la cultura Valdivia in Ecuador e la civilt\u00e0 di Norte Chico in Per\u00f9.\nLe mummie Chinchorro sono i primi esempi di conservazione deliberata dei defunti e tale tecnica potrebbe essere servita come un mezzo per aiutare l'anima a sopravvivere o per impedire che i corpi decomposti spaventassero i viventi.\nContesto sociale.\nMentre molte culture in tutto il mondo hanno cercato di preservare i corpi dei personaggi illustri, i Chinchorro eseguivano la mummificazione su tutti i membri della loro societ\u00e0, compresi i bambini e feti. Grazie a questo trattamento egualitario dei morti, sono state ritrovate centinaia di mummie e molte ancora aspettano di essere scoperte. I corpi pi\u00f9 antichi finora ritrovati nel deserto di Atacama risalgono al 6000 a.C. e 5000 a.C., per paragone basti pensare che la mummia pi\u00f9 antica rinvenuta in Egitto risale \"solo\" al 3000 a.C. circa.\nPreparazione dei defunti.\nIl modo in cui i Chinchorro mummificavano i loro morti \u00e8 cambiato nel corso degli anni, ma alcuni tratti sono rimasti costanti nel corso della loro storia. In tutti i ritrovamenti, la pelle e tutti i tessuti molli, organi interni e cervello furono rimossi dal cadavere. Vi \u00e8 anche la prova che il midollo osseo fu rimosso dal femore di una mummia, ma questa tecnica non \u00e8 ancora stata identificata come evento frequente. Dopo che i tessuti molli furono rimossi, le ossa vennero rinforzate con bastoni e la pelle trattata con sostanze vegetali prima di ricomporre il cadavere. Alla mummia fu quindi applicata una maschera di argilla, anche se alcune mummie vennero completamente ricoperte di argilla, avvolta in canne e lasciata ad asciugare per 30-40 giorni.\nTecniche di mummificazione.\nLe due tecniche utilizzate pi\u00f9 di frequente da questa popolazione sono state ribattezzate come Mummie Nere e Mummie Rosse.\nMummie Nere.\nQuesta tecnica \u00e8 la pi\u00f9 antica e risale al periodo tra il 5000 a.C. e il 3000 a.C. e prevedeva lo smembramento del defunto, il suo trattamento e successivamente il suo ricomponimento. La testa, le braccia e le gambe venivano rimosse, spesso anche la pelle subiva tale trattamento. Successivamente il corpo veniva essiccato a caldo e la carne e i tessuti venivano completamente disossati. Finito tale trattamento, le varie parti del corpo venivano ricomposte e il corpo veniva ricoperto con una pasta di cenere bianca che riempiva gli spazi vuoti lasciati dal processo di ricomposizione, tale pasta era utilizzata anche per ripristinare le fattezze del volto. La pelle precedentemente tolta veniva adagiata nuovamente sul corpo, spesso tagliata a piccoli pezzi, ma alcune volte la riposizionavano quasi intera, infine veniva aggiunta una parrucca di capelli umani neri e corti. A volte veniva utilizzata anche pelle di leone marino per avvolgere il cadavere. Infine i defunti venivano dipinti con pigmenti a base di manganese, che contribuiva a dare loro un colore fondamentalmente nero.\nMummie Rosse.\nQuesta tecnica \u00e8 la pi\u00f9 recente e risale al periodo tra il 2500 a.C. e il 2000 a.C. e non prevedeva pi\u00f9 lo smembramento del cadavere, bens\u00ec si utilizzavano numerose incisioni da cui venivano estratti gli organi interni e dalle quali si provvedeva ad asciugare l'interno del corpo. Solo la testa veniva recisa per permettere la rimozione del cervello. Infine il corpo veniva riempito con materiali vari, spesso in maniera maggiore di quanto non fosse necessario, e rinforzato con l'utilizzo di bastoncini di legno; a questo punto le incisioni precedentemente eseguite venivano ricucite. La testa veniva riposta sul corpo e veniva adornata con una parrucca fatta con capelli umani lunghi fino a 60\u00a0cm e tenuta ferma sul capo da una specie di cappello fatto in argilla. Fatta eccezione per la parrucca e per la faccia, che era dipinta nera, il resto del corpo era tinto con ocra rossa."}
{"id": "2882190", "revid": "120009571", "url": "https://it.wikipedia.org/wiki?curid=2882190", "title": "Onda sfigmica", "text": "L'onda sfigmica \u00e8 l'onda creata dal sangue che esce dal cuore e raggiunge il sistema periferico. Pu\u00f2 essere misurata rilevando la variazione pressoria generata dalla sistole cardiaca. L'analisi della sua forma (crescita, riflessione, decrescita) e della velocit\u00e0 con cui cambia \u00e8 possibile mediante un pulsossimetro capace di registrarne i parametri pi\u00f9 volte al secondo.\nDescrizione della forma.\nViene creata dal sangue che esce dal ventricolo sinistro del cuore durante la sistole e si immette nell'aorta e si sposta fino al sistema periferico. Viene trasmessa nel sistema vascolare grazie all'elasticit\u00e0 delle arterie. Percorre le arterie con una velocit\u00e0 crescente verso la periferia, dove diminuisce la capacitanza dei vasi e ne aumenta la resistenza.\nSi compone di varie parti: \"anacrota\", \"plateau\", \"dicrota\" e \"catacrota\".\nIl tempo di incremento dell'onda sfigmica dipende dalla velocit\u00e0 di contrazione e svuotamento del ventricolo sinistro, dalla resistenza della valvola aortica, dalle resistenze periferiche.\nRilevazione.\nPu\u00f2 essere misurata nel suo crescere, riflettersi e decrescere mediante un pulsossimetro che abbia la capacit\u00e0 di registrarne i parametri pi\u00f9 volte al secondo.\nSiti di rilevamento.\nNe \u00e8 possibile la rilevazione non invasiva con l'apposito sensore esterno a led (rosso e infrarosso) usato per la misurazione della saturazione del sangue in zone del corpo \"trasparenti\" alle radiazioni luminose (es.: sulla punta delle dita di mani o piedi, sui lobi delle orecchie o, nel caso di neonati, sul polso).\nUso.\nIn quanto l'intensit\u00e0 dell'onda \u00e8 proporzionata alla gittata sistolica e perviet\u00e0 aortica, lo studio della forma dell'onda permette di trarre informazioni indicative sullo stato di salute vascolare del paziente.\nLa forma dell'onda aortica permette di indirizzare la diagnosi:\nL'analisi della dicrota consente di trarre considerazioni in merito alla elasticit\u00e0 dell'aorta e alla tenuta della valvola mitrale.\nUna misurazione contemporanea dell'onda in distretti simmetrici (ad esempio: dita di mano destra e sinistra contemporaneamente) consente di verificare la sincronia, ossia la contemporaneit\u00e0 dell'onda sfigmica rispetto alla sistole cardiaca e diagnosticare ostruzioni arteriose, coartazioni aortiche, aneurismi aortici."}
{"id": "2882191", "revid": "599013", "url": "https://it.wikipedia.org/wiki?curid=2882191", "title": "Benson &amp; Hedges Centennial Open 1983", "text": "L'Heineken Open 1983 \u00e8 stato un torneo di tennis giocato sul cemento.\n\u00c8 stata la 16\u00aa edizione dell'Heineken Open,che fa parte del Volvo Grand Prix 1983. Si \u00e8 giocato all'ASB Tennis Centre di Auckland in Nuova Zelanda, dal 10 al 16 gennaio 1983.\nCampioni.\nSingolare.\n John Alexander ha battuto in finale Russell Simpson 6-4, 6-3, 6-3\nDoppio.\n Chris Lewis / Russell Simpson hanno battuto in finale David Graham / Laurie Warder 7-6, 6-3"}
{"id": "2882196", "revid": "599013", "url": "https://it.wikipedia.org/wiki?curid=2882196", "title": "Benson &amp; Hedges Centennial Open 1983 - Singolare", "text": "Il singolare del Heineken Open 1983 \u00e8 stato un torneo di tennis facente parte della categoria Grand Prix.\nTim Wilkison era il detentore del titolo, ma non ha partecipato.\nJohn Alexander ha battuto in finale Russell Simpson 6-4, 6-3, 6-3."}
{"id": "2882199", "revid": "767487", "url": "https://it.wikipedia.org/wiki?curid=2882199", "title": "Joan Derk van der Capellen tot den Pol", "text": "Figlio di un aristocratico olandese, venne educato con i principi dell'Illuminismo e studi\u00f2 alle universit\u00e0 di Leida e Groninga. Durante la sua giovinezza viaggi\u00f2 molto per l'Europa, specialmente in Polonia e in Spagna. \nIn Polonia conobbe Ignacy Krasicki, vescovo e riformatore polacco, mentre in Spagna fu ospite di Jos\u00e8 Mo\u00f1ino, un grande politico amico di Carlo III che tentava di riavvicinare la chiusa Spagna verso l'Europa e campione della lotta al bigottismo e all'inquisizione.\nAffascinato dal pensiero illuminista, nel 1772 divenne deputato al Parlamento dell'Aia e in breve tempo assunse la carica di cancelliere del principe Guglielmo V. Animato da uno spirito democratico e illuminista, si leg\u00f2 alla fazione dei repubblicani, come Nicolaas van Staphorst, lottando contro la concentrazione dei poteri nelle mani dello statolder.\nIspirandosi all'opera dello spagnolo Gaspar Melchor de Jovellanos, redatto un libello contro la servit\u00f9 della gleba ancora presente in Zelanda e incaric\u00f2 Francois van der Kemp del processo di abolizione. \nInoltre indusse il governo olandese a legittimare i neonati Stati Uniti contro la potenza inglese. \nTra il 1779 e il 1780 condusse una politica a sua volta di avvicinamento tra nazioni da sempre nemiche, l'Olanda e la Spagna. Il ministro spagnolo Pedro Rodr\u00edguez de Campomanes invi\u00f2 per le trattative a Bruges Fran\u00e7ois Cabarrus; il governo olandese per\u00f2 respinse l'ambasciata spagnola e un colpo di Stato reazionario tolse a van der Capellen la carica di ciambellano.\nNonostante tutto egli port\u00f2 in Olanda alcune riforme per l'istruzione ispirate a Benito Feijoo, pedagogo spagnolo, e a Leopoldo de Gregorio, marchese di Squillace."}
{"id": "2882201", "revid": "767487", "url": "https://it.wikipedia.org/wiki?curid=2882201", "title": "Arthur Machado", "text": " Ha giocato come difensore per diverse squadre brasiliane e per la Nazionale brasiliana nel Campionato mondiale di calcio 1938."}
{"id": "2882202", "revid": "767487", "url": "https://it.wikipedia.org/wiki?curid=2882202", "title": "Dallas Open 1983", "text": "Il Dallas Open 1983 \u00e8 stato un torneo di tennis giocato sul sintetico indoor. \u00c8 stata la 1\u00aa edizione del Dallas Open, che fa parte del Volvo Grand Prix 1983. Si \u00e8 giocato a Dallas negli Stati Uniti dal 12 al 18 settembre 1983.\nCampioni.\nSingolare maschile.\n Andr\u00e9s G\u00f3mez ha battuto in finale Brian Teacher 6\u20137, 6\u20131, 6\u20131\nDoppio maschile.\n Nduka Odizor / Van Winitsky hanno battuto in finale Steve Denton / Sherwood Stewart 6\u20133, 7\u20135"}
{"id": "2882203", "revid": "889336", "url": "https://it.wikipedia.org/wiki?curid=2882203", "title": "Dallas Open", "text": "Il Dallas Open \u00e8 stato un torneo di tennis facente parte del Grand Prix giocato nel 1983 a Dallas negli Stati Uniti su campi in cemento."}
{"id": "2882208", "revid": "99511886", "url": "https://it.wikipedia.org/wiki?curid=2882208", "title": "Efflorescenza del cioccolato", "text": "L'efflorescenza \u00e8 un termine generale che descrive la tendenza di alcuni composti a perdere acqua di cristallizzazione, cosicch\u00e9 i sali salgono sulla superficie formando depositi.\nEfflorescenza del cioccolato.\nConservando del cioccolato in contenitori di terracotta, a differenza di altri contenitori di materiali differenti, si \u00e8 accelera considerevolmente il processo della efflorescenza del cioccolato.\nIl cioccolato inizia visibilmente come a trasudare, emergendo in superficie tante piccole goccioline oleose e appiccicose. Questo fenomeno dell'Efflorescenza \u00e8 dovuto alla separazione del grasso e dello zucchero contenuto nel cioccolato. L'efflorescenza del grasso \u00e8 dovuta alle temperature di conservazione pi\u00f9 alte che possono causare un parziale scioglimento del burro di cacao (rendendo la superficie traslucida), l'efflorescenza dello zucchero \u00e8 causata dall'umidit\u00e0 di superficie che con passaggi da temperature calde a fredde o viceversa causa lo scioglimento dello zucchero con formazione di minuscole goccioline di H2O la cui successiva evaporazione cristallizza lo zucchero sciolto in essa. Il coccio in terracotta, rispetto agli altri materiali trattiene maggiormente e pi\u00f9 a lungo il calore ed in pi\u00f9 essendo poroso \u201cimprigiona\u201d tra le sue molecole una maggiore quantit\u00e0 di umidit\u00e0 ricevuta dall'aria circostante.\nDa queste considerazioni \u00e8 facile trarre la debita conseguenza che il coccio non \u00e8 il materiale idoneo per riporre il cioccolato.\nIl cioccolato andrebbe incartato in carta stagnola, ammassato il pi\u00f9 possibile per evitare sacche d'aria e conservato a circa 16/18 \u00b0C a una bassa umidit\u00e0.\nIl problema dell'efflorescenza pu\u00f2 essere diminuito aggiungendo emulsionanti, ma questi rendono pi\u00f9 \u201cmolle\u201d il cioccolato, mentre le uova di Pasqua devono essere dure.\nPer rendere \u201cduro\u201d il cioccolato, quindi, vengono usati i cosiddetti \u201cstabilizzanti\u201d la cui quantit\u00e0 pu\u00f2 variare a seconda che si desideri renderlo pi\u00f9 o meno duro e quindi pi\u00f9 o meno stabile alle variazioni di temperatura.\nLo stabilizzante pi\u00f9 usato \u00e8 la \u201cstearina\u201d che \u00e8 un grasso \u201ctrigliceride\u201d (3 molecole di acido grasso \u201cstearico\u201d condensate con il glicerolo). La stearina serve per preparare le candele ed \u00e8 intuibile il suo effetto dovuto alla resistenza alla temperatura ed \u00e8, altres\u00ec, evidente che sia potenzialmente in grado di aumentare il fenomeno dell'efflorescenza.\nIl cioccolato presenta due tipologie di efflorescenza, di seguito elencate:\nEfflorescenza del grasso.\nIl fenomeno si presenta inizialmente come una perdita di brillantezza della superficie di cioccolato e comparsa di un deposito bianco.\nLe ragioni possono essere diverse e variano a seconda dei componenti del prodotto (instabilit\u00e0 di alcuni ingredienti) e dei parametri di conservazione usati. &lt;br&gt;\nLa pratica mostra come prodotti contenenti grassi compatibili possano formare diversi tipi di efflorescenza:\nIn prodotti contenenti ripieni, l'efflorescenza pu\u00f2 essere causata dallo spostamento dei grassi verso l'esterno. Caratteristica comune ai processi finora descritti \u00e8 la trasformazione dei cristalli polimorfi di burro cacao dalla forma V alla forma IV.\nIl grasso di burro, sebbene il non sempre desiderato effetto ammorbidente, \u00e8 uno storico agente antiefflorescente.\nPer stabilizzare il cioccolato, \u00e8 necessario inseminare la forma IV, che \u00e8 pi\u00f9 stabile, durante la tempra. Se il cioccolato \u00e8 temprato e stabilizzato con cristalli IV, \u00e8 pi\u00f9 resistente al fenomeno. Un altro trigliceride utilizzato \u00e8 la stearina, ma il suo effetto sembra sia dovuto maggiormente alla sua resistenza alla temperatura.&lt;br&gt;\nPossono essere utilizzati anche degli emulsionanti, perch\u00e9 modificano i cristalli, aumentando la fase liquida del cioccolato e ritardando la formazione di efflorescenza.\nEfflorescenza dello zucchero.\nQuesto fenomeno \u00e8 in genere causato dall\u00b4umidit\u00e0 superficiale che causa lo scioglimento dello zucchero presente nel cioccolato. In seguito all'evaporazione dell'acqua, sulla superficie si formano cristalli di zucchero.\nUna delle pi\u00f9 frequenti cause di \"sugar bloom\" \u00e8 la cattiva conservazione del prodotto. Veloci passaggi da temperature calde a fredde e viceversa, infatti, possono creare acqua di condensa che promuove il processo. Si ha un processo pi\u00f9 accentuato quando il contatto tra il prodotto e l'incarto non \u00e8 continuo, ma esistono delle zone dove potrebbe essere intrappolata l'aria.\nQuesto tipo di problema \u00e8 gestibile principalmente agendo sulle norme di conservazione del prodotto. Ci\u00f2 vuol dire temperature comprese tra i 16 e i 18 \u00b0C e umidit\u00e0 relativa non superiore al 55 %."}
{"id": "2882214", "revid": "1442080", "url": "https://it.wikipedia.org/wiki?curid=2882214", "title": "Dallas Open 1983 - Singolare", "text": "Il singolare del torneo di tennis Dallas Open 1983, facente parte della categoria Grand Prix, ha avuto come vincitore Andr\u00e9s G\u00f3mez che ha battuto in finale, 6\u20137, 6\u20131, 6\u20131, Brian Teacher."}
{"id": "2882216", "revid": "1442080", "url": "https://it.wikipedia.org/wiki?curid=2882216", "title": "Dallas Open 1983 - Doppio", "text": "Il doppio del torneo di tennis Dallas Open 1983, facente parte della categoria Grand Prix, ha avuto come vincitori Nduka Odizor e Van Winitsky che hanno battuto in finale 6\u20133, 7\u20135 Steve Denton e Sherwood Stewart."}
{"id": "2882218", "revid": "1543377", "url": "https://it.wikipedia.org/wiki?curid=2882218", "title": "Carmen (Costa Rica)", "text": "Carmen \u00e8 un distretto della Costa Rica facente parte del cantone di Cartago, nella provincia omonima. Si tratta in effetti di uno dei quartieri che compongono la citt\u00e0 di Cartago."}
{"id": "2882219", "revid": "767487", "url": "https://it.wikipedia.org/wiki?curid=2882219", "title": "Guaruj\u00e1 Open 1983", "text": "Il Guaruj\u00e1 Open 1983 \u00e8 stato un torneo di tennis giocato sulla terra battuta. \u00c8 stata la 1\u00aa edizione del torneo che fa parte del Volvo Grand Prix 1983. Si \u00e8 giocato a Guaruj\u00e1 in Brasile su campi in terra battuta dal 24 al 31 gennaio 1983.\nCampioni.\nSingolare maschile.\n Jos\u00e9 Luis Clerc ha battuto in finale Mats Wilander 3\u20136, 7\u20135, 6\u20131\nDoppio maschile.\n Tim Gullikson / Tom\u00e1\u0161 \u0160m\u00edd hanno battuto in finale Shlomo Glickstein / Van Winitsky 6\u20134, 6\u20137, 6\u20134"}
{"id": "2882221", "revid": "283141", "url": "https://it.wikipedia.org/wiki?curid=2882221", "title": "Deep Rybka", "text": ""}
{"id": "2882223", "revid": "767487", "url": "https://it.wikipedia.org/wiki?curid=2882223", "title": "U.S. Pro Indoor 1983", "text": "Lo U.S. Pro Indoor 1983 \u00e8 stato un torneo di tennis giocato sintetico indoor. \u00c8 stata la 16\u00aa edizione dello U.S. Pro Indoor, che fa parte del Volvo Grand Prix 1983. Si \u00e8 giocato al Wachovia Spectrum di Filadelfia in Pennsylvania negli Stati Uniti dal 31 gennaio al 7 febbraio 1983.\nCampioni.\nSingolare maschile.\n John McEnroe ha battuto in finale Ivan Lendl 4\u20136, 7\u20136, 6\u20134, 6\u20133\nDoppio maschile.\n Kevin Curren / Steve Denton hanno battuto in finale Peter Fleming / John McEnroe 4\u20136, 7\u20136, 7\u20136"}
{"id": "2882226", "revid": "1543377", "url": "https://it.wikipedia.org/wiki?curid=2882226", "title": "San Nicol\u00e1s (Costa Rica)", "text": "San Nicol\u00e1s \u00e8 un distretto della Costa Rica facente parte del cantone di Cartago, nella provincia omonima. Si tratta in effetti di uno dei quartieri che compongono la citt\u00e0 di Cartago."}
{"id": "2882232", "revid": "1543377", "url": "https://it.wikipedia.org/wiki?curid=2882232", "title": "Aguacaliente", "text": "Aguacaliente, chiamato anche San Francisco, \u00e8 un distretto della Costa Rica facente parte del cantone di Cartago, nella provincia omonima. Si tratta in effetti di uno dei quartieri che compongono la citt\u00e0 di Cartago."}
{"id": "2882234", "revid": "648716", "url": "https://it.wikipedia.org/wiki?curid=2882234", "title": "Guadalupe (Cartago)", "text": "Guadalupe, chiamato anche Arenilla, \u00e8 un distretto della Costa Rica facente parte del cantone di Cartago, nella provincia omonima. Si tratta in effetti di uno dei quartieri che compongono la citt\u00e0 di Cartago."}
{"id": "2882235", "revid": "86343", "url": "https://it.wikipedia.org/wiki?curid=2882235", "title": "Arenilla", "text": ""}
{"id": "2882238", "revid": "1543377", "url": "https://it.wikipedia.org/wiki?curid=2882238", "title": "Nelson Rodrigues", "text": "Biografia.\nInfanzia.\nNato nella capitale pernambucana, quinto di quattordici fratelli, si trasfer\u00ec con la famiglia a Rio de Janeiro nel 1916, poich\u00e9 suo padre, il giornalista ed ex deputato federale M\u00e1rio Rodrigues, vi si rec\u00f2 per sfuggire a rappresaglie politiche, trovando lavoro al Correio da Manh\u00e3, quotidiano di propriet\u00e0 di Edmundo Bittencourt.\nNello scritto \"Mem\u00f3rias\", Nelson Rodrigues indica come sua fonte d'ispirazione proprio l'infanzia, vissuta nella zona nord di Rio; due anni passati in una modesta casa di rua Alegre 135, nel quartiere di Aldeia Campista, suggerirono all'autore cronache e opere teatrali sulla situazione causata dalla morale della classe media nei primi anni del ventesimo secolo. Proprio tale clima sociale e la personalit\u00e0 segnarono il suo periodo infantile; era un accanito lettore di libri romantici del diciannovesimo secolo e divenne anche un appassionato di calcio: questi due aspetti saranno poi presenti nella sua produzione letteraria e ne influenzeranno lo stile.\nNegli anni 1920 M\u00e1rio Rodrigues fond\u00f2 il quotidiano \"A Manh\u00e3\", dopo aver lasciato il lavoro per Edmundo Bittencourt; proprio nel giornale paterno Rodrigues inizi\u00f2 la sua carriera giornalisitica, occupandosi appena tredicenne della cronaca nera. Inoltre la famiglia riusc\u00ec a raggiungere una situazione economica stabile, trasferendosi a Copacabana; il padre perse poi il controllo delle azioni del giornale in favore del socio, ma nel 1928, grazie all'aiuto pecuniario del vicepresidente Fernando de Melo Viana, diede vita ad un altro quotidiano, \"Cr\u00edtica\".\nIn qualit\u00e0 di cronista sportivo, Nelson Rodrigues scrisse testi riguardanti la societ\u00e0 calcistica del Fluminense, della quale era appassionato tifoso. La maggior parte dei suoi scritti erano pubblicati dal Jornal dos Sports; insieme a suo fratello M\u00e1rio Filho, gioc\u00f2 un ruolo importante per il prestigio del Fla-Flu.\nAdolescenza e giovinezza.\nNelson entr\u00f2 a far parte insieme ai fratelli M\u00edlton, M\u00e1rio Filho e Roberto della redazione del giornale. Cur\u00f2 sempre la cronaca nera, mentre M\u00e1rio Filho si occupava di sport e Roberto delle illustrazioni. Un caso giornalistico riguardante una divorzio port\u00f2 all'assassinio di Roberto per mano di Sylvia Serafim, la sposa, che irruppe nella sede del giornale e spar\u00f2 all'illustratore; dopo pochi mesi, mor\u00ec anche il padre M\u00e1rio, duramente segnato dalla perdita del figlio. La Serafim fu per\u00f2 assolta da ogni accusa, e durante la rivoluzione del 1930 il quotidiano venne eliminato.\nAiutato dal fratello M\u00e1rio Filho, amico di Roberto Marinho, Rodrigues venne assunto al giornale \"O Globo\", senza tuttavia ricevere un salario. Solo nel 1932 fu effettivamente stipendiato, in qualit\u00e0 di reporter; poco tempo dopo scopr\u00ec di essere ammalato di tubercolosi. Fu dunque costretto a passare lunghi periodi a Campos do Jord\u00e3o per curarsi. Una volta guarito, fece ritorno a Rio in qualit\u00e0 di critico d'opera e nel 1940 si spos\u00f2 con la collega Elza Bretanha.\nA partire dagli anni 1940, si divise tra il suo lavoro al \"O Globo\" e alla creazione delle sue opere teatrali; risale al 1941 la sua prima \"pi\u00e8ce\", intitolata \"A mulher sem pecado\", che vide poco seguito di pubblico. Poco tempo dopo pubblic\u00f2 \"Vestido de noiva\", diretta da Zbigniew Ziembi\u0144ski, che debutt\u00f2 al Teatro Municipal do Rio de Janeiro con grande successo.\nMaturit\u00e0.\nNel 1945 lasci\u00f2 \"O Globo\" e inizi\u00f2 a lavorare per la Di\u00e1rios Associados. Il suo primo romanzo d'appendice, intitolato \"Meu destino \u00e9 pecar\" e firmato con lo pseudonimo Susana Flag, appare su \"O Jornal\", di propriet\u00e0 di Assis Chateaubriand. Il successo di quest'iniziativa port\u00f2 Rodrigues a scrivere la sua terza opera teatrale, \"\u00c1lbum de fam\u00edlia\", che nel febbraio 1946 venne sottoposto a censura; solo nel 1965 il testo venne liberamente distribuito. Nell'aprile 1948 \"Anjo negro\" debutt\u00f2 nei teatri, e grazie ai ricavi l'autore pot\u00e9 trasferirsi nel quartiere di Andara\u00ed; nel 1949 fu la volta dell'opera \"Doroteia\".\nNel 1950 assunse l'incarico di giornalista per \"\u00daltima Hora\", quotidiano di Samuel Wainer: l\u00ec cre\u00f2 la sua cronaca pi\u00f9 celebre, \"A vida como ela \u00e9\" (\"La vita per come \u00e8\"). Nel decennio successivo lavor\u00f2 per TV Globo, partecipando alla trasmissione \"Grande Resenha Esportiva Facit\", prima tavola rotonda sul calcio della televisione brasiliana, e nel 1967 pubblic\u00f2 \"Mem\u00f3rias\", scritto autobiografico, sul giornale \"Correio da Manh\u00e3\" ove aveva lavorato suo padre cinquant'anni prima.\nGli ultimi anni e la morte.\nNegli anni 1970 la salute di Rodrigues inizi\u00f2 a peggiorare a causa di problemi gastrointestinali e cardiaci. Sullo sfondo della dittatura militare, il figlio di Rodrigues, Nelson Filho, divent\u00f2 guerrigliero e latitante, mentre il suo matrimonio fin\u00ec e inizi\u00f2 la relazione con L\u00facia Cruz Lima, che gli diede una figlia, Daniela; una volta terminata tale relazione, si spos\u00f2 brevemente con la sua segretaria Helena Maria, prima di risposarsi con la prima moglie, Elza.\nMor\u00ec domenica 21 dicembre 1980, a sessantotto anni, per complicazioni cardiache e respiratorie; fu seppellito nel cimiterio di S\u00e3o Jo\u00e3o Batista, a Botafogo. La sua lapide porta sia il suo nome che quello della moglie (scritto mentre la donna era ancora in vita) e l'epitaffio recita \"Unidos para al\u00e9m da vida e da morte. E \u00e9 s\u00f3\" (\"Uniti oltre la vita e la morte. E questo \u00e8 tutto\").\nVita privata.\nSi spos\u00f2 dapprima con Elza Bretanha, poi con Yolanda Camejo dos Santos, quindi con la sua segretaria Helena Maria e infine di nuovo con Elza. Ebbe sei figli: Joffre, Nelson, Maria Lucia, Sonia Maria, Paulo Cesar e Daniela.\nOpere.\nAspetti principali.\nNel 1941 la sua prima opera \"A Mulher Sem Pecado\" gener\u00f2 reazioni contrastanti, ma \"Vestido de Noiva\" fu salutato come una novit\u00e0 nel teatro brasiliano e considerato uno dei capolavori dell'autore: il regista polacco emigrato in Brasile Ziembi\u0144ski disse \u00abnon conosco opere nell'odierno mondo del teatro che si avvicinino a questa\u00bb. La trama si sviluppa in tre piani di narrazione: uno sulla vita reale, uno sui ricordi delle vita della protagonista (una donna vittima di un investimento d'auto) e uno sulle sue allucinazioni, esperite in punto di morte. La realt\u00e0 si fonde dunque con il delirio mentre la trama si dipana.\nL'opera successiva, \"\u00c1lbum de fam\u00edlia\" (1946) narra di una famiglia che vive fuori della societ\u00e0, e protagonista di incesti, stupri e omicidi; lo scritto fu giudicato controverso, fu censurato e solo ventuno anni dopo fu rappresentato.\nIn tutto Rodrigues ha scritto diciassette opere teatrali, che possono essere a loro volta suddivise in tre sottogeneri: psicologiche, mitologiche e tragedie carioca. Quest'ultimo gruppo tratta della vita della classe medio-bassa di Rio de Janeiro, fino ad allora mai rappresentata a teatro.\nIl teatro di Rodrigues \u00e8 caratterizzato da una convinzione quasi messianica di dover rappresentare e rivelare al pubblico le ipocrisie della societ\u00e0. Rodrigues stesso dichiara: \u00abdobbiamo riempire il palcoscenico di assassini, adulteri, folli; in pratica, dobbiamo travolgere lo spettatore con un'ondata di mostri. Sono i nostri mostri, dei quali ci liberiamo temporaneamente solo per fronteggiarli un altro giorno\u00bb."}
{"id": "2882239", "revid": "59912", "url": "https://it.wikipedia.org/wiki?curid=2882239", "title": "Palazzo Paulucci de Calboli", "text": "Il Palazzo Paolucci de Calboli \u00e8 un edificio nobiliare che sorge nei pressi dell'Abbazia di San Mercuriale, a Forl\u00ec.\nStoria e descrizione.\nL'edificio, che costituisce un importante esempio dell'architettura barocca, fu costruito agli inizi del Settecento (1700-1718), all'epoca del cardinale Fabrizio Paolucci (1651-1726).\nPer la realizzazione del Palazzo, si procedette ad accorpare vari edifici precedenti, le case Paulucci, Mangelli e Augustini. Di tali famiglie si possono tuttora vedere gli stemmi in alcuni capitelli.\nDa notare:"}
{"id": "2882240", "revid": "307923", "url": "https://it.wikipedia.org/wiki?curid=2882240", "title": "Corralillo", "text": ""}
{"id": "2882242", "revid": "179980", "url": "https://it.wikipedia.org/wiki?curid=2882242", "title": "N\u00e9lson Rodrigues", "text": ""}
{"id": "2882245", "revid": "767487", "url": "https://it.wikipedia.org/wiki?curid=2882245", "title": "Martim", "text": "Carriera.\nMartim gioc\u00f2 in diverse squadre brasiliane e trascorse anche due anni in Argentina, nel Boca Juniors dove vinse il campionato nazionale. Con la Nazionale brasiliana partecip\u00f2 alla Coppa Rimet 1934 e 1938."}
{"id": "2882250", "revid": "422900", "url": "https://it.wikipedia.org/wiki?curid=2882250", "title": "Martim M\u00e9rcio da Silveira", "text": ""}
{"id": "2882251", "revid": "1543377", "url": "https://it.wikipedia.org/wiki?curid=2882251", "title": "Corralillo (Costa Rica)", "text": "Corralillo \u00e8 un distretto della Costa Rica facente parte del cantone di Cartago, nella provincia omonima."}
{"id": "2882252", "revid": "1543377", "url": "https://it.wikipedia.org/wiki?curid=2882252", "title": "Zhang Sipeng", "text": "Carriera.\nNel 2007 inizia la sua carriera sportiva con il Beijing Guoan nella Chinese Super League. Immediatamente diventa un giocatore regolare con la sua prima stagione nella squadra di calcio e gioca costantemente come portiere di prima scelta sostituendo Yang Zhi. Infine fa il suo debutto in campionato con il Beijing Guoan il 13 giugno 2009 in una partita contro il Tianjin Teda, che ha visto vincere la sua squadra per 1-0."}
{"id": "2882253", "revid": "445276", "url": "https://it.wikipedia.org/wiki?curid=2882253", "title": "\u00d6FB", "text": ""}
{"id": "2882258", "revid": "767487", "url": "https://it.wikipedia.org/wiki?curid=2882258", "title": "Tierra Blanca (Costa Rica)", "text": "Tierra Blanca \u00e8 un distretto della Costa Rica facente parte del cantone di Cartago, nella provincia omonima."}
{"id": "2882261", "revid": "110157", "url": "https://it.wikipedia.org/wiki?curid=2882261", "title": "Gro\u00dfpostwitz/Oberlausitz", "text": "Gro\u00dfpostwitz/Oberlausitz (ortografia ufficiale: \"Gro\u00dfpostwitz/O.L.\"), in alto sorabo Budestecy, \u00e8 un comune di 2.957 abitanti della Sassonia, in Germania.\nAppartiene al circondario (\"Landkreis\") di Bautzen (targa BZ) ed \u00e8 parte della comunit\u00e0 amministrativa (\"Verwaltungsverband\") di Gro\u00dfpostwitz-Obergurig."}
{"id": "2882263", "revid": "110157", "url": "https://it.wikipedia.org/wiki?curid=2882263", "title": "Obergurig", "text": "Obergurig, in alto sorabo Hornja H\u00f3rka, \u00e8 un comune di 2.197 abitanti della Sassonia, in Germania.\nAppartiene al circondario (\"Landkreis\") di Bautzen (targa BZ) ed \u00e8 parte della comunit\u00e0 amministrativa (\"Verwaltungsverband\") di Gro\u00dfpostwitz-Obergurig."}
{"id": "2882267", "revid": "547034", "url": "https://it.wikipedia.org/wiki?curid=2882267", "title": "Tinghir", "text": "Tingh\u012br (in berbero: \u2d5c\u2d49\u2d4f\u2d56\u2d49\u2d54, \"Tin\u0263ir\"; ) \u00e8 un comune del Marocco che fino al 2009 faceva parte della provincia di Ouarzazate e da tale data inserito nella nuova provincia omonima, nella regione di Dr\u00e2a-Tafilalet. Gli abitanti di Tingh\u012br appartengono alle trib\u00f9 berbere dell'Atlante.\nIl nome \"Tingh\u012br\" dal berbero vuol dire \"delle montagne\", perch\u00e9 questo comune \u00e8 circondato da montagne. Nelle sue vicinanze si trovano le gole di Todra.\nTingh\u012br \u00e8 un'oasi lunga circa 30 chilometri e largo circa 4 chilometri. Il clima \u00e8 subtropicale arido: caldo, inverni secchi in relazione all'altitudine (1.430 metri). Ci sono un paio di giorni di pioggia all'anno, con le massime precipitazioni in autunno e inverno.\nLa regione di Tingh\u012br \u00e8 incuneata tra due catene montuose che si estendono per oltre 700 chilometri a sud ovest a nord-est del Marocco: l'Alto Atlante a nord, con un alto picco di oltre 4167 metri, e il Piccolo Atlante a sud. La strada da Ouarzazate a Imtghren corre parallela alle montagne.\nDurante il Mesozoico, la regione fu invasa dal mare, lasciandovi spessi depositi di sedimenti ricchi di fossili marini (in particolare della classe ammoniti). Il sollevamento delle montagne dell'Atlante (soprattutto durante il Neogene) ha causato il ritiro del mare e la deformazione delle rocce in pieghe e faglie. Vento ed erosione fluviale hanno infine modellato il paesaggio del deserto di calcare e argilla. Il fiume Todgha ha ampliato questi strati di roccia, dando vita a canyon alti fino a 300 metri, ma in alcuni punti larghi solo 10 metri.\nLa citt\u00e0 era sede di una cospicua e vivace comunit\u00e0 di ebrei berberi. Nel 1951 vi erano in citt\u00e0 600 ebrei, emigrati in massa negli anni successivi verso Israele."}
{"id": "2882268", "revid": "439868", "url": "https://it.wikipedia.org/wiki?curid=2882268", "title": "Villa Costanza", "text": "Villa Costanza, detta altrimenti Villa Saibante - Monga, \u00e8 una villa veneta risalente alla prima met\u00e0 del XVII secolo. Si trova nel comune di San Pietro in Cariano, in Valpolicella, nella provincia di Verona. Confina con villa Pull\u00e8.\nLa costruzione del palazzo \u00e8 databile tra il 1623 e il 1629. La forma \u00e8 di \"U\" rovesciata con un corpo centrale e due ali perpendicolari. L'ala ovest ospitava le scuderie e l'ala est \u00e8 decorata con diverse decorazioni di ispirazione militare. All'interno possiamo trovare numerosi e pregevoli affreschi."}
{"id": "2882269", "revid": "112649468", "url": "https://it.wikipedia.org/wiki?curid=2882269", "title": "Gro\u00dfr\u00f6hrsdorf", "text": "Gro\u00dfr\u00f6hrsdorf \u00e8 una citt\u00e0 di 9.510 abitanti della Sassonia, in Germania.\nAppartiene al circondario di Bautzen ed \u00e8 parte della Verwaltungsverband Gro\u00dfr\u00f6hrsdorf."}
{"id": "2882271", "revid": "110157", "url": "https://it.wikipedia.org/wiki?curid=2882271", "title": "Bretnig-Hauswalde", "text": "Bretnig-Hauswalde \u00e8 un comune di 3.127 abitanti della Sassonia, in Germania.\nAppartiene al circondario (\"Landkreis\") di Bautzen (targa BZ) ed \u00e8 parte della comunit\u00e0 amministrativa (\"Verwaltungsverband\") di Gro\u00dfr\u00f6hrsdorf."}
{"id": "2882272", "revid": "307923", "url": "https://it.wikipedia.org/wiki?curid=2882272", "title": "Dulce Nombre", "text": ""}
{"id": "2882275", "revid": "709565", "url": "https://it.wikipedia.org/wiki?curid=2882275", "title": "Sch\u00f6nteichen", "text": "Sch\u00f6nteichen \u00e8 un comune di abitanti della Sassonia, in Germania.\nAppartiene al circondario (\"Landkreis\") di Bautzen (targa BZ) ed \u00e8 parte della comunit\u00e0 amministrativa (\"Verwaltungsverband\") di Kamenz-Sch\u00f6nteichen."}
{"id": "2882276", "revid": "663182", "url": "https://it.wikipedia.org/wiki?curid=2882276", "title": "Libero Bizzarri", "text": "Biografia.\nSvolge attivit\u00e0 politica e giornalistica. Nel 1949 si trasferisce a Roma dove lavora alla redazione de \"l'Avanti!\", di \"Mondoperaio\" e di \"Lavoro.\" Inizia ad interessarsi di cinema, partecipando all'attivit\u00e0 del Circolo Italiano del Cinema, che raccoglie le personalit\u00e0 pi\u00f9 rappresentative della cultura e del mondo dello spettacolo.\nCollabora a diverse riviste specializzate, appassionandosi soprattutto ai problemi economici e strutturali del settore. Insieme a Libero Solaroli \u00e8 autore del volume \"L'industria cinematografica italiana\".\nHa svolto intensa attivit\u00e0 di documentarista, ottenendo premi e riconoscimenti alla Mostra internazionale d'arte cinematografica di Venezia, al Festival internazionale del cinema di Berlino, al Festival cinematografico internazionale di Mosca, di Festival internazionale del cinema di Karlovy Vary.\nCon \"Boccioni e i futuristi\" fu candidato al premio Oscar per il cortometraggio. Con un gruppo di altri registi prese parte alla realizzazione del film \"I misteri di Roma\" di Cesare Zavattini. Nel 1976 entra alla RAI.\nFra i suoi lavori pi\u00f9 significativi: \"Le repubbliche partigiane\", \"La vera storia del generale Custer\", \"Enrico Mattei\", \"Togliatti\", \"Badoglio\", regie di varie rubriche fra cui la prima serie della trasmissione \"Di tasca nostra\".\nPoco prima di morire, stava lavorando ad una serie su \"I protagonisti del nostro tempo\", incentrata sugli italiani che hanno raggiunto posizioni di rilievo nel mondo.\nHa insegnato al Centro Sperimentale di Cinematografia ed era docente di Teorie e Tecniche del Linguaggio cinematografico e televisivo all'Istituto Superiore di Giornalismo.\nAll'impegno professionale Libero Bizzarri ha sempre unito l'impegno civile: tra i fondatori e gli animatori dell'associazione \"Cinema democratico\", dirigente del RRTA, membro del Dipartimento Spettacolo del Partito Comunista Italiano.\nPremio Libero Bizzarri.\nNel 1994 viene istituita una fondazione a suo nome che organizza il Festival del Documentario - Premio Libero Bizzarri per la promozione e la diffusione del cinema documentario ."}
{"id": "2882280", "revid": "110157", "url": "https://it.wikipedia.org/wiki?curid=2882280", "title": "K\u00f6nigsbr\u00fcck", "text": "K\u00f6nigsbr\u00fcck \u00e8 una citt\u00e0 di 4.537 abitanti della Sassonia, in Germania.\nAppartiene al circondario (\"Landkreis\") di Bautzen (targa BZ) ed \u00e8 parte della comunit\u00e0 amministrativa (\"Verwaltungsverband\") di K\u00f6nigsbr\u00fcck."}
{"id": "2882282", "revid": "125183901", "url": "https://it.wikipedia.org/wiki?curid=2882282", "title": "Computer-aided technologies", "text": "In informatica e in ingegneria meccanica CAx \u00e8 l'acronimo per l'espressione inglese \"Computer-aided technologies\", termine generico che descrive l'uso della tecnologia informatica per aiutare nella progettazione, l'analisi e la fabbricazione dei prodotti, riferibile quindi al completo ciclo di vita del prodotto, cominciando dalla sua ideazione.\nTale espressione indica una categoria di prodotti software che prima creano e poi analizzano un modello geometrico bidimensionale o tridimensionale, ed infine generano le istruzioni per una macchina utensile a controllo numerico computerizzato (CNC) atte a produrre un manufatto avente la forma specificata nel modello.\nGli strumenti avanzati CAx permettono di unire diversi aspetti della gestione del ciclo di vita del prodotto (PLM), ivi compresa la progettazione, l'analisi utilizzando l'analisi degli elementi finiti (FEA), la fabbricazione, pianificazione della produzione, test dei prodotti utilizzando modelli di laboratorio virtuale e la visualizzazione, documentazione di prodotto, supporto del prodotto, ecc. CAx comprende una vasta gamma di strumenti, sia quelli disponibili in commercio sia quelli che sono di propriet\u00e0 della societ\u00e0 di ingegneria o reparto di progettazione.\nNel linguaggio comune viene spesso adoperato in alternativa il termine CAD/CAM (computer-aided design e computer-aided manufacturing) nel contesto di strumenti software che coprono una serie di funzioni di ingegneria."}
{"id": "2882284", "revid": "767487", "url": "https://it.wikipedia.org/wiki?curid=2882284", "title": "Bristol Open 1983", "text": "Il Bristol Open 1983 \u00e8 stato un torneo di tennis giocato sull'erba. \u00c8 stata la 4\u00aa edizione del Bristol Open, che fa parte del Volvo Grand Prix 1983. Si \u00e8 giocato a Bristol in Inghilterra, dal 13 al 19 giugno 1983.\nCampioni.\nSingolare.\n Johan Kriek ha battuto in finale Tom Gullikson 7\u20136, 7\u20135\nDoppio.\n John Alexander / John Fitzgerald hanno battuto in finale Tom Gullikson / Johan Kriek 7\u20135, 6\u20134"}
{"id": "2882286", "revid": "110157", "url": "https://it.wikipedia.org/wiki?curid=2882286", "title": "Lau\u00dfnitz", "text": "Lau\u00dfnitz \u00e8 un comune di 2.028 abitanti della Sassonia, in Germania.\nAppartiene al circondario (\"Landkreis\") di Bautzen (targa BZ) ed \u00e8 parte della comunit\u00e0 amministrativa (\"Verwaltungsverband\") di K\u00f6nigsbr\u00fcck."}
{"id": "2882287", "revid": "1543377", "url": "https://it.wikipedia.org/wiki?curid=2882287", "title": "Dulce Nombre (Cartago)", "text": "Dulce Nombre \u00e8 un distretto della Costa Rica facente parte del cantone di Cartago, nella provincia omonima."}
{"id": "2882290", "revid": "2184720", "url": "https://it.wikipedia.org/wiki?curid=2882290", "title": "Stazione di Venusio", "text": "La stazione di Venusio \u00e8 una stazione ubicata sulla linea Bari-Matera.\nStrutture e impianti.\nL'impianto \u00e8 gestito dalle Ferrovie Appulo Lucane (FAL) e il fabbricato \u00e8 abbandonato e chiuso al servizio passeggeri. La stazione dispone di 2 binari per il servizio passeggeri e di un terzo, utilizzato per il ricovero di veicoli accantonati.\nMovimento.\nLa stazione \u00e8 la meno frequentata della linea, in quanto \u00e8 servita solo da 5 treni regionali operati da FAL nell'ambito del contratto di servizio stipulato con le regioni interessate."}
{"id": "2882294", "revid": "1543377", "url": "https://it.wikipedia.org/wiki?curid=2882294", "title": "Llano Grande (Costa Rica)", "text": "Llano Grande \u00e8 un distretto della Costa Rica facente parte del cantone di Cartago, nella provincia omonima."}
{"id": "2882295", "revid": "2091899", "url": "https://it.wikipedia.org/wiki?curid=2882295", "title": "Tel Aviv Open 1983", "text": "Il Tel Aviv Open 1983 \u00e8 stato un torneo di tennis giocato sul cemento. \u00c8 stata la 4\u00aa edizione del torneo, che fa parte del Volvo Grand Prix 1983. Si \u00e8 giocato al Israel Tennis Centers di Ramat HaSharon vicino a Tel Aviv in Israele dal 10 al 15 ottobre 1983.\nCampioni.\nSingolare maschile.\n Aaron Krickstein ha battuto in finale Christoph Zipf 7\u20136, 6\u20133\nDoppio maschile.\n Colin Dowdeswell / Zolt\u00e1n Kuh\u00e1rszky hanno battuto in finale Peter Elter / Peter Feigl 6\u20134, 7\u20135"}
{"id": "2882296", "revid": "287204", "url": "https://it.wikipedia.org/wiki?curid=2882296", "title": "Neukirch (Sassonia)", "text": "Neukirch \u00e8 un comune di 1.718 abitanti della Sassonia, in Germania.\nAppartiene al circondario (\"Landkreis\") di Bautzen (targa BZ) ed \u00e8 parte della comunit\u00e0 amministrativa (\"Verwaltungsverband\") di K\u00f6nigsbr\u00fcck."}
{"id": "2882299", "revid": "1543377", "url": "https://it.wikipedia.org/wiki?curid=2882299", "title": "Quebradilla", "text": "Quebradilla \u00e8 un distretto della Costa Rica facente parte del cantone di Cartago, nella provincia omonima."}
{"id": "2882300", "revid": "110157", "url": "https://it.wikipedia.org/wiki?curid=2882300", "title": "Guttau", "text": "Guttau, in alto sorabo Hu\u0107ina, \u00e8 un comune di 1.649 abitanti della Sassonia, in Germania.\nAppartiene al circondario (\"Landkreis\") di Bautzen (targa BZ) ed \u00e8 parte della comunit\u00e0 amministrativa (\"Verwaltungsverband\") di Malschwitz."}
{"id": "2882302", "revid": "838137", "url": "https://it.wikipedia.org/wiki?curid=2882302", "title": "Giovanni Battista Rosa", "text": "Biografia.\nNativo di Sermide, in provincia di Mantova, entr\u00f2 in seminario a sedici anni nel 1883 dopo aver compiuto le scuole tecniche a Vicenza.\nNel 1885 dopo aver vinto un concorso a Roma e venne ammesso al Seminario Lombardo. Studi\u00f2 a Roma dal 1885 al 1892 presso la Pontificia Universit\u00e0 Gregoriana e si laure\u00f2 in filosofia e teologia. Il 16 aprile (sabato santo) 1892 venne ordinato sacerdote dal cardinale Lucido Maria Parocchi.\nDopo un anno trascorso come vice-rettore, nel 1893 fu nominato rettore del Seminario di Mantova, poi parroco di Sustinente nel 1900 e nel 1908 arciprete di Ostiano.\nNel 1911, senza abbandonare il titolo di arciprete di Ostiano, papa Pio X lo nomin\u00f2 sostituto della Sacra Congregazione Concistoriale dove rimarr\u00e0 per dieci anni.\nIl 17 dicembre 1922 venne consacrato arcivescovo di Perugia nella chiesa di Sant'Andrea al Corso a Roma per l'imposizione delle mani del cardinale Gaetano De Lai; il 1\u00ba marzo 1923 fece solenne ingresso a Perugia.\nNel 1926 celebr\u00f2 il 1\u00ba Congresso Eucaristico Diocesano.\nNel 1932 indisse solenni celebrazioni mariane per la \"Festa del Voto\".\nNel 1933, in occasione del 2\u00ba Congresso Eucaristico, realizz\u00f2 la Casa Sacro Cuore.\nNel 1937 guid\u00f2 la Seziona Italiana che partecipa al Congresso Eucaristico Mondiale di Manila nelle Filippine.\nNel 1940 guid\u00f2 il 3\u00ba Congresso Eucaristico.\nNel gennaio 1942 venne colpito dai primi sintomi di angina pectoris, ma nell'aprile dello stesso anno celebr\u00f2 il sinodo diocesano e, in concomitanza, festeggi\u00f2 anche il 50\u00ba anniversario di ordinazione sacerdotale.\nSi spense il 29 ottobre 1942 a 75 anni, a Perugia, e fu sepolto nella cattedrale di San Lorenzo.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2882303", "revid": "93556", "url": "https://it.wikipedia.org/wiki?curid=2882303", "title": "Malschwitz", "text": "Malschwitz, in alto sorabo Male\u0161ecy, \u00e8 un comune di 3.665 abitanti della Sassonia, in Germania.\nAppartiene al circondario (\"Landkreis\") di Bautzen (targa BZ) ed \u00e8 parte della comunit\u00e0 amministrativa (\"Verwaltungsverband\") di Malschwitz."}
{"id": "2882304", "revid": "834", "url": "https://it.wikipedia.org/wiki?curid=2882304", "title": "University of Toronto at Scarborough", "text": ""}
{"id": "2882305", "revid": "110157", "url": "https://it.wikipedia.org/wiki?curid=2882305", "title": "Neschwitz", "text": "Neschwitz, in alto sorabo Njeswa\u010did\u0142o, \u00e8 un comune di 2.503 abitanti della Sassonia, in Germania.\nAppartiene al circondario (\"Landkreis\") di Bautzen (targa BZ) ed \u00e8 parte della comunit\u00e0 amministrativa (\"Verwaltungsverband\") di Neschwitz."}
{"id": "2882306", "revid": "818832", "url": "https://it.wikipedia.org/wiki?curid=2882306", "title": "Jacob Adlerbeth", "text": "Fondatore e segretario della Lega gotica che puntava alla riesumazione e valorizzazione delle antichit\u00e0 nazionali, si dedic\u00f2 a tradurre e diffondere i monumenti letterari dell'antica cultura norrena utilizzando gli studi e le traduzioni di filologi danesi quali Rasmus Christian Rask e Rasmus Nyerup."}
{"id": "2882308", "revid": "287204", "url": "https://it.wikipedia.org/wiki?curid=2882308", "title": "Puschwitz", "text": "Puschwitz, in alto sorabo B\u00f3\u0161icy, \u00e8 un comune di 955 abitanti della Sassonia, in Germania.\nAppartiene al circondario (\"Landkreis\") di Bautzen (targa BZ) ed \u00e8 parte della comunit\u00e0 amministrativa (\"Verwaltungsverband\") di Neschwitz."}
{"id": "2882312", "revid": "834470", "url": "https://it.wikipedia.org/wiki?curid=2882312", "title": "Gentiluomo di sua santit\u00e0", "text": "Il gentiluomo di sua santit\u00e0, ufficialmente chiamato dal diritto canonico dignitario laico della famiglia pontificia, \u00e8 un'alta onorificenza istituita dal papa Paolo VI con la lettera apostolica nel \"motu proprio\" del 28 marzo 1968.\nIn questo \"motu proprio\" il pontefice istitu\u00ec i membri laici della famiglia pontificia con l'appellativo di \"gentiluomini di sua santit\u00e0\" sopprimendo, nel contempo, i \"camerieri segreti di spada e cappa\" (nobili di nascita) ed i \"camerieri d'onore di spada e cappa\" (eminenti personalit\u00e0 internazionali) a cui segu\u00ec dopo qualche anno lo scioglimento dei Corpi armati pontifici, fatta eccezione della Guardia Svizzera.\nEssi sono collocati alle dipendenze della Prefettura della Casa Pontificia, che ne predispone i servizi. Come membri della famiglia pontificia laica non prendono per\u00f2 parte al corteo papale, pur occupando un posto speciale nell'assistenza ai sacri riti.\nIl loro compito principale \u00e8 quello di ricevere ed accompagnare i capi di Stato e di governo; in numero di otto nella Citt\u00e0 del Vaticano, dal cortile di San Damaso alla sala delle udienze del Pontefice, nonch\u00e9 gli ambasciatori presso la Santa Sede ed altre eminenti personalit\u00e0 internazionali.\nIndossano il frac, con il particolare panciotto nero, e come segno della loro dignit\u00e0, il collare d'oro con le croci di San Pietro.\nNon esiste un iter prestabilito per diventare gentiluomo del papa. La nomina \u00e8 di assoluta discrezione della Santa Sede. Vi appartengono principalmente personaggi che hanno acquisito benemerenze verso la Santa Sede, ed anche qualche appartenente alla antica nobilt\u00e0.\nEssere gentiluomo di Sua Santit\u00e0 \u00e8 il pi\u00f9 grande onore concesso dalla Santa Sede ad un cattolico.\nIpotesi di abolizione del titolo.\nPapa Francesco aveva manifestato la volont\u00e0 di abolire il titolo di \"Gentiluomo di Sua Santit\u00e0\" in quanto \"arcaico e inutile\". Secondo alcuni mezzi di informazione la decisione sarebbe connessa anche ai numerosi scandali che hanno visto protagonisti dei \"Gentiluomini di Sua Santit\u00e0\". Tuttavia, tale pensiero non ha mai avuto seguito, e lo stesso pontefice ha successivamente conferito pi\u00f9 volte il titolo di Gentiluomo di Sua Santit\u00e0.\nBibliografia.\nPaolo VI, \"Motu Proprio pontificalis domus\", lettera apostolica del 28 marzo 1968."}
{"id": "2882313", "revid": "110157", "url": "https://it.wikipedia.org/wiki?curid=2882313", "title": "Pulsnitz", "text": "Pulsnitz \u00e8 una citt\u00e0 di 7.805 abitanti della Sassonia, in Germania.\nAppartiene al circondario (\"Landkreis\") di Bautzen (targa BZ) ed \u00e8 parte della comunit\u00e0 amministrativa (\"Verwaltungsverband\") di Pulsnitz.\n\u00c8 attraversato dall'omonimo fiume."}
{"id": "2882317", "revid": "1543377", "url": "https://it.wikipedia.org/wiki?curid=2882317", "title": "Santiago (Para\u00edso)", "text": "Santiago \u00e8 un distretto della Costa Rica facente parte del cantone di Para\u00edso, nella provincia di Cartago."}
{"id": "2882319", "revid": "124115600", "url": "https://it.wikipedia.org/wiki?curid=2882319", "title": "Joe Edwards", "text": ""}
{"id": "2882320", "revid": "339392", "url": "https://it.wikipedia.org/wiki?curid=2882320", "title": "Joe F. Edwards", "text": ""}
{"id": "2882321", "revid": "110157", "url": "https://it.wikipedia.org/wiki?curid=2882321", "title": "Gro\u00dfnaundorf", "text": "Gro\u00dfnaundorf \u00e8 un comune di 1.032 abitanti della Sassonia, in Germania.\nAppartiene al circondario (\"Landkreis\") di Bautzen (targa BZ) ed \u00e8 parte della comunit\u00e0 amministrativa (\"Verwaltungsverband\") di Pulsnitz."}
{"id": "2882322", "revid": "339392", "url": "https://it.wikipedia.org/wiki?curid=2882322", "title": "Joe F. Edwards, Jr.", "text": ""}
{"id": "2882323", "revid": "767487", "url": "https://it.wikipedia.org/wiki?curid=2882323", "title": "Orosi", "text": "Orosi \u00e8 un distretto della Costa Rica facente parte del cantone di Para\u00edso, nella provincia di Cartago, a 35km al sud-est della capitale San Jos\u00e9.\nOrosi si situa al fondo di una valle dal clima umido; l'area \u00e8 quindi circondata da colline coperte da vegetazione esuberante.\nStoria.\nOrosi \u00e8 una delle comunit\u00e0 pi\u00f9 antiche del paese: prima dell'arrivo dei conquistadores spagnoli, vivevano nella valle gruppi di indigeni di etnia caribe, huetares e bribr\u00ec. Al momento dell'arrivo degli spagnoli nel XVI secolo, sulla valle regnava il monarca huetaro Xarcopa. La regione di Orosi fu esplorata nel 1561 da Diego de Vel\u00e1zquez y Qui\u00f1onez e da Vera Bustamante, due tenenti di Juan de Cavall\u00f3n y Arboleda, primo conquistador della Costa Rica. \nNel 1570 avvenne la fondazione della parrocchia di Ujarr\u00e1s, che diede inizio all'evangelizzazione francescana dell'area che ebbe come conseguenza l'intensificazione delle culture del cacao e del tabacco, incrementando la colonizzazione spagnola. Negli anni 1614, 1690 e 1694, varie epidemie decimarono la popolazione, annientando praticamente gli indigeni della valle del fiume Reventaz\u00f3n. Cos\u00ec la zona si spopol\u00f2 completamente durante il XVII secolo, per essere di ripopolata nel secolo successivo da missionari francescani con indigeni di etnia cab\u00e9car deportati dalla cordigliera di Talamanca.\nNel 1743 fu costruito il convento dei Padri Franciscani di Orosi e nel 1753, la parroquia. La chiesa si finalizz\u00f2 nel 1766, una costruzione di adobe e canna che sussiste tutt'oggi. Il complesso del convento con la sua chiesa coloniale sono oggi Patrimoni Nazionali della Costa Rica."}
{"id": "2882324", "revid": "110157", "url": "https://it.wikipedia.org/wiki?curid=2882324", "title": "Lichtenberg (Sassonia)", "text": "Lichtenberg \u00e8 un comune di 1.703 abitanti della Sassonia, in Germania.\nAppartiene al circondario (\"Landkreis\") di Bautzen (targa BZ) ed \u00e8 parte della comunit\u00e0 amministrativa (\"Verwaltungsverband\") di Pulsnitz."}
{"id": "2882325", "revid": "767487", "url": "https://it.wikipedia.org/wiki?curid=2882325", "title": "Cach\u00ed", "text": "Cach\u00ed \u00e8 un distretto della Costa Rica facente parte del cantone di Para\u00edso, nella provincia di Cartago."}
{"id": "2882326", "revid": "287204", "url": "https://it.wikipedia.org/wiki?curid=2882326", "title": "Cach\u00ec", "text": ""}
{"id": "2882328", "revid": "113122698", "url": "https://it.wikipedia.org/wiki?curid=2882328", "title": "Susan Kilrain", "text": "Ha partecipato alle missioni STS-83 e STS-94 dello Space Shuttle, in qualit\u00e0 di pilota."}
{"id": "2882329", "revid": "339392", "url": "https://it.wikipedia.org/wiki?curid=2882329", "title": "Susan L. Kilrain", "text": ""}
{"id": "2882330", "revid": "339392", "url": "https://it.wikipedia.org/wiki?curid=2882330", "title": "Susan L. Still", "text": ""}
{"id": "2882331", "revid": "266224", "url": "https://it.wikipedia.org/wiki?curid=2882331", "title": "MG 7", "text": ""}
{"id": "2882333", "revid": "712828", "url": "https://it.wikipedia.org/wiki?curid=2882333", "title": "Hailfire", "text": ""}
{"id": "2882334", "revid": "1543377", "url": "https://it.wikipedia.org/wiki?curid=2882334", "title": "Tres R\u00edos", "text": "Tres R\u00edos \u00e8 un distretto della Costa Rica, capoluogo del cantone di La Uni\u00f3n, nella provincia di Cartago."}
{"id": "2882336", "revid": "1305772", "url": "https://it.wikipedia.org/wiki?curid=2882336", "title": "Appello", "text": ""}
{"id": "2882337", "revid": "1347902", "url": "https://it.wikipedia.org/wiki?curid=2882337", "title": "Jean-Loup Chr\u00e9tien", "text": " Fu il primo Europeo occidentale ad effettuare un volo nello spazio."}
{"id": "2882338", "revid": "599013", "url": "https://it.wikipedia.org/wiki?curid=2882338", "title": "Diffamazione", "text": "Per diffamazione, in diritto, si intende una condotta mirante ad offendere e/o screditare la reputazione di una persona.\nNella maggioranza degli Stati del mondo, \u00e8 considerata un delitto punito dal codice penale, ma comporta anche la condanna a un risarcimento civile. La diffamazione pu\u00f2 anche coesistere con una lesione del diritto alla riservatezza della vita privata, da contemperare al diritto alla libert\u00e0 di espressione dei fatti veritieri.\nStoria.\nNel diritto romano si distingueva una diffamazione verbale da una scritta: quest'ultima produsse un'apposita previsione incriminatrice quando ci fu il proliferare di \"libelli famosi\", scritti che ledevano l'onorabilit\u00e0. L'imperatore Costantino intervenne in tema di scritti denigratori anonimi e, nel Codice teodosiano, il \"libellus famosus\" era punito con la pena della deportazione.\nNe deriv\u00f2 la denominazione di \"libel\", in uso in molti paesi di Common law.\nNel mondo.\nIn quasi tutti gli ordinamenti giuridici si ha diffamazione se quanto asserito \u00e8 falso, e spetta all'accusa dimostrare tale falsit\u00e0. In altri, come quello italiano, ci\u00f2 non \u00e8 richiesto e solo in casi molto limitati \u00e8, viceversa, la difesa che ha la facolt\u00e0 di discolparsi dimostrando la verit\u00e0 delle asserzioni ritenute diffamatorie.\nFrancia.\nNel diritto francese la diffamazione \u00e8 regolata dall'art. 29 della legge 29 luglio 1881 e viene definita come l'allegazione o l'imputazione di un fatto che porta lesione dell'onore o della considerazione della persona offesa.\n\"Tutte le allegazioni o imputazioni di un fatto che porta attentato all'onore o alla considerazione della persona o del corpo al quale il fatto \u00e8 attribuito \u00e8 una diffamazione. La pubblicazione diretta o come riproduzione di questa allegazione o di questa imputazione \u00e8 punibile anche se fatta in forma dubitativa o se colpisce una persona o un corpo non espressamente nominato ma di cui l'identificazione \u00e8 resa possibile...\"\n\"Tutte le espressioni di oltraggio, termini di disprezzo o invettive senza l'attribuzione di un fatto specifico sono invece ingiurie.\"\nNon \u00e8 necessario che il proposito sia calunnioso per rientrare sotto l'ambito della legge: la presentazione dei fatti pu\u00f2 essere ingannevole. Per esempio dei fatti esatti citati fuori del contesto possono essere di natura tale a recare offesa alla reputazione di una persona.\nPertanto mentre il diritto italiano pone la discriminante tra presenza o assenza dell'offeso, quello francese lo pone nell'imputazione di un fatto preciso o nella mera espressione di invettiva.\nItalia.\nNell'ordinamento giuridico italiano, \u00e8 un delitto contro l'onore ed \u00e8 definita come l'offesa all'altrui reputazione, comunicata a pi\u00f9 persone con la parola, lo scritto ed ogni altro mezzo di comunicazione. A differenza del delitto di ingiuria di cui all'art. 594 c.p., il delitto di diffamazione pu\u00f2 essere consumato solo in assenza della persona offesa.\nIl bene giuridico tutelato dalla norma \u00e8 la reputazione intesa come l'immagine di s\u00e9 presso gli altri. L'analisi testuale della norma consente di risalire ai suoi elementi strutturali: l'offesa all'altrui reputazione, intesa come lesione delle qualit\u00e0 personali, morali, sociali, professionali, etc. di un individuo; la comunicazione con pi\u00f9 persone, laddove l'espressione \"pi\u00f9 persone\" deve intendersi senz'altro come \"almeno due persone\"; l'assenza della persona offesa, da intendersi secondo la pi\u00f9 autorevole dottrina come l'impossibilit\u00e0 di percepire l'offesa.\nL'articolo 595 del codice penale italiano prevede il reato di diffamazione: \"Chiunque, fuori dei casi indicati nell'articolo precedente, comunicando con pi\u00f9 persone, offende l'altrui reputazione, \u00e8 punito [c.p. 598] con la reclusione fino a un anno o con la multa fino a euro 1.032\". L'articolo inoltre specifica che la diffamazione si configura solamente quando ci si rivolge a pi\u00f9 di una persona.\nStati Uniti.\nNegli USA la diffamazione \u00e8 \"\"the communication of a statement that makes a false claim, expressively stated or implied to be factual, that may harm the reputation of an individual, business, product, group, government or nation\" \" ovvero dire qualcosa di falso e di dannoso per la reputazione altrui, spacciandolo per un dato di fatto. Chi dice il vero, o esprime opinioni personali, non fatti, non pu\u00f2 essere condannato per diffamazione.\nLa sezione 230 del \"Communications Decency Act\" (CDA) del 1996, poi, fornisce l'immunit\u00e0 dalla responsabilit\u00e0 per i fornitori e gli utenti di un \"servizio informatico interattivo\" che pubblica informazioni fornite da utenti terzi: in questo modo si \u00e8 aperto un vivace dibattito sulle protezioni che indirettamente la norma appresterebbe ai discorsi d'odio, a quelli diffamatori ed agli articoli che esprimono pregiudizi ideologici sui \"social network\".\nSvizzera.\nIn Svizzera la diffamazione \u00e8 punita dall'art. 173 del codice penale svizzero.\nNell'arte.\nLa celeberrima aria de \"Il barbiere di Siviglia\" segue l'accezione per la quale, in alcuni ordinamenti e nell'uso letterario, la \"diffamazione\" ha come sinonimo calunnia."}
{"id": "2882342", "revid": "124929667", "url": "https://it.wikipedia.org/wiki?curid=2882342", "title": "Risonanza plasmonica di superficie", "text": "L'eccitazione del plasmone di superficie per mezzo della luce viene descritta come una risonanza plasmonica di superficie (SPR, \"Surface Plasmon Resonance\") per superfici planari o risonanza plasmonica di superficie localizzata (LSPR, \"localized Surface Plasmon Resonance\") per le strutture metalliche di dimensioni nanometriche.\nQuesto fenomeno \u00e8 alla base di molti strumenti standard per la misurazione dell'adsorbimento del materiale su superfici metalliche planari (in genere oro e argento) o su superfici di nanoparticelle di metallo, e sta dietro a molte applicazioni di biosensori basati sul colore e a diversi sensori lab-on-a-chip.\nSpiegazione.\nI plasmoni di superficie, conosciuti anche come polaritoni plasmonici di superficie, sono quanti di oscillazione di elettroni che si propagano in direzione parallela all'interfaccia metallo/dielettrico (o metallo/vuoto). Dal momento che l'onda \u00e8 al limite del metallo e del mezzo esterno (aria o acqua per esempio), queste oscillazioni sono molto sensibili a qualsiasi cambiamento di questo confine, come l'assorbimento di molecole di superficie del metallo.\nPer descrivere l'esistenza e le propriet\u00e0 dei plasmoni di superficie si pu\u00f2 scegliere tra vari modelli (teoria quantistica, modello di Drude, ecc.). Il modo pi\u00f9 semplice per affrontare il problema \u00e8 quello di trattare ogni materiale come un \"continuum\" omogeneo, descritto da una permittivit\u00e0 relativa dipendente dalla frequenza tra il mezzo esterno e la superficie. Questa quantit\u00e0, d'ora innanzi riferita alla \"costante dielettrica\" dei materiali, \u00e8 valutata come complessa. Affinch\u00e9 i termini che descrivono i plasmoni di superficie elettronica esistano, la parte reale della costante dielettrica del metallo deve essere negativa e la sua grandezza deve essere superiore a quella del dielettrico. Questa condizione si incontra nella regione della lunghezza d'onda dell'infrarosso visibile per l'interfaccia aria/metallo e acqua/metallo (dove la costante dielettrica reale di un metallo \u00e8 negativa e quella dell'aria o dell'acqua \u00e8 positiva).\nRealizzazione.\nAl fine di eccitare i plasmoni di superficie in una maniera risonante, si pu\u00f2 utilizzare un fascio di elettroni o di luce (in genere visibile e infrarosso). L'impulso del fascio in entrata dovr\u00e0 corrispondere con quello del plasmone. Nel caso di luce p-polarizzata (la polarizzazione si verifica parallela al piano di incidenza); questo \u00e8 reso possibile facendo passare la luce attraverso un blocco di vetro onde aumentare il numero d'onda (e l'impulso) e raggiungere la risonanza ad una data lunghezza d'onda e angolo. La luce s-polarizzata (la polarizzazione si verifica perpendicolare al piano di incidenza), non pu\u00f2 eccitare i plasmoni di superficie elettronica. \nI plasmoni della superficie magnetica ed elettronica obbediscono alla seguente relazione di dispersione:\ndove formula_2 sta per la costante dielettrica, e formula_3 per la permeabilit\u00e0 magnetica dei materiali (1: il blocco di vetro, 2: la pellicola metallica).\nI metalli tipici che supportano i plasmoni di superficie sono argento e oro, ma \u00e8 noto che sono idonei allo scopo anche metalli quali rame, titanio o cromo.\nUtilizzando la luce per eccitare le onde PS, ci sono due modalit\u00e0 ben conosciute. Nella configurazione Otto, la luce \u00e8 fatta brillare sulla parete di un blocco di vetro, di solito un prisma, dove viene totalmente riflessa. Una pellicola sottile di metallo (per esempio oro) viene posizionata abbastanza vicino in modo che le onde evanescenti possano interagire con le onde del plasma sulla superficie ed eccitare cos\u00ec i plasmoni.\nNella configurazione Kretschmann, la pellicola di metallo viene ad evaporare sul blocco di vetro. La luce sta intanto di nuovo propagandosi dal vetro, mentre un'onda evanescente penetra attraverso la pellicola metallica. I plasmoni vengono eccitati sul lato esterno della pellicola. Questa configurazione \u00e8 utilizzata nelle maggior parte delle applicazioni pratiche.\nEmissione della superficie plasmonica di risonanza.\nQuando l'onda del plasmone di superficie colpisce una particella locale o un'irregolarit\u00e0, come una superficie ruvida, parte dell'energia pu\u00f2 essere ritrasmessa come luce. Questa luce riemessa pu\u00f2 essere rilevata \"dietro\" la pellicola di metallo in varie direzioni.\nApplicazioni.\nI plasmoni di superficie sono stati utilizzati per migliorare la sensibilit\u00e0 della superficie di diverse misurazioni spettroscopiche inclusa la fluorescenza, lo scattering di Raman e la generazione di seconda armonica. Tuttavia, nella loro forma pi\u00f9 semplice, le misurazioni della riflettanza della SPR possono essere utilizzate per rilevare l'adsorbimento molecolare, come nei polimeri, nel DNA o nelle proteine, ecc. Tecnicamente, \u00e8 usuale che venga misurato l'angolo della riflessione minima (massimo di assorbimento). Questo angolo cambia di circa 0,1\u00b0 durante l'adsorbimento della pellicola sottile (dello spessore dell'ordine del nm). (Vedi anche gli esempi). In altri casi seguono i mutamenti della lunghezza d'onda di assorbimento. Il meccanismo di rilevazione \u00e8 basato su quello delle molecole adsorbenti che causano variazioni nell'indice locale di rifrazione, mutando le condizioni di risonanza delle onde plasmoniche di superficie.\nSe la superficie \u00e8 modellata con biopolimeri diversi, utilizzando un'ottica adeguata e sensori di imaging (vale a dire una macchina fotografica), la tecnica pu\u00f2 essere estesa all'imaging di risonanza plasmonica di superficie (SPRI, \"Surface Plasmon Resonance Imaging\"). Questo metodo fornisce un elevato contrasto delle immagini in base alla quantit\u00e0 di molecole adsorbite, in qualche modo simile alla microscopia ad angolo di Brewster (quest'ultimo \u00e8 pi\u00f9 comunemente usato insieme ad una vasca di Langmuir-Blodgett).\nPer le nanoparticelle, le oscillazioni plasmoniche di superficie localizzate possono dar luogo ai colori intensi di sospensioni o sol (sospensioni colloidali) contenenti nanoparticelle. Le nanoparticelle o i nanofili di metalli nobili mostrano forti bande di assorbimento nel regime di luce ultravioletto-visibile che non sono presenti nel metallo massivo. Questo aumento di assorbimento straordinario \u00e8 stato sfruttato per aumentare l'assorbimento della luce nelle celle fotovoltaiche depositando nanoparticelle metalliche sulla loro superficie. L'energia (colore) di questo assorbimento \u00e8 diversa quando la luce \u00e8 polarizzata lungo o perpendicolare al nanofilo. I cambiamenti in questa risonanza dovuti alle variazioni dell'indice locale di rifrazione per adsorbimento nelle nanoparticelle possono anche essere utilizzati per rilevare biopolimeri come il DNA o le proteine. Le tecniche complementari correlate comprendono la risonanza a guida d'onda plasmonica, QCM, trasmissione ottica straordinaria e interferometria a doppia polarizzazione.\nInterpretazione dei dati.\nL'interpretazione pi\u00f9 comune dei dati si basa sulle formule di Fresnel che trattano le pellicole sottili formate come strati continui e infiniti di dielettrico. Questa interpretazione pu\u00f2 risolversi nei massimi indice di rifrazione e valori di spessore possibili. Tuttavia, di solito solo una soluzione rientra ragionevolmente nel campo di variabilit\u00e0 dei dati.\nI plasmoni di particelle metalliche sono di solito modellati usando la teoria dello \"scattering\" di Mie.\nIn molti casi non vengono applicati modelli dettagliati, ma i sensori sono calibrati per la specifica applicazione, e utilizzati con interpolazione all'interno della curva di calibrazione.\nEsempi.\nAuto-assemblaggio strato per strato.\nUna delle prime applicazioni comuni della spettroscopia di risonanza plasmonica di superficie \u00e8 stata la misurazione dello spessore (e di indice di rifrazione) di nanostrati auto-assemblati adsorbiti su substrati d'oro. La curva di risonanza si sposta agli angoli maggiori come aumenta lo spessore della pellicola adsorbita. Questo esempio \u00e8 una misurazione 'statica della SPR'.\nQuando si desidera osservare una velocit\u00e0 pi\u00f9 elevata, si pu\u00f2 scegliere un angolo retto al di sotto del punto di risonanza (l'angolo di riflessione minimo) e misurare le variazioni di riflettivit\u00e0 in quel punto. Questa \u00e8 la cosiddetta misurazione 'dinamica della SPR'. L'interpretazione dei dati presuppone che la struttura della pellicola non cambi in modo significativo durante la misurazione.\nDeterminazione della costante del legame.\nQuando deve essere determinata l'affinit\u00e0 di due ligandi, lo deve essere anche la costante di legame: il valore dell'equilibrio per il quoziente prodotto. Questo valore pu\u00f2 anche essere trovato utilizzando i parametri della SPR dinamica e, come in ogni reazione chimica, \u00e8 il tasso di associazione diviso per il tasso di dissociazione.\nPer questo, un cosiddetto ligando-esca viene immobilizzato sulla superficie del destrano del cristallo di SPR. Attraverso un sistema di microflusso, una soluzione con l'analita-preda viene iniettata sopra lo strato-esca. Poich\u00e9 l'analita-preda lega il ligando-esca, viene osservato un aumento del segnale di SPR, espresso in unit\u00e0 di risposta (RU, \"response units\"). Dopo il tempo di associazione desiderata, una soluzione senza l'analita-preda (di solito una soluzione tampone) viene iniettata nei microfluidici che dissociano il complesso legame tra ligando-esca e analita-preda. Ora, come l'analita-preda si dissocia dal ligando-esca, viene osservata una diminuzione del segnale SPR, espresso in unit\u00e0 di risposta (RU). Da questi tassi di associazione ('on rate', von) e dissociazione ('off rate', voff), pu\u00f2 essere calcolata la costante del legame.\nIl segnale SPR effettivo pu\u00f2 essere spiegato tramite l'\"agganciamento\" elettromagnetico della luce incidente con il plasmone superficiale dello strato di oro. Questo plasmone pu\u00f2 essere influenzato dallo strato di appena pochi nanometri attraverso l'interfaccia oro-soluzione, cio\u00e8 la proteina-esca ed eventualmente la proteina-preda. Il legame rende il cambio dell'angolo di riflessione\nformula_4\nRisonanza plasmonica magnetica.\nRecentemente, c'\u00e8 stato un interesse per i plasmoni di superficie magnetica. Questi richiedono materiali con grande permeabilit\u00e0 magnetica negativa, una propriet\u00e0 che solo di recente \u00e8 stata resa disponibile con la fabbricazione dei metamateriali."}
{"id": "2882344", "revid": "86343", "url": "https://it.wikipedia.org/wiki?curid=2882344", "title": "Tres Rios", "text": "Il termine Tres Rios, con diverse grafie tra spagnolo e portoghese, pu\u00f2 riferirsi a:"}
{"id": "2882350", "revid": "1347902", "url": "https://it.wikipedia.org/wiki?curid=2882350", "title": "Michel Tognini", "text": ""}
{"id": "2882352", "revid": "1573940", "url": "https://it.wikipedia.org/wiki?curid=2882352", "title": "Conolophus", "text": "Conolophus \u00e8 un genere di sauri della famiglia Iguanidae, endemico delle Gal\u00e1pagos.\nIl nome deriva dal greco \"conos\" (\u03ba\u03ce\u03bd\u03bf\u03c2) che significa \"spinosi\" e \"lophos\" (\u03bb\u03bf\u03c6\u03bf\u03c2) che significa \"cresta\" o \"pennacchio\", che denota le creste spinose che le specie di questo genere hanno lungo il dorso.\nTassonomia.\nIl genere comprende 3 specie:"}
{"id": "2882365", "revid": "383077", "url": "https://it.wikipedia.org/wiki?curid=2882365", "title": "HTC touch pro 2", "text": ""}
{"id": "2882366", "revid": "123535784", "url": "https://it.wikipedia.org/wiki?curid=2882366", "title": "Clive Mantle", "text": "Biografia.\nNato nell'Hertfordshire, ha studiato alla Kimbolton School nel Cambridgeshire e per quattro anni ha cantato nel coro del St. John's College di Cambridge. Per cinque anni \u00e8 stato membro del National Youth Theatre, con il quale ha recitato in un totale di 11 produzioni.\nCugino dell'attore John Hallam, Mantle \u00e8 un tifoso del Chelsea Football Club.\nCarriera.\nDopo aver studiato alla Royal Academy of Dramatic Art, ha iniziato a lavorare a teatro, al cinema ed in televisione, iniziando con la serie cult degli anni ottanta \"Robin Hood\", nella quale ha interpretato, grazie alla sua altezza di 1,97m, il ruolo di Little John. Per il piccolo schermo, Clive ha recitato anche nel ruolo ricorrente del chirurgo generico Mike Barrett nelle serie \"Casualty\", e \"Holby City\". Per coincidenza, ha interpretato anche il fratello di un paziente nella terza stagione di \"Casualty\". Per quanto riguarda il cinema, ha interpretato un personaggio minore nel film \"Alien 3\" (1993). Nel 2006 \u00e8 apparso come ospite in una audio adventure del \"Doctor Who\", \"The Settling\", prodotta dalla Big Finish Productions.\nHa interpretato Simon Horton, fratello di David Horton, in due episodi della sitcom britannica \"The Vicar of Dibley\", ruolo seguito da un'apparizione nell'episodio \"The Return of the Speckled Band\" della serie televisiva \"One Foot in the Grave\". Ha successivamente intrapreso il ruolo di un marito adirato nel primo episodio della serie \"Bottom\", intitolato \"Smells\".\n\u00c8 sua anche la voce che si pu\u00f2 ascoltare nell'edizione audio di Andy McNab dei thriller di Nick Stone.\nRuolo cancellato in \"Superman IV\".\nIl suo debutto al cinema \u00e8 avvenuto nel ruolo dell'Uomo Nucleare in \"Superman IV\", (1987). Tuttavia, in seguito al montaggio, le sue scene furono eliminate dalla produzione. Alcune delle sue scene eliminate sono state pubblicate in DVD a novembre del 2006, in un'edizione speciale della \"Superman Ultimate Collector's Edition\". Le riprese sono state incluse nelle \"Scene Supplementari\", ma non reincorporate nel lungometraggio originale.\nDal 2011 Mantle interpreta Jon \"Grande Jon\" Umber nella serie televisiva \"Il Trono di Spade\".\nPremi e nomination.\nNel 1986 Clive ha vinto il Laurence Olivier Theatre Award, per la stagione 1985, con la dicitura \"Attore Esordiente pi\u00f9 Promettente\", grazie al suo ruolo in \"Uomini e topi\"."}
{"id": "2882368", "revid": "1305772", "url": "https://it.wikipedia.org/wiki?curid=2882368", "title": "The Only Exception", "text": "The Only Exception \u00e8 un singolo del gruppo musicale statunitense Paramore, il terzo estratto dal terzo album della band \"Brand New Eyes\", pubblicato il 15 febbraio 2010. Ha ottenuto un discreto successo in tutto il mondo, diventando uno dei singoli di maggior successo dei Paramore.\nIl video del brano \u00e8 stato inserito alla posizione 14 della classifica dei migliori video del 2010 da AOL music, mentre la canzone \u00e8 stata nominata ai Grammy Awards 2011 nella categoria \"Miglior interpretazione vocale pop di un gruppo\".\nIl 28 settembre 2010 \u00e8 stato pubblicato un EP contenente la canzone in versione studio e dal vivo e il video ufficiale.\nDescrizione.\nLa canzone \u00e8 stata scritta dai membri del gruppo Hayley Williams, Josh Farro e Taylor York. \u00c8 un brano con una semplice melodia che racconta la storia di una ragazza che ha sviluppato una visione pessimistica dell'amore dopo aver visto i suoi genitori separarsi, ma che poi trova qualcuno che la convince definitivamente che nella vita vale sempre la pena di amare.\nVideo musicale.\nIl video del brano, pubblicato il 17 febbraio 2010, \u00e8 stato diretto da Brandon Chesbro. Inizia con la cantante Hayley Williams che si sveglia su un divano insieme al suo ragazzo, che decide di lasciare scrivendogli un biglietto di addio e andandosene. Passando quindi attraverso varie porte, tiene degli incontri e degli appuntamenti con altri ragazzi, che per\u00f2 non la convincono mai. A un certo punto raggiunge una stanza dove si sta tenendo un concerto, e incontra il suo fidanzato, che le sorride e le ricorda tutti i momenti passati insieme. La ragazza decide quindi di tornare da lui, attraversando nuovamente tutte le stanze di prima e coricandandosi di nuovo al suo fianco, stracciando il biglietto che aveva precedentemente scritto.\nCover.\nDella canzone sono state realizzate diverse cover acustiche, ed \u00e8 stata cantata in un episodio della serie televisiva \"Glee\" dal personaggio Rachel Berry, interpretato da Lea Michele. Hayley Williams si compliment\u00f2 poi tramite il suo account Twitter con l'attrice per la sua performance. La cover \u00e8 stata successivamente pubblicata come singolo, vendendo 89.000 copie negli Stati Uniti."}
{"id": "2882373", "revid": "599013", "url": "https://it.wikipedia.org/wiki?curid=2882373", "title": "Ernst Arndt", "text": "Biografia.\nDopo aver intrapreso la brillante carriera di attore teatrale, divenne molto popolare soprattutto a partire dal 1910 per le rappresentazioni al celebre teatro viennese Burgtheater. Grazie al suo talento partecip\u00f2 a diverse pellicole cinematografiche dell'epoca, in ruoli di primo piano. Il 13 marzo 1931 venne insignito della cittadinanza onoraria della citt\u00e0 di Vienna.\nIl 10 luglio 1942 venne catturato dai nazisti e condotto al campo di concentramento di Theresienstadt all'et\u00e0 di 81 anni, e il 23 settembre successivo fu deportato al famigerato campo di sterminio di Treblinka dove, molto presumibilmente, mor\u00ec subito dopo."}
{"id": "2882375", "revid": "767487", "url": "https://it.wikipedia.org/wiki?curid=2882375", "title": "Casin\u00f2 de Paris", "text": "Casin\u00f2 de Paris \u00e8 un film del 1957 diretto da Andr\u00e9 Hunebelle."}
{"id": "2882378", "revid": "486946", "url": "https://it.wikipedia.org/wiki?curid=2882378", "title": "Tianjin Teda", "text": ""}
{"id": "2882381", "revid": "767487", "url": "https://it.wikipedia.org/wiki?curid=2882381", "title": "Vacanze a Ischia", "text": "Vacanze a Ischia \u00e8 un film del 1957, diretto da Mario Camerini.\nTrama.\nIschia, seconda met\u00e0 degli anni Cinquanta. Antonio, Franco, Furio e Benito, quattro ragazzi romani scanzonati, durante la traversata in traghetto incontrano l'ingegnere Occhipinti, ex datore di lavoro degli ultimi tre, e decidono di vendicarsi del licenziamento ad opera di quest'ultimo: appreso che l'uomo \u00e8 diretto a Ischia per raggiungere la moglie in dolce attesa, progettano di fargli credere (con telefonate anonime e chiacchiere ad alta voce) che la donna abbia concepito il figlio con Antonio, spacciandolo per un giovane latin lover ischitano.\nDiretto sull'isola per una breve vacanza c'\u00e8 anche l'avvocato Lucarelli, uomo austero e poco incline al sorriso, che \u00e8 tormentato dal dubbio di aver causato, poco prima della partenza da Pozzuoli, l'annegamento accidentale di un ragazzino che si era lanciato in acqua per raccogliere una banconota lanciatagli dallo stesso legale.\nA Ischia arrivano pure Pierre e Denise Tissot, due coniugi francesi intenzionati ad acquistare un terreno, che vengono accompagnati in albergo dal giovane vetturino Salvatore, subito colpito dalla bellezza malinconica di Denise.\nGi\u00e0 in vacanza sull'isola c'\u00e8 poi la bella Caterina, che \u00e8 finita sotto processo con l'accusa di oltraggio al pudore: nottetempo, convinta di essere da sola in spiaggia, la ragazza aveva fatto il bagno nuda non accorgendosi di essere attentamente osservata dall'anziano colonnello Manfredi e da sua moglie, che l'avevano denunciata.\nNel frattempo Antonio, mentre \u00e8 intento a pedinare l'ingegner Occhipinti, conosce Antonietta, una bella infermiera che lavora alle Terme di Ischia e se ne innamora. Franco dimentica la giacca con i soldi\u00a0della vacanza sullo yacht di una turista, ed si vede costretto con Furio e Benito a inventarsi un modo per continuare il soggiorno ischitano senza pagare una lira: i tre decidono di truffare i turisti stranieri spacciando un vecchio terreno abbandonato per le rinomate fonti termali locali. Occhipinti, ormai convinto del tradimento della moglie, rischia di far naufragare il suo matrimonio. L'avvocato Lucarelli, invece, non riesce a trovare pace perch\u00e9 sempre pi\u00f9 certo di avere un morto sulla coscienza. Denise capisce di provare qualcosa per Salvatore, sempre premuroso nei suoi confronti a differenza del marito, superficiale e avaro. Caterina affronta il processo assistita da due avvocati locali, Battistella e Lojacono, che le procurano un costume \"color carnicino\" per smontare le accuse a suo carico.\nAntonietta si rende conto dei veri sentimenti di Antonio e i due si fidanzano. Franco, Furio e Benito vengono arrestati dai Carabinieri ma Occhipinti li raggiunge in caserma e convince il maresciallo che si tratta solo di una ragazzata. Notata la tristezza dell'uomo e presi dal rimorso, i tre giovani decidono di confessargli che la gravidanza di sua moglie non \u00e8 extraconiugale e che si \u00e8 trattato solo di uno scherzo. Per la gioia di diventare finalmente padre, Occhipinti li perdona e li riassume al lavoro, premiando i tre ragazzi per il coraggio di essere stati sinceri.\nAl processo di Caterina, la falsa prova prodotta dagli avvocati non regge il confronto con una testimone dell'accusa: ma poco prima che la ragazza venga condannata, giunge in aula il colonnello Manfredi che chiede di ritirare la denuncia, ammettendo di averla presentata contro la propria volont\u00e0, perch\u00e9 obbligato dall'arcigna consorte.\nSalvatore, saputo dell'imminente e improvvisa partenza dei coniugi francesi, si offre di accompagnarli al traghetto per dichiararsi a Denise e chiederle di lasciare Pierre: ma proprio mentre sta finalmente per porgerle la fatidica domanda, il suono della sirena della nave copre la sua voce. Pierre chiama a s\u00e9 Denise, che tra le lacrime ha solo il tempo di dire addio al giovane innamorato.\nPoco distante, appoggiato alla balaustra del traghetto, l'avvocato Lucarelli guarda intanto un ragazzino sul molo intento ad avvolgere una rete da pesca. Nel momento in cui la nave molla gli ormeggi gli lancia una banconota chiedendogli di lavarsi il viso sporco di polvere, e si accorge che \u00e8 proprio il bambino che lui credeva morto e che gli ha rovinato la vacanza.\nProduzione.\nIl film fu girato nell'estate del 1956 ma usc\u00ec nelle sale pi\u00f9 di un anno dopo.\nDistribuzione.\nIl film fu distribuito il 20 dicembre 1957."}
{"id": "2882382", "revid": "709565", "url": "https://it.wikipedia.org/wiki?curid=2882382", "title": "John Hallam", "text": "Biografia e carriera.\nNato nell'Irlanda del Nord, Hallam apparve in diverse produzioni cinematografiche e televisive. I suoi ruoli pi\u00f9 conosciuti sono quelli nei film \"L'uomo che venne dal nord\" (1971), \"Gli ultimi 10 giorni di Hitler\" (1973), \"Flash Gordon\" (1980), \"Il drago del lago di fuoco\" (1981), \"Robin Hood - Principe dei ladri\" (1991). Nel 1973, era apparso nei tagli di regia del film \"The Wicker Man\", nel ruolo di McTaggart.\nSul piccolo schermo recit\u00f2 nell'adattamento della BBC de \"Il principe Caspian\", nella serie TV di guerra della BBC \"Wings\", in \"Le cronache di Narnia - Il viaggio del veliero\" (1989). Apparve inoltre nella serie audio di fantascienza \"Doctor Who\", nel ruolo dell'alieno Light del sotto-serial \"Ghost Light\" (1989). Ebbe anche il ruolo di Barnsey Barnes, compagno di cella di Den Watts in \"EastEnders\".\nJohn Hallam mor\u00ec il 14 novembre del 2006 a Clifton, nell'Oxfordshire inglese, all'et\u00e0 di 65 anni. Era divorziato ed aveva quattro figli."}
{"id": "2882383", "revid": "1305772", "url": "https://it.wikipedia.org/wiki?curid=2882383", "title": "HTC Touch Pro2", "text": "\u00c8 l'evoluzione dell'HTC touch pro, lo smartphone che ha reso la HTC un'azienda di maggior rilevanza nel suo settore. \u00c8 conosciuto anche come HTC Rhodium, in seguito alla commercializzazione dello smartphone con questo nome dall'operatore telefonico americano Sprint\nLo smartphone utilizza il sistema operativo Windows Mobile 6.1 ed ha una elevata capacit\u00e0 di calcolo grazie al processore Qualcomm MSM7200A da 528\u00a0MHz\nUn upgrade gratuito al sistema operativo Windows Mobile 6.5 \u00e8 disponibile gratuitamente sul sito HTC."}
{"id": "2882388", "revid": "1305772", "url": "https://it.wikipedia.org/wiki?curid=2882388", "title": "Rhodium", "text": ""}
{"id": "2882389", "revid": "767487", "url": "https://it.wikipedia.org/wiki?curid=2882389", "title": "Statuto di Anna", "text": "Lo Statuto di Anna, titolo breve Copyright Act 1709 8 Anne c.19 (titolo completo \"An Act for the Encouragement of Learning, by vesting the Copies of Printed Books in the Authors or purchasers of such Copies, during the Times therein mentioned\"), \u00e8 stata la prima legge sul copyright nel Regno di Gran Bretagna (oggi Regno Unito). \u00c8 stato promulgato nel 1709 ed \u00e8 entrato in vigore il 10 aprile 1710. Esso \u00e8 generalmente considerato il primo statuto completo sul copyright. Prende nome dalla regina Anna di Gran Bretagna, durante il cui regno fu promulgato; oggi \u00e8 considerato l'origine della legge sul copyright.\nLa Storia.\nCon l\u2019avvento della stampa, introdotta in Inghilterra da William Caxton nel 1476, il testo scritto cominci\u00f2 ad avere una forte presenza nell\u2019economia. Il governo ag\u00ec di conseguenza, esonerando i libri dalla legislazione protezionista dell\u2019epoca, bandendo l\u2019importazione di lavori stranieri e garantendo al Lord Cancelliere il potere di imporre un prezzo massimo per i libri inglesi. Con Enrico VIII la presenza del governo nell\u2019industria della stampa si fece ancora pi\u00f9 evidente. Il monarca stesso disse: \u201cSono nate numerose polemiche e losche opinioni nel reame d\u2019Inghilterra a seguito di insegnamenti sbagliati e libri malvagi, dichiaro che tutti gli autori e i tipografi dovranno permettere al Consiglio Privato o ai loro agenti di leggere e censurare i libri prima della loro pubblicazione.\u201d\nLa \"Stationers' Company\".\nPer limitare il danno d\u2019immagine alla corona e rendere pi\u00f9 efficace il lavoro di censura, il 4 maggio 1557 con un decreto reale della Regina Maria I, la Corona riserv\u00f2 il diritto di stampa alla sola Corporazione degli stampatori e cartolai di Londra (\"London Stationers' Company\"). Tale corporazione deteneva inoltre il diritto esclusivo di stampare e distribuire libri; i suoi membri avevano la facolt\u00e0 di entrare in qualsiasi tipografia, distruggere le opere clandestine ed ottenere l'arresto di chiunque vi stesse lavorando. Ogni libro doveva essere sottoposto al controllo della corporazione. Se il controllo veniva superato, il libro veniva inserito nel Registro ufficiale. Se venivano riscontrati problemi, la proibizione era immediata. Ci\u00f2 avveniva anche nel caso in cui un libro non fosse stato sottoposto al controllo.\nSebbene fosse in vigore il monopolio sul diritto di copia e stampa, appartenente agli editori (e non agli autori), il concetto di \"copyright\" non era inteso come avviene oggi: esso veniva applicato solamente ai libri che venivano accettati e pubblicati dalla corporazione. Un membro della corporazione che registrava un libro deteneva una licenza a lungo termine sulle sue ristampe, copie e pubblicazioni. Tale diritto poteva essere ceduto ad un altro membro della corporazione o poteva essere trasferito ai propri eredi. L'unica eccezione avveniva quando un'opera era fuori stampa da pi\u00f9 di sei mesi e il libraio (membro della corporazione) che ne deteneva i diritti ignorava l'avviso di renderlo reperibile: in questo caso il copyright passava automaticamente ad un altro membro della corporazione. Il ruolo dell'autore non veniva rispettato n\u00e9 era concesso agli autori di far parte della corporazione.\nCon la legge di licenza (\"Licensing Act\") del 1662 i poteri della corporazione vennero riconfermati e vennero introdotte nuove restrizioni alla stampa. Questo cre\u00f2 un vero e proprio monopolio, criticato aspramente da autori come John Milton e John Locke.\nL'influenza della corporazione ebbe un duro colpo nel 1695, anno in cui il \"Licensing Act\" non venne riconfermato.\nCi\u00f2 cre\u00f2 confusione riguardo al concetto di copyright poich\u00e9, in mancanza di leggi che lo dichiarassero tale, cessava di essere un principio legalmente vincolante.\nTentativi di sostituzione.\nNumerosi furono i tentativi di sostituire il Licensing Act e colmare il vuoto legale che si era formato.\nUn comitato, guidato da Edward Clarke, scrisse la \u201cProposta di Legge per Una Migliore Regolamentazione della Stampa e delle Macchine Da Stampa\u201d, che ricordava molto il Legislation Act con la differenza che limitava l\u2019applicazione ai testi religiosi, storici e politici. La proposta di legge per\u00f2 non conteneva riferimenti ai testi come oggetti di propriet\u00e0, creando quindi problemi alla Compagnia dei Librai, che desiderava ricostruire il proprio monopolio. La proposta di legge, anche a causa dell\u2019influenza della Compagnia, non pass\u00f2.\nLa questione del copyright era ancora irrisolta, numerosi autori, tra cui Jonathan Swift, e Librai chiedevano dunque la risoluzione del problema.\nI Librai cambiarono strategia; servivano nuove leggi non per il monopolio della stampa, bens\u00ec per tutelare la propriet\u00e0 intellettuale degli autori. La strategia si rivel\u00f2 efficace, causando una pronta risposta del parlamento.\nNascita dello Statuto.\nNel 1707 i parlamenti inglese e scozzese vennero uniti come risultato dell'Atto di Unione. Il nuovo parlamento pot\u00e9 cambiare le leggi in entrambi gli stati; il Copyright Act del 1709 fu una delle pi\u00f9 importanti leggi di questo primo periodo. Il titolo completo in italiano \u00e8 \"Atto per l'Incoraggiamento dell'Istruzione, lasciando il Possesso delle Copie dei Libri Stampati agli Autori o acquirenti di tali Copie, per il Periodo sottomenzionato\".\nIl progetto di legge ebbe notevoli cambiamenti nel passaggio parlamentare, con la Camera dei Lord che fece le modifiche pi\u00f9 sostanziali. Il progetto originale era composto di sole sei frasi, e si basava ampiamente sul Licensing Act del 1662: restrizioni imposte dalla Stationers' Company, una corporazione di tipografi a cui era stato dato il potere esclusivo di stampa - e la responsabilit\u00e0 di censura - dei lavori letterari. La censura amministrata sotto il Licensing Act scaten\u00f2 proteste pubbliche finch\u00e9 nel 1694 il Parlamento rifiut\u00f2 di rinnovare l'atto, mettendo un freno al monopolio degli Stationers. Nei dieci anni successivi gli Stationers sostennero ripetutamente progetti di legge per autorizzare nuovamente il vecchio sistema, ma il Parlamento li respinse. Davanti a questi fallimenti, gli Stationers decisero di enfatizzare i benefici delle licenze in favore degli autori; cos\u00ec facendo convinsero il Parlamento a considerare un nuovo progetto di legge.\nEsso vietava la stampa, ristampa o importazione di un qualunque libro che \"un qualsivoglia autore avr\u00e0 scritto o composto\" o che un qualunque librario o stampatore aveva acquistato oppure ottenuto dall'autore, comminando multe a chi violava la legge. La prima bozza richiedeva anche una registrazione presso la Stationers' Company prima della pubblicazione, oltre che la consegna di una copia del libro per la Biblioteca Reale e quelle di Oxford e Cambridge. Il progetto prevedeva anche un controllo sul costo dei libri pubblicati a un prezzo \"troppo alto o irragionevole\". Era infine permesso a chiunque importare e vendere \"classici\" stampati originariamente \"oltre Manica\".\nIl preambolo e la prima sezione della bozza enfatizzavano il concetto di \"copia di un libro\" come una forma chiaramente riconoscibile di propriet\u00e0, uguale come status ai beni tangibili. Non venivano per\u00f2 proposti limiti in termini di protezione di tali propriet\u00e0.\nLo Statuto di Anna.\nIl lungo titolo originale dello statuto, formato da 11 sezioni, \u00e8 \"An Act for the Encouragement of Learning, by vesting the Copies of Printed Books in the Authors or purchasers of such Copies, during the Times therein mentioned\". La prima sezione dello statuto indica lo scopo della legislazione, ossia portare ordine nel commercio del libro:\nL'approvazione dello Statuto d'Anna nell'aprile del 1710 ha segnato un momento storico nel nascente sviluppo della legge sul copyright. Con lo Statuto il diritto di stampa, ristampa e vendita dell'opera passava all'autore. Come primo statuto sui diritti d'autore della storia, garantiva al pubblicatore di un'opera scritta una protezione legale della stessa, della durata di 14 anni dopo la pubblicazione dello Statuto; inoltre forniva una protezione di 21 anni per tutti i libri pubblicati precedentemente. Alla fine dei 14 anni, il copyright tornava all'autore dell'opera, che poteva goderne per 14 anni a sua volta.\nIl testo prevedeva che il diritto consistesse nel poter stampare e ristampare l'opera scritta, e per infrangere questo copyright era sufficiente, oltre che stamparne o ristamparne una copia, importare l'opera senza consenso.\nColoro che avessero infranto le regole sancite dallo Statuto d'Anna sarebbero stati multati per la cifra di un penny per ogni pagina dell'opera (la somma risultante veniva poi divisa fra l'autore e la Corona); inoltre la copia contraffatta doveva essere distrutta.\nLasciando al proprio posto il sistema di registrazione dell'opera esistente, lo statuto specificava che si sarebbe potuto ricorrere a vie legali contro chi avesse infranto le regole, solo ed esclusivamente se l'opera fosse stata registrata in precedenza alla Stationer's Company. I requisiti formali richiesti per la registrazione permettevano gli utilizzatori di rintracciare il possesore dei diritti sulla stessa. Inoltre lo Statuto di Anna proibiva di importare opere straniere, con la sola eccezione dei classici greci e latini.\nInizialmente lo Statuto venne ben accolto poich\u00e9 garante di un commercio sicuro che stabiliva un compromesso tra autori ed editori. La clausola riguardante il deposito dell'opera, per\u00f2, non fu un vero e proprio successo poich\u00e9, non rispettata, le sanzioni erano molto severe. Inoltre il numero di depositi richiesti richiedeva un numero di stampe che comportava una spesa non indifferente.\nUn altro fallimento, identificato da Bracha, non era relativo a ci\u00f2 che veniva tutelato dallo Statuto, ma a ci\u00f2 che non veniva preso in considerazione. Infatti lo Statuto non forniva nessun dettaglio su come identificare gli autori e le opere ma si riferiva solo ai \"libri\". L'effetto che ebbe lo Statuto sugli autori fu minimo. Prima dello Statuto gli editori potevano comprare il manoscritto originale dall'autore e continuarono a farlo in seguito con la differenza che per effetto dello Statuto compravano anche il copyright. Infine lo Statuto non ebbe effetti sul potere economico della Compagnia.\nNel 1731, scaduti i termini fissati dallo Statuto di Anna, i librai scozzesi ripresero a pubblicare testi editi dai librai inglesi. Nacque cos\u00ec la battaglia nota come \u201cBattle of the booksellers\u201d( letterale, la battaglia dei librai) che dur\u00f2 30 anni. I librai inglesi ritenevano che il copyright dovesse essere considerato perpetuo e che lo Statuto di Anna aveva solo integrato e supportato il diritto d'autore che gi\u00e0 esisteva, in base al quale, era gi\u00e0 illecito impadronirsi dell'opera di un'altra persona senza il suo permesso. Quindi, sempre secondo gli inglesi, al termine dei 21 anni, gli editori potevano ancora vietare la pubblicazione dell'opera da parte di terzi. Di contro, i librai scozzesi ritenevano che non esistesse nessuna legge preesistente sul diritto d'autore e che quindi, al termine dello Statuto di Anna, l'opera diventasse libera.\nImportanza.\nLo Statuto d'Anna \u00e8 stato il primo statuto ad occuparsi del copyright e viene pertanto visto come \"un momento storico dello sviluppo del diritto d'autore\". Lo Statuto d'Anna oltre a tutelare l'editore tutela anche l'autore dell'opera, operazione che ai tempi in Gran Bretagna era tutt'altro che scontata. Sebbene sia difficile da dimostrare alcuni studiosi, tra cui Joris Deene dell'Universit\u00e0 di Ghent, sostengono che lo Statuto d'Anna abbia influenzato in maniera pi\u00f9 o meno indiretta i provvedimenti di altri stati nei confronti del copyright, tra cui il Belgio e gli Stati Uniti d'America. Per quanto riguarda invece eventuali influenze subite dal diritto d'autore francese, come sottolinea anche lo studioso Christophe Geiger, non si \u00e8 in grado di determinarle poich\u00e9 fino ad oggi non \u00e8 stato trovato nessun collegamento diretto tra essi."}
{"id": "2882390", "revid": "155634", "url": "https://it.wikipedia.org/wiki?curid=2882390", "title": "Celtic League 2009-2010", "text": "La Celtic League 2009-10, per esigenze di sponsorizzazione Magners League, fu la 9\u00aa edizione della Celtic League, campionato transnazionale di rugby a 15 tra i club delle federazioni gallese, irlandese e scozzese.\nSi tratt\u00f2 dell'ultima edizione a essere ristretta a tali tre federazioni, in quanto a partire dalla stagione 2010-11 la competizione fu aperta a ulteriori due franchigie provenienti dall'Italia.\nRiprendendo la consuetudine inaugurata nelle prime edizioni, il comitato esecutivo del torneo reintrodusse i \"playoff\" dopo la stagione regolare, la quale si tenne tra il 7 settembre 2009 e il 9 maggio 2010; nel fine settimana successivo si tennero le semifinali tra le prime quattro in gara unica (prima contro la quarta e seconda contro la terza, in casa della miglior piazzata) e, il 29 maggio, a Dublino, si tenne la finale, tra i gallesi degli Ospreys e gli irlandesi del Leinster; vincendo 17-12 i gallesi incamerarono il loro terzo titolo."}
{"id": "2882391", "revid": "198277", "url": "https://it.wikipedia.org/wiki?curid=2882391", "title": "Treggia", "text": "La treggia (pronuncia ) \u00e8 un carro agricolo senza ruote, una sorta di slitta, costituita da due lunghi tronchi (\"stanghe\") struscianti sul terreno, uniti a V al giogo della coppia di buoi che lo tirano. Il piano di carico poteva essere assente e sostituito da lunghe aste (\"argelle\") per sorreggere il carico, oppure costituito da una stuoia di vimini intessuti poggiante sulle stanghe. Veniva usata ove mancavano strade percorribili da carri a ruote. Era generalmente autocostruito dai contadini stessi che lo usavano principalmente per il fieno.\nLe stanghe erano soggette a rapido deterioramento e dovevano essere frequentemente sostituite.\nLa treggia \u00e8 oramai in disuso.\nL'etimo del termine \u00e8 il latino volgare *\"treiia\", classico \"traha\".\nDal 1994, nel paese di Gassano, frazione di Fivizzano in Provincia di Massa e Carrara, si corre il Palio della Tragia (versione dialettale di Treggia), con due corridori al posto dei buoi. Nella sola prima edizione un fantino ha sostituito il fieno che \u00e8 stato reintrodotto successivamente, per motivi di sicurezza.\nLa civea.\nUna variante della treggia \u00e8 la \"civea\", nella quale il piano di carico era costituito da una specie di cassone di vimini e in questo modo poteva trasportare anche altri tipi di carico come letame o damigiane di vino.\n\"Travois\".\nCon il termine francese \"travois\" (pronuncia ) s'indica una specie di treggia usata come mezzo di trasporto dai Nativi americani ma anche presso popolazioni artiche come Finni e Inuit. Era costituita semplicemente da due stanghe attaccate ai fianchi di un cavallo o di un cane e unite da una semplice asse trasversale."}
{"id": "2882393", "revid": "287204", "url": "https://it.wikipedia.org/wiki?curid=2882393", "title": "Nuova Pallacanestro Pavia 2001-2002", "text": "La Nuova Pallacanestro Pavia 2001-2002, sponsorizzata \"Sacil HLB\", ha preso parte al campionato professionistico italiano di Legadue.\nRoster.\n\"Legaduebasket: Dettaglio statistico\""}
{"id": "2882394", "revid": "1226", "url": "https://it.wikipedia.org/wiki?curid=2882394", "title": "Lizard Edizioni", "text": ""}
{"id": "2882402", "revid": "125173438", "url": "https://it.wikipedia.org/wiki?curid=2882402", "title": "Santuario della Beata Vergine del Piratello", "text": "Il santuario della Beata Vergine del Piratello \u00e8 una chiesa, con annesso convento francescano, situata sulla via Emilia circa 3\u00a0km ad ovest di Imola. \u00c8 la sede del pi\u00f9 antico culto mariano della citt\u00e0.\nOrigine.\nCome molti altri santuari mariani, l'edificio \u00e8 stato eretto nei pressi del luogo in cui avvenne un'apparizione della Madonna a un fedele. La tradizione vuole che Stefano Mangelli, un pio lombardo vissuto alla fine del Quattrocento, nel 1483 partisse da Cremona, diretto a piedi al santuario di Loreto per un pellegrinaggio. Egli stazion\u00f2 a 3\u00a0km da Imola in un ostello. Era gioved\u00ec santo (che quell'anno cadeva il 27 marzo), nei suoi piani sarebbe dovuto arrivare a destinazione in tempo per la Pasqua. Prima di ripartire si ferm\u00f2 a recitare una preghiera davanti a un'immagine della Madonna, posta in un'edicola, ombreggiata da un piccolo pero (un \"pirad\u00e8l\" in romagnolo).\nIn quel momento la Madonna gli apparve e gli parl\u00f2. Si present\u00f2 come \u201cImmacolata Maria regina di vita eterna\u201d e gli disse di presentarsi alle autorit\u00e0 imolesi per chiedere che in quel punto fosse costruito un santuario a lei dedicato. Poi fece fiorire un roseto, come prova della sua potenza. Si era in marzo: una fioritura fuori stagione.\nMangelli port\u00f2 i fiori di fronte alle autorit\u00e0, che credettero ed esaudirono la richiesta della Vergine. Il Piratello \u00e8 uno dei primi tre luoghi dove la Vergine ha annunciato di essere l'Immacolata Concezione.\nIl santuario e il convento.\nIl 27 gennaio 1489 Caterina Sforza, signora all'epoca di Imola e Forl\u00ec, ottenne dal papa il permesso di costruire una chiesa con annesso convento. La consacrazione della chiesa avvenne il 27 marzo (anniversario dell'allocuzione mariana) 1492. L'edificio sacro, opera dei maestri Domenico e Zilio della Lobia da Lugano, ha forma rettangolare, con un portale sovrastato da un portichetto. Caterina Sforza affid\u00f2 la cura del sito ai frati del Terzo ordine regolare di San Francesco, nelle fonti citate anche come \u00abEremiti di Valverde\u00bb o \u00abRomiti di Valverde\u00bb. Con tal nome, infatti, erano conosciuti a Forl\u00ec questi frati, che avevano la loro chiesa (Chiesa di Santa Maria in Valverde) non distante dalla Rocca di Ravaldino.\nIl beato Geremia Lambertenghi (1440 - 25 marzo 1513) fu il fondatore e il primo Superiore del convento, che esiste ancora oggi.\nNel 1525, durante un primo ampliamento della struttura, fu apposta una targa esterna in arenaria recante una dicitura che si pu\u00f2 leggere tuttora:\nL'interno della chiesa, restaurato nel 1883, \u00e8 a due navate trasversali con decorazioni ottocentesche. Vi si possono ammirare:\nAll'esterno \u00e8 visibile il campanile, costruito nei primi anni dopo il 1500 su progetto del Bramante.\nNel 1798 i rivoluzionari napoleonici soppressero le congregazioni religiose nel territorio imolese. Il governo napoleonico, inoltre, effettu\u00f2 la requisizione di parte degli immobili del santuario.\nDopo la Restaurazione i Minori Osservanti rientrarono nel santuario (1818). Dal chiostro del convento nacque il nucleo di quello che divenne successivamente il Cimitero del Piratello di Imola (aperto nell'ottobre 1821). Papa Pio IX, molto devoto alla Madonna, nel periodo in cui fu vescovo d'Imola (1832-1846) si riserv\u00f2 all'interno del complesso basilicale una stanza personale per ritirarsi in preghiera.\nNel 1883 il santuario e il convento passarono sotto l'autorit\u00e0 diretta del vescovo di Imola. Nel 1911 il Comune sanc\u00ec il divieto alla sacra immagine di entrare nell'ospedale civile durante le Rogazioni. L'atto di ostilit\u00e0, frutto del pesante clima anticattolico che pervadeva la vita imolese, si ripet\u00e9 ogni anno; il divieto fu tolto solamente nel 1923.\nIl 30 maggio 1943 i Terziari Regolari ebbero nuovamente in custodia il santuario della Beata Vergine. Durante la seconda guerra mondiale la chiesa fu miracolosamente risparmiata dai numerosi bombardamenti della citt\u00e0 e in essa trovarono riparo numerosi rifugiati. Divent\u00f2 parrocchia nel 1946 e qualche anno dopo la chiesa fu elevata a basilica minore con bolla di Pio XII (8 dicembre 1954).\nUna parte del santuario \u00e8 stata allestita a museo. In esso sono conservate due reliquie del beato Lambertenghi: il letto, composto di 189 chiodi, ed il reliquiario, dove sono contenuti i maggiori strumenti di penitenza da lui usati negli anni nel corso della sua permanenza nel santuario.\nAll'inizio del XXI secolo il santuario sta rivivendo un momento di rifioritura grazie a fra Francesco Botterio e fra Riccardo Battiloro e agli altri frati giovani. Il luogo di culto sta aiutando la gente a pregare, approfondire la conoscenza della parola e la carit\u00e0 fraterna, dal momento che i frati lombardi si sono inseriti molto bene nel clima romagnolo.\nIl culto mariano.\nIl 4 febbraio 1617 fu emanato dal Comune il provvedimento che autorizzava l'ingresso annuale dell'immagine della Beata Vergine nella cattedrale di Imola. Venne cos\u00ec confermato lo stretto legame che si era creato nel tempo tra la Sacra immagine e la citt\u00e0. Contestualmente i frati francescani incaricarono la Confraternita del Santissimo Sacramento del suo trasporto. La Madonna del Piratello fece il suo primo ingresso in citt\u00e0 il 30 aprile dello stesso anno. Fu portata in processione lungo le vie della citt\u00e0 nei tre giorni delle Rogazioni minori. In quella solenne occasione l'immagine della Vergine fu incoronata dal vescovo, il beato Rodolfo Paleotti, con un diadema d'argento.\nNel 1711 venne avviato l'iter per richiedere al Capitolo di San Pietro l'incoronazione ufficiale dell'immagine. La richiesta fu accolta ed il 15 agosto 1714 la Madonna venne solennemente incoronata con un diadema d'oro. In anni seguenti la sacra immagine fu proclamata dal Comune \"Decor Imolensium\".\nAncora oggi il 27 marzo si celebra la Festa della Sacra immagine. Si rinnova il rito delle Rogazioni, con processioni per le vie di Imola, dove il popolo accompagna l'immagine della Beata Vergine. La Confraternita del Santissimo Sacramento effettua il trasporto fino a Imola e ne segue ogni movimento in citt\u00e0.\nLe rogazioni.\nA Imola, la Madonna del Piratello \u00e8 chiamata in romagnolo \"La Mad\u00f2na d'e' Prad\u00e8l\". Esiste il detto: \"Par la Mad\u00f2na d'e' Prad\u00e8l u s'fa festa cun \u00e8 brazad\u00e8l\" (in italiano: \"Per la Madonna del Piratello si fa festa con la ciambella\"). E ancora: \"Par la Mad\u00f2na d'e' Prad\u00e8l t'an m\u00ebta v\u00ebja la gab\u00eana e al capar\u00e8l\" (in italiano: \"Per la Madonna del Piratello non mettere via la giacca e il cappello\").\nLe rogazioni con la Madonna del Piratello sono da sempre la processione religiosa pi\u00f9 importante per la citt\u00e0 di Imola. Fino alla met\u00e0 del XX secolo, prima che la secolarizzazione dei costumi avesse assopito il credo religioso, l'ingresso in citt\u00e0 della Madonna era un vero e proprio evento: la folla riempiva tutta la via Emilia e le strade confluenti.\nLe rogazioni dette \"minori\" si tengono nei tre giorni precedenti la festa dell'Ascensione, cinque domeniche dopo la Pasqua. Oggi i festeggiamenti durano un'intera settimana, a partire dalla domenica precedente l'Ascensione.\nIn serata, la Venerata Immagine viene caricata su una carrozza trainata da cavalli e trasportata, a cura della Confraternita francescana che la custodisce, fino al Duomo di Imola, e viene posta sull'altare maggiore. Qui sosta per una settimana, durante la quale riceve la visita dei fedeli. Durante alcune serata la Sacra immagine viene portata in processione nelle vie della citt\u00e0. La domenica dell'Ascensione, nel pomeriggio, avviene l'uscita dal Duomo. L'immagine viene portata sotto la porta d'ingresso del municipio, che \u00e8 sovrastata da una statua della Vergine. Giunta a Porta Bologna, il vescovo impartisce la benedizione alla citt\u00e0 di Imola. La Venerata Immagine fa quindi ritorno nella Basilica del Piratello.\nIl museo del Piratello.\nUna raccolta di oggetti di culto legati alla Madonna del Piratello \u00e8 in esposizione permanente in un'ala dell'edificio che ospita il convento francescano.\nCimitero del Piratello.\nL'ordine religioso un tempo associato a questa chiesa fu sciolto nella soppressione napoleonica dei primi anni del 1800, e i chiostri e la terra intorno alla chiesa un tempo occupata dal monastero furono approvati come cimitero nel 1817. Il Cimitero del Piratello fu inaugurato ufficialmente nel 1821. Fu ulteriormente ampliato nel 1916 quando fu aperto il Campo Monumentale."}
{"id": "2882406", "revid": "31067662", "url": "https://it.wikipedia.org/wiki?curid=2882406", "title": "Legio XVII Classica", "text": ""}
{"id": "2882408", "revid": "31067670", "url": "https://it.wikipedia.org/wiki?curid=2882408", "title": "Legio XVIII Lybica", "text": ""}
{"id": "2882409", "revid": "228587", "url": "https://it.wikipedia.org/wiki?curid=2882409", "title": "Formula 2 inglese 1996", "text": "La stagione 1996 della F2 inglese (\"1996 Venson British F2 Championship\") fu corsa su 10 gran premi e fu la settima, e ultima, della serie. Pur definitiva come \"Formula 2\", impiegava vetture di Formula 3000. Fu vinta da Gareth Rees della scuderia Super Nova Racing su Reynard 95D-Cosworth."}
{"id": "2882410", "revid": "81262968", "url": "https://it.wikipedia.org/wiki?curid=2882410", "title": "Legio XVIIII (Cesare)", "text": ""}
{"id": "2882416", "revid": "31067702", "url": "https://it.wikipedia.org/wiki?curid=2882416", "title": "Legio XIX Paterna", "text": ""}
{"id": "2882420", "revid": "1543377", "url": "https://it.wikipedia.org/wiki?curid=2882420", "title": "Rover serie 100", "text": "La Rover serie 100 \u00e8 un'automobile di segmento B prodotta dal 1990 al 1997 dal costruttore inglese Gruppo Rover. Fu commercializzata con il marchio \"Rover\" e il nome di \"Serie 100\" (declinato in 111, 114 e 115 a seconda della cilindrata del modello), anche se nel Regno Unito venne venduta come Rover Metro fino al 1994.\nProgettata in una quasi totale assenza di finanziamenti (che furono negati prima dal governo di Margaret Thatcher, poi dalla British Aerospace), per ridurre i costi di produzione fu necessario riutilizzare con un numero minimo di variazioni diversi elementi della sua antenata, la Austin Metro.\nGenesi.\nLa British Leyland aveva debuttato nel segmento B con la Austin Metro, lanciata nell'ottobre del 1980. Nel corso degli anni vennero avviati diversi progetti per mettere a punto la sua erede.\nIl progetto AR6.\nNel 1984 il Gruppo Austin Rover (la sottodivisione della British Leyland a cui fu trasferita la gestione del marchio Austin con la riorganizzazione interna del 1981) inizi\u00f2 a lavorare ad un veicolo del tutto nuovo che sostituisse la Metro, con il progetto di nome \"AR6\".\nDal punto di vista della meccanica, la AR6 doveva essere dotata di un convenzionale sistema di sospensioni MacPherson (invece delle Hydragas utilizzate sulla Metro) e del nuovo motore Serie K (la cui progettazione era all'epoca appena iniziata), in versioni a 3 e 4 cilindri.\nLo styling fu curato dal team del centro di stile di Canley, guidato da Roy Axe, che in realt\u00e0 lavorava gi\u00e0 dalla fine del 1982 su alcuni prototipi di carrozzeria per una vettura di piccole dimensioni, con l'obiettivo di ottenere un corpo vettura estremamente aerodinamico. La progettazione, andando avanti, diede alla luce numerose proposte e prototipi, tra cui quella di Stephen Harper e David Saddington (tardo 1984), che venne per\u00f2 rigettata dalla dirigenza perch\u00e9 considerata \u00abtroppo avanzata\u00bb.\nNonostante il progetto fosse ormai prossimo alla conclusione, nel 1986 il Governo inglese, secondo la politica socio-economica di privatizzazione e smantellamento dello stato sociale del primo ministro conservatore Margaret Thatcher (thatcherismo), decise di affidare la gestione della British Leyland (all'epoca di propriet\u00e0 statale) a Graham Day, per rimettere in sesto l'azienda e privatizzarla il pi\u00f9 presto possibile. Per raggiungere lo scopo, Day inaugur\u00f2 un periodo di tagli e soppressioni, sotto la cui scure cadde anche il progetto AR6: all'inizio del 1987, infatti, venne giudicato troppo costoso per essere messo in produzione e fu cancellato. I progetti per la sostituzione della Metro dovettero quindi ripartire da zero.\nIl progetto R6.\nA quel punto, date le ristrettezze economiche imposte da Graham Day, l'unica strada percorribile rimaneva quella di applicare sul corpo vettura della vecchia Metro tutte le migliorie tecniche che era ancora possibile applicare, mantenendo invariato il pianale e limitando al minimo indispensabile le modifiche alla carrozzeria monoscocca, e applicando nel contempo un consistente restyling estetico, che per\u00f2 interessasse un numero non troppo alto di lamierati: nacque cos\u00ec il progetto R6.\nTra le novit\u00e0 tecniche previste, le principali erano il motore Serie K (che era stato risparmiato dai tagli di Day ed era ormai al termine della fase di progettazione) e un nuovo cambio a 5 marce (derivato da un'unit\u00e0 del gruppo PSA); il vano motore, per\u00f2, era insufficiente per ospitare il nuovo gruppo motore-cambio, e fu necessario riprogettare la parte frontale della scocca. Con tale riprogettazione il frontale venne allungato di diversi centimetri, e l'asse delle ruote anteriori venne spostato leggermente in avanti, allungando il passo e consentendo un miglioramento della posizione di guida (che nella Austin Metro era stata spesso criticata per il fatto che il volante e i pedali fossero decentrati rispetto alla posizione del guidatore e che il volante avesse un'inclinazione troppo orizzontale).\nPer quanto riguarda le sospensioni, l'idea iniziale era quella di applicare anche alla R6 uno schema di tipo MacPherson, ma il pianale della Austin Metro, che era stato realizzato per ospitare le sospensioni Hydragas, avrebbe avuto bisogno di essere modificato, con un conseguente aumento dei costi di produzione. La soluzione arriv\u00f2 nel luglio del 1987, quando Alex Moulton, l'inventore delle Hydragas, invit\u00f2 presso la sua abitazione l'ex presidente della British Leyland Michael Edwardes, invitandolo a guidare la sua Austin Metro modificata con l'interconnessione fronte-retro delle unit\u00e0 Hydragas. Edwardes rimase talmente impressionato dal comfort della vettura da telefonare a Graham Day per consigliargli l'utilizzo di tale assetto, che garantiva performance migliori non solo delle Hydragas a unit\u00e0 indipendenti (utilizzate nelle Austin Metro di serie), ma anche delle sospensioni \"tradizionali\". Proprio per questa doppia convenienza (il miglioramento del comfort e il risparmio sui costi di produzione dovuto all'assenza di modifiche al pianale) si decise di utilizzarlo sulla R6. La stessa configurazione verr\u00e0 utilizzata nel 1995 anche per la MG F.\nLo styling della R6, secondo quanto dichiarato da Roy Axe, non pu\u00f2 essere attribuito ad un solo designer, in quanto fu pi\u00f9 che altro un lavoro di gruppo. Il brevetto per lo styling fu depositato il 14 giugno 1988.\nIl progetto R6X.\nNel 1987 il Gruppo Rover \u2013 era questo il nuovo nome del Gruppo Austin Rover \u2013 pass\u00f2 definitivamente in mani private (quelle della British Aerospace), e il team del centro di stile di Canley ne approfitt\u00f2 per proporre ai nuovi dirigenti un'alternativa pi\u00f9 innovativa e moderna al progetto R6.\nLa squadra di Roy Axe, delusa dalla cancellazione del progetto AR6, temeva che l'utilizzo dello stesso corpo vettura avrebbe accorciato pericolosamente la vita della R6 e ridotto i volumi di vendita: i clienti (anche a causa della conseguente somiglianza estetica con la vecchia Metro) non l'avrebbero percepita come una macchina completamente riprogettata, quale effettivamente era (considerate le molte novit\u00e0 nella tecnica e nella meccanica), ma come il semplice restyling di un'auto ormai vecchia di 10 anni.\nIl progetto \u2013 siglato \"R6X\" \u2013 intendeva quindi disegnare un corpo vettura e degli interni di aspetto pi\u00f9 moderno, con cui \"vestire\" le novit\u00e0 tecniche gi\u00e0 previste per la R6.\nIn brevissimo tempo si arriv\u00f2 all'approvazione di uno styling definitivo (opera principalmente di David Saddington) che comprendeva un cruscotto completamente nuovo (disegnato da Graham Lewis e Jeremy Newman); grazie alla collaborazione della Coggiola, fu possibile realizzare in tempi brevi un prototipo in scala reale completamente funzionante.\nTuttavia la British Aerospace si rifiut\u00f2 di finanziare i maggiori costi di produzione della variante, e cos\u00ec anche il progetto R6X venne accantonato. L'unico prototipo costruito venne distrutto nel 1995.\nPrima serie (1990-1994).\nIl progetto R6 fu finalmente presentato al pubblico il 2 maggio 1990.\nDato che il marchio \"Austin\" era stato soppresso nel 1987, per l'erede della Austin Metro venne utilizzato il marchio \"Rover\", su cui il Gruppo Rover stava concentrando tutte le proprie energie. Tale scelta suscit\u00f2 non poche critiche, dal momento che il prestigioso marchio della nave vichinga non era mai stato impiegato per autovetture di fascia cos\u00ec bassa, con il rischio di intaccare la reputazione \"Rover\" nel campo delle auto di lusso.\nNel solo mercato inglese si scelse di conservare il nome \"Metro\" per sfruttare la popolarit\u00e0 dell'antenata. In tutti gli altri mercati europei, invece, la nuova piccola inglese segu\u00ec l'onomastica della casa Rover, prendendo il nome di \"Serie 100\". Come naturale, si andava a posizionare alla base dell'offerta Rover, seguita dalle compagne di blasone Serie 200 e Serie 800, e dalle Serie 400 e Serie 600 che avrebbero debuttato di l\u00ec a breve. Come sulle compagne pi\u00f9 grandi, il nome era declinato a seconda della cilindrata, con le ultime due cifre del nome di ciascun modello della gamma che indicavano la cilindrata (\"Rover 111\" per un modello con motore da 1,1 litri, \"Rover 114\" per uno da 1,4 litri, ecc.).\nMeccanica.\nCome la Austin Metro, la Rover 100 \u00e8 basata su un classico schema a motore trasversale anteriore e trazione anteriore.\nIl telaio monoscocca rimane per gran parte lo stesso della Austin Metro; vengono apportate modifiche di rilievo solo alla parte frontale, che sub\u00ec complessivamente un allungamento di 12 centimetri (portando la Rover 100 ad una lunghezza di 3,52 metri contro i 3,40 della Austin Metro). L'allungamento \u00e8 dovuto a due interventi: l'ampliamento del vano motore per poter ospitare i nuovi propulsori, e l'avanzamento dell'asse delle ruote anteriori (che port\u00f2 il passo da 2,25 a 2,27 metri), finalizzato a migliorare la posizione di guida, che sulla Austin Metro era stata spesso criticata per il fatto che il volante fosse troppo orizzontale e decentrato rispetto alla posizione del guidatore.\nAltri interventi erano volti a migliorare la resistenza alla ruggine della carrozzeria, altro punto debole delle Austin Metro: le lamiere pi\u00f9 esposte furono realizzate in acciaio zincato, mentre gli archi delle ruote furono rivestiti esternamente in plastica.\nIl coefficiente di resistenza aerodinamica (Cx) del corpo vettura \u00e8 pari a 0,36. La capacit\u00e0 del serbatoio carburante \u00e8 di 33 litri. L'abitacolo mantiene anche le ampie superfici vetrate, che sull'antenata garantivano una visibilit\u00e0 a 360\u00b0 dell'88%.\nLa vettura, come la Austin Metro, adotta uno sterzo a cremagliera e un impianto frenante misto servoassistito a doppio circuito diagonale (freni anteriori a disco con diametro di 240\u00a0mm e posteriori a tamburo con diametro di 178\u00a0mm). Le sospensioni, pur rimanendo del tipo Hydragas, ricevono numerosi miglioramenti: l'avantreno, dotato di bracci inferiori e superiori di diversa lunghezza, ha una nuova geometria volta a ridurre il beccheggio e, soprattutto, gli elementi elastici anteriori vengono interconnessi con quelli posteriori (mentre sull'antenata erano indipendenti).\nNel campo della sicurezza automobilistica, le versioni dotate di motore ad iniezione elettronica vennero dotate di un interruttore inerziale a tre vie che, in caso d'incidente, blocca l'alimentazione per allontanare il rischio di incendio.\nMotorizzazioni.\nLa Serie 100 fa uso dei nuovi motori benzina Rover Serie K. Accolto positivamente dopo il suo debutto sulla seconda serie della Serie 200 del 1989, il motore \"Serie K\" \u00e8 un innovativo quattro cilindri in linea realizzato interamente in lega di alluminio con una struttura \"a sandwich\" (i vari \"strati\" di cui \u00e8 formato sono tenuti insieme da dieci lunghe viti, cosa che consente un migliore assorbimento delle dilatazioni termiche). Studiato per funzionare con elevati rapporti aria/benzina (e quindi ottimizzare consumo di carburante ed emissioni inquinanti), dispone di una distribuzione a singolo o doppio albero a camme in testa azionato da cinghia dentata con punterie idrauliche che elimina la necessit\u00e0 di interventi di manutenzione. Tali motori, tuttavia, sono soggetti al dibattuto problema del collasso della guarnizione di testa (\"Head Gasket Failure\" o \"H.G.F.\").\nAl debutto, il motore \"Serie K\" era disponibile in tre motorizzazioni:\nIl cambio manuale \u00abR 65\u00bb (a 5 marce sulla quasi totalit\u00e0 delle versioni, o comunque disponibile come optional) deriva dall'unit\u00e0 \u00abMA\u00bb del Gruppo PSA, utilizzata su auto come Peugeot 205 e Citro\u00ebn AX. Appositamente per la versione \"GTi\" fu realizzata una variante a rapporti ravvicinati per esaltare lo scatto e l'accelerazione.\nNel giugno del 1991 si aggiunse una nuova motorizzazione:\nContemporaneamente, fecero capolino le versioni catalizzate dell'1,1 e 1,4 ad 8 valvole:\nNel novembre del 1992, grazie ad un accordo con il gruppo PSA Peugeot Citro\u00ebn, sulla Serie 100 approdarono i motori diesel \"PSA TUD3\". Presentato nel 1988, il \"TUD3\" \u00e8 un 4 cilindri in linea aspirato e di piccola cilindrata.\nEra disponibile in un'unica variante:\nNel dicembre del 1992 il 16 valvole ad iniezione single point del motore \"Serie K\" venne eliminato, sostituito dal pi\u00f9 potente 16 valvole ad iniezione multipoint.\nNello 1992 divenne disponibile il cambio automatico CVT.\nStyling.\nNonostante l'utilizzo della carrozzeria monoscocca della Austin Metro avesse vincolato notevolmente lo styling, la Rover 100 si presentava sufficientemente diversa e pi\u00f9 moderna dall'antenata grazie ad alcune modifiche minori alla scocca e alla rinnovazione di quasi tutta la componentistica in plastica, con l'effetto di un generale, moderato arrotondamento delle linee.\nSul cofano \u00e8 presente un'inedita e leggera nervatura, le due prese d'aria sono coperte da una struttura in plastica (sulla Austin Metro erano semplici fenditure della lamiera) e l'angolo tra il cofano e la fiancata della vettura \u00e8 stato notevolmente arrotondato. La calandra si presenta completamente diversa a causa dell'assenza della mascherina, in luogo della quale si trova la terminazione del cofano, grazie all'utilizzo di nuovi paraurti (che includono due prese d'aria, sopra e sotto la targa) e di gruppi ottici completamente ridisegnati, con fari dalla forma di parallelogramma e indicatori di direzione triangolari (posizionati a contatto, ma costituiti da due elementi separati).\nNel posteriore gli interventi pi\u00f9 evidenti sono il nuovo disegno dei gruppi ottici (grossomodo rettangolari, ma dalle linee pi\u00f9 morbide e arrotondate rispetto a quelli del tutto rettangolari e squadrati della Metro) e lo spostamento della targa dal paraurti al portellone. Questa ultima \u00e8 sovrastata da una nuova impugnatura in plastica che include luci della targa, serratura e pulsante per l'apertura del portellone. Completano il posteriore un lunotto leggermente pi\u00f9 piccolo, e i nuovi paraurti, che come sulla Metro comprendono i due fanali retronebbia (di cui uno solo \u00e8 funzionante, e l'altro \u00e8 predisposto per l'inserimento della lampada).\nSulle fiancate sono presenti le stesse maniglie della vecchia Metro, nuove fasce paracolpi, nuovi ripetitori laterali di direzione di forma rettangolare. Anche gli specchietti retrovisori esterni furono completamente ridisegnati, con uno specchio a forma di rettangolo dai bordi arrotondati. Il pilastro B, sui modelli a tre porte, \u00e8 rivestito di plastica. Il bocchettone del serbatoio, collocato sul lato destro anche nelle versioni con guida a sinistra, si trova all'altezza delle maniglie (sulla Metro era scomodamente collocato in basso); sulle versioni a tre porte \u00e8 costituito da un tappo svitabile di forma circolare, mentre su quelle a cinque porte comprende uno sportellino rettangolare, che una volta aperto mostra il tappo svitabile.\nInterni.\nIl volante \u00e8 un nuovo e massiccio tre razze. I sedili, diversificati a seconda dell'allestimento, sono nuovi, pi\u00f9 imbottiti e assicurano un maggiore supporto laterale. La leva del cambio \u00e8 nuova.\nIl cruscotto rimase per gran parte lo stesso della Austin Metro seconda serie. Le uniche modifiche erano volte a migliorare la disposizione di alcuni comandi (in particolare quelli per la climatizzazione, sulla destra della cornice che contiene il quadro strumenti), ad ammodernare la grafica del quadro strumenti (lettering e graduazione degli indicatori), e a rendere le forme di buona parte della componentistica complessivamente meno \"squadrate\" e \"spigolose\".\nSul lato passeggero, la mensola \u00e8 ricoperta dal solito tappetino in gomma, che impedisce agli oggetti di scivolare.\nA livello delle ginocchia sono presenti lo sportello del vano portaoggetti (sul lato del passeggero) e quello della scatola dei fusibili (sul lato del guidatore).\nIl sistema di climatizzazione impiegava un ventilatore a tre velocit\u00e0 con quattro bocchette a livello del volto, altre due per lo sbrinamento dei finestrini anteriori, pi\u00f9 le fessure per lo sbrinamento del parabrezza; sulla vecchia Metro il ventilatore era a due velocit\u00e0 e i modelli pi\u00f9 economici avevano solo due bocchette a livello del volto. I selettori per velocit\u00e0 del ventilatore, direzione del flusso d'aria e caldo/freddo sono collocati sul lato destro della cornice che contiene il quadro strumenti.\nLe levette ai lati del piantone dello sterzo ospitano i comandi per fari, indicatori di direzione e clacson (sinistra), tergicristallo e lavavetro anteriore (destra).\nIl pulsante per le quattro frecce, che funge anche da spia illuminandosi di rosso quando sono attivate, \u00e8 collocato sopra il piantone dello sterzo.\nGli interruttori di fari retronebbia, tergicristallo posteriore e relativo lavavetro si trovano su una pulsantiera verticale sul lato sinistro della cornice che contiene il quadro strumenti, mentre quello per il lunotto termico \u00e8 collocato insieme ai comandi per la climatizzazione, sul lato destro.\nNelle versioni con guida a sinistra, il comando dello starter \u00e8 collocato al livello delle ginocchia, in corrispondenza dello sportello della scatola dei fusibili, mentre in quelle con guida a destra \u00e8 vicino al portacenere, sul lato opposto dell'accendisigari.\nIl quadro strumenti comprende indicatore del livello della benzina, indicatore della temperatura del liquido di raffreddamento, tachimetro, contachilometri totale e parziale, un orologio digitale e nove spie (una per ciascun indicatore di direzione, fari abbaglianti, indicatori di direzione del rimorchio, luci di posizione, pressione dell'olio, freno a mano/liquido freni, batteria e starter); su alcune versioni, \u00e8 presente anche il contagiri.\nAllestimenti.\nAlla presentazione della Serie 100, la gamma per il mercato inglese prevedeva 7 allestimenti:\nLa gamma all'esordio sul mercato italiano comprendeva invece solo tre allestimenti, ma meglio equipaggiati.\nNel giugno del 1991 il nuovo motore 16 valvole Serie K ad iniezione multipoint da 103\u00a0CV che divent\u00f2 su tutti i mercati la motorizzazione predefinita per la \"GTi\". La precedente versione ad iniezione single point da 95\u00a0CV rimaneva disponibile su richiesta nelle \"GTi\" e, nei mercati dove la \"GTa\" era commercializzata, and\u00f2 a sostituire l'1,4 8 valvole a carburatore con cui fino ad allora era equipaggiata. In quest'occasione la \"GTi\" ricevette dei nuovi cerchi in lega e, soprattutto, i freni a disco anteriori divennero autoventilanti.\nNell'ottobre del 1991 alla gamma italiana venne aggiunto l'allestimento 111 \"L\" (3/5 porte), collocato alla base della gamma.\nNel 1992 diversi cambiamenti coinvolgono la gamma inglese: sulla \"C\" e sulla \"L\" il motore \u00e8 sostituito con l'1.1 a iniezione e il cambio diventa di serie a 5 marce, la \"GS\" cambia nome in \"GSi\" acquisendo il 1,4 ad iniezione single point, mentre l'allestimento \"SL\" esce di produzione.\nNel 1992 fu introdotto il motore diesel PSA: sulla gamma inglese venne applicato alle versioni L (Rover Metro \"1.4 LD\").\nNello stesso anno fu introdotto anche il cambio automatico CVT, che fu sempre associato al motore benzina 1,4 ad iniezione: sul mercato inglese venne reso disponibile sulle versioni L (Rover Metro \"1.4 Li Automatic\").\nDal dicembre del 1992, con l'uscita di scena del 16 valvole ad iniezione single point, non fu pi\u00f9 possibile richiedere tale propulsore sulla \"GTi\", mentre la \"GTa\" usc\u00ec di produzione.\nNel 1993 alcuni cambiamenti minori interessarono l'intera gamma: i paraurti divennero del colore della carrozzeria \u2013tranne una striscia sulla parte pi\u00f9 alta\u2013 su quasi tutti i modelli; cambiarono inoltre tutti i sedili e i rivestimenti interni. La GTi ottenne i nuovi interni \"Silverstone\", che rispetto a quelli precedenti presentavano un diverso disegno del tessuto, dei poggiatesta leggermente pi\u00f9 piccoli e delle cinture di sicurezza grigie e non pi\u00f9 rosse.\nDall'estate del 1994 la carrozzeria divenne disponibile anche in versione cabriolet.\nLa versione cabriolet venne annunciata al salone di Ginevra 1994 e fu messa in commercio nell'estate di quell'anno. La capote venne realizzata dalla American Sunroof Company.\nSeconda serie (1995-1997).\nNel 1995 la Rover 100 venne sottoposta ad un restyling. La vettura stavolta venne chiamata \"Rover serie 100\" anche nel Regno Unito, e fu presentata al salone di Amsterdam il 2 febbraio 1995.\nMeccanica.\nAlla meccanica non furono apportati cambiamenti, ad eccezione di due interventi volti a migliorare la sicurezza automobilistica: l'introduzione dell'airbag sul lato guida (opzionale) e di barre antintrusione nelle portiere, come protezione dagli urti laterali.\nMotorizzazioni.\nAl lancio della seconda serie, erano disponibili un totale di tre motorizzazioni, di cui due benzina e una diesel.\nI motori a benzina erano i noti Rover serie K, che per\u00f2 rispetto alla serie precedente beneficiarono di alcune modifiche che permisero una sensibile riduzione della rumorosit\u00e0. Le varianti erano due: un 1119\u00a0cm\u00b3 con 60\u00a0CV di potenza e un 1396\u00a0cm\u00b3 con 75\u00a0CV; entrambi sono 8 valvole, monoalbero, alimentati ad iniezione elettronica single point, catalizzati e con omologazione Euro 1. Il 1400 16 valvole da 103\u00a0CV, invece, non era pi\u00f9 presente.\nIl diesel era il 4 cilindri 8 valvole PSA \"TUD5\": oltre ad essere di pi\u00f9 nuova concezione rispetto al \"TUD3\" utilizzato nella serie precedente, aveva una cilindrata maggiore (1527\u00a0cm\u00b3 contro i 1360 del TUD3). L'unica configurazione era il 1527\u00a0cm\u00b3 da 58\u00a0CV.\nNel novembre del 1996 entrambi i motori a benzina \"Serie K\" vennero aggiornati con l'iniezione multipoint, raggiungendo l'omologazione Euro 2.\nStyling.\nLa parte maggiormente interessata dalle modifiche estetiche \u00e8 il frontale, che assume una forma pi\u00f9 affusolata e arrotondata.\nSulla calandra venne introdotta la mascherina, segno distintivo del family feeling Rover dell'epoca, a imitazione delle compagne di blasone. Il gruppo ottico anteriore, che comprende fanali e indicatori di direzione in un unico blocco, viene ridisegnato con una forma semiovale. Sul cofano, ridisegnato per combaciare con la forma di mascherina e fari, la nervatura viene alleggerita e le prese d'aria assumono una forma pi\u00f9 discreta.\nI paraurti anteriori e posteriori vengono ridisegnati per risultare pi\u00f9 arrotondati e avvolgenti; entrambi comprendono una striscia argentata che li solca per tutta la loro lunghezza, e quello anteriore comprende un'unica grande presa d'aria sotto la targa. Sul retro, nel gruppo ottico gli indicatori di direzione vengono scuriti passando da arancioni a grigi, mentre l'impugnatura del portellone sopra la targa acquisisce una forma pi\u00f9 curvilinea e diviene in tinta carrozzeria su tutti i modelli.\nInterni.\nNegli interni vengono introdotti due nuovi volanti, entrambi a tre razze (gli stessi utilizzati anche in modelli Rover contemporanei come la Serie 200 e la Serie 400) a sostituzione di quelli utilizzati fino ad allora. Vengono sostituite anche le due levette ai lati del piantone dello sterzo (tratte sempre dalla 200 e dalla 400); il comando per il clacson viene spostato dalla levetta di sinistra al volante, mentre quelli per tergicristallo e lavavetro posteriori vengono integrati nella levetta a destra del piantone, e i relativi pulsanti vengono rimossi dalla pulsantiera a sinistra del quadro strumenti. Il pulsante per gli avvisatori di pericolo (quattro frecce) fu spostato da sopra al piantone dello sterzo ad accanto al portacenere, e non si illumina pi\u00f9 durante il loro funzionamento. Tra le spie, viene aggiunta quella per gli avvisatori di pericolo, mentre vengono eliminate quelle per luci di posizione, indicatori di direzione del rimorchio e starter.\nAllestimenti.\nLa gamma inglese comprendeva gli allestimenti \"i\", \"Si\", \"SLi\", \"GSi\" e \"GTa\". La gamma nel resto del continente era piuttosto limitata: in Italia vennero importate solo le \"111 Si\", \"111 SLi\" e \"114 GSi\" (quest'ultima disponibile solo nella versione con cambio automatico), mentre in Polonia l'unico modello disponibile era la \"111 SLi\" (solo nella versione a 5 porte).\nFine della produzione.\nLa Serie 100 usc\u00ec di produzione alla fine del 1997. La motivazione, secondo quanto dichiarato dal Gruppo Rover, \u00e8 che \u00abil modello ha raggiunto la fine della sua vita naturale\u00bb:\nL'ultimo esemplare, una 114 GTa grigio metallizzato, usc\u00ec dalla catena di montaggio il 23 dicembre 1997 e riporta sulla sua carrozzeria le firme dell'intera forza lavoro dello stabilimento di Longbridge. Fu immatricolata con la targa personalizzata R100END e subito condotta all'Heritage Motor Centre di Gaydon, dove \u00e8 tuttora esposta.\nSostituzione.\nNel momento in cui usc\u00ec dai listini, la Serie 100 non fu rimpiazzata direttamente da nessun modello. La proposta pi\u00f9 simile nella gamma del Gruppo Rover era la Serie 200: infatti, mentre in precedenza questo nome andava ad identificare una berlina a due volumi e mezzo di segmento C, con la terza serie del 1995 la \"Serie 200\" fu completamente rinnovata, divenendo una due volumi diversi centimetri pi\u00f9 corta del modello precedente, che la rendevano una vettura a met\u00e0 tra il segmento B ed il segmento C (con 3,97 metri di lunghezza poteva essere considerata come una grande utilitaria, o come una piccola media).\nSecondo i piani del Gruppo Rover, la diretta erede sarebbe stata la nuova Mini, la cui progettazione era iniziata nel 1993 sulla base dello stesso motore Serie K e delle stesse sospensioni Hydragas della Serie 100. Tuttavia quando nel 1994 il Gruppo Rover venne acquistato dalla BMW nacque un conflitto tra le dirigenze delle due case automobilistiche, con il Gruppo Rover che voleva fare della nuova Mini un'utilitaria e la BMW che invece aveva intenzione di farne un'automobile di fascia pi\u00f9 alta, dandogli una caratterizzazione sportiva e aumentandone considerevolmente le dimensioni. Alla fine la BMW la ebbe vinta nel 2000, quando decise di svendere il Gruppo Rover ma di tenere per s\u00e9 il marchio Mini e con esso il progetto della nuova macchina, che la casa bavarese lanci\u00f2 sul mercato nel 2001. Il gruppo inglese fu pertanto privato del progetto con cui pensava di sostituire la \"Serie 100\".\nIn seguito alla cessione, per ovviare alla mancanza di una city car, nel 2003 il gruppo MG Rover lanci\u00f2 la CityRover, un'utilitaria clone dell'indiana Tata Indica (e costruita in India) che pu\u00f2 essere considerata l'erede diretta della \"Serie 100\". La produzione della CityRover, per\u00f2, termin\u00f2 dopo appena due anni, a causa del fallimento della casa britannica nel 2005.\nGran parte dell'eredit\u00e0 del gruppo MG Rover fu raccolta dalla SAIC motor, che nel 2010 ha presentato la \"MG 3\", un'auto di piccole dimensioni che occupa la stessa fascia di mercato della Rover 100 ed \u00e8 attualmente commercializzata in Cina, nel Regno Unito e in alcuni mercati emergenti.\nMarketing.\nIl lancio della Serie 100 fu sostenuto da un'intensa attivit\u00e0 pubblicitaria.\nLa campagna pubblicitaria della Serie 100 aveva soprattutto il compito di cancellare le prevenzioni degli acquirenti verso i limiti dell'antenata Austin Metro (materiali economici, motore/cambio datati e rumorosi, ecc.), di cui la Rover 100 manteneva buona parte dell'estetica, e con cui pertanto poteva essere facilmente associata. Nel Regno Unito, inoltre, la strategia di mantenere il nome \"Metro\" anche per la Serie 100 aveva l'aspetto negativo di legarla ulteriormente all'antenata, ereditando \u2013 oltre che la popolarit\u00e0 \u2013 anche la reputazione della Austin Metro.\nProprio per la differente nomenclatura, che nel Regno Unito si riallacciava direttamente all'antenata, negli annunci pubblicitari d'oltremanica venne presentata come \u00abla nuova Metro\u00bb, mentre in quelli continentali come un modello completamente nuovo.\nNel mercato britannico fu presentata attraverso una serie di brevi spot televisivi (15 \u2013 20 secondi) che puntavano sulla suspense, in cui veniva mostrato un uomo bendato seduto nell'abitacolo di una Rover Metro che descriveva le sue impressioni sui materiali, sul suono del motore e su altri aspetti chiave, cercando di indovinare di quali materiali o di quale automobile si trattasse, e manifestando l'impressione di trovarsi in un'automobile di fascia e costo superiori. La stessa idea verr\u00e0 ripresa nel 1991, quando viene prodotta una serie di spot simili, in cui per\u00f2 alla scena dell'uomo bendato vengono aggiunte citazioni e giudizi espressi dalla stampa specializzata, concludendo con la frase \u00abNon pensare neanche di comprare un'altra piccola automobile finch\u00e9 non avrai [azione compiuta dall'uomo bendato] sulla nuova Metro\u00bb (\u00abDon't even think about buying another small car until you've [...] on the new Metro\u00bb).\nSulla carta stampata apparve un annuncio pubblicitario di due pagine che titolava \u00abMetromorfosi\u00bb (\u00abMetromorphosis\u00bb), e terminava con la tagline \u00abla nuova Metro, con progettazione Rover\u00bb (\u00abthe new Metro, with Rover engineering\u00bb).\nIn Francia, la Serie 100 fu pubblicizzata con uno spot realizzato da Ralph Parsons dell'agenzia Premi\u00e8re Heure in due versioni, da 45 e da 30 secondi. La pubblicit\u00e0, con in sottofondo \"Loaded\" dei Primal Scream, vede un giovane in giacca, cravatta e valigetta 24 ore che sale a bordo di una Rover 114 GTi in un parcheggio sotterraneo, guida nel traffico, si cambia con vestiti pi\u00f9 giovanili e casual mentre \u00e8 fermo al semaforo, riparte, e infine si incontra con una donna; mentre i due si abbracciano dentro l'auto, compare la tagline \"Swing &amp; smart\". Tale spot fu diffuso nell'ottobre e novembre del 1990, nel gennaio e nel settembre del 1991 e nel gennaio del 1992; venne trasmesso anche in Italia, con la tagline \"Spirito libero\".\nUn secondo messaggio pubblicitario per il Regno Unito fu prodotto nel 1991 da Ridley Scott (noto regista e gi\u00e0 autore di spot di enorme successo come \"1984\" per l'Apple Macintosh). Lo spot, ambientato in una futuristica fabbrica di automobili, vede protagonisti due robot parlanti che, mentre controllano le nuove caratteristiche del primo esemplare prodotto della nuova Metro (cambio a 5 marce, nuove sospensioni), notano il motore Serie K che viene montato nell'adiacente catena di montaggio della Rover 200 e decidono di provarlo sulla Metro; a causa delle dimensioni del propulsore, la parte anteriore della Metro viene allungata. Un operaio passa e, dopo aver osservato la vettura compiaciuto, chiude il cofano. La Metro si mette in moto ed esce dalla fabbrica, mentre i robot la salutano dicendole \u00abDivertiti\u00bb (\u00abEnjoy\u00bb); chiude il filmato la solita tagline \u00abla nuova Metro, con progettazione Rover\u00bb . In tal modo, lo spot metteva in evidenza il fatto che il motore fosse lo stesso dell'acclamata Serie 200, che cambio e sospensioni fossero completamente nuovi e che per far entrare il motore l'auto fosse stata allungata di alcuni centimetri. Fu tradotto e trasmesso anche in Spagna, con lo slogan \u00abRover 100 \u00d7 100\u00bb.\nNel 1992 venne trasmesso nel Regno Unito uno spot, in versioni da 30 e da 40 secondi, in cui una Metro GTi percorreva un percorso, lungo il quale erano presenti dei cartelli che riportavano aggettivi e frasi tratti da recensioni di varie riviste specializzate inglesi; sul finale la Metro veniva definita \u00abl'unica piccola automobile valida abbastanza per essere una Rover\u00bb (\u00abthe only small car good enough to be called a Rover\u00bb), concludendo con le parole \u00abRiprogettata. Rimotorizzata. Riscoprila\u00bb (\u00abRedesigned. Re-engineered. Rediscover it\u00bb). Sulla base delle stesse immagini venne realizzato uno spot di 30 secondi trasmesso in Francia, in cui per\u00f2 i cartelli erano sostituiti con frasi tratte da riviste francesi e le parole finali con \u00abAmmirata. Adorata. Scoprila\u00bb (\u00abAdmir\u00e9e. Adul\u00e9e. \u00c0 d\u00e9couvrir\u00bb). La versione francese venne diffusa nel novembre del 1992, nel febbraio del 1993 e nel gennaio del 1994.\nNel Regno Unito, nel 1993 venne lanciato uno spot per l'edizione speciale \"Tahiti\" e nel 1994 uno per la \"Rio\"; sempre nel 1993, inoltre, ne fu diffuso uno che evidenziava le doti della Metro come auto divertente da guidare, per il protagonista del quale fu scelta l'attrice Joan Collins (presentata nello spot stesso per il suo ruolo nella soap opera \"Dynasty\") alla guida di una Metro GTi.\nNel 1994, in Italia, comparve in diverse riviste un annuncio pubblicitario a una pagina, in cui l'attrice Florinda Bolkan pubblicizzava la \"114 GTi\" con lo slogan \u00abIl valore della personalit\u00e0\u00bb.\nLo spot diffuso nel Regno Unito per il lancio della seconda serie, che pubblicizzava in particolare l'edizione speciale \"Kensington\", \u00e8 ambientato nell'omonimo quartiere di Londra. In esso, la 100 \"Kensington\" si ferma al semaforo insieme ad un'automobile inglese d'epoca, scortata da quattro poliziotti in motocicletta; quando le due auto ripartono, i poliziotti seguono la piccola Rover invece di svoltare insieme all'auto che scortavano, a voler rimarcare la sua bellezza, la sua regalit\u00e0 e il suo carattere \"british\".\nIn quello trasmesso in Francia, realizzato dall'agenzia Jean et Montmarin, la protagonista si districa nel traffico cittadino a bordo della Rover 100, parcheggia rapidamente e senza problemi in un piccolo spazio davanti ad un grande magazzino del centro ed entra nel negozio; l'auto \u00e8 apprezzata dal portiere, che sbircia nell'interno dal finestrino; la donna esce dal negozio e rapidamente riparte. Lo spot, della durata di 30 secondi, venne trasmesso nel febbraio, nell'aprile e a fine maggio del 1995.\nLa pubblicit\u00e0 a stampa in Italia presentava la nuova Serie 100 come un'utilitaria elegante e adatta allo shopping, puntando i riflettori pi\u00f9 sul comfort della vettura che sulle prestazioni.\nRicezione critica.\nIl veicolo valse al Gruppo Rover la vittoria del premio MacRobert Award 1991, assegnato dalla Royal Academy of Engineering, che premia \u00able innovazioni nel campo dell'ingegneria che hanno raggiunto il successo commerciale e che sono di beneficio alla comunit\u00e0\u00bb; la rivista inglese \"What Car?\" la scelse come \"Car of the year 1991\".\nAlcune Rover Metro furono impiegate dalle forze di polizia britanniche.\nCome profetizzato dagli stilisti di Canley, con il passare degli anni il problema principale della Serie 100 si rivel\u00f2 il suo aspetto poco moderno e la sensazione da parte degli acquirenti che si trattasse solo di un facelift: in una puntata del 1993 di Top Gear, Jeremy Clarkson la elimin\u00f2 da un confronto con altre utilitarie proprio a causa dell'estetica, definendola \u00abil tipo di macchina che comprano quelle che noi chiamiamo zitelle\u00bb.\nFurono inoltre riscontrati problemi di ruggine negli archi posteriori.\nCon il lancio della seconda serie, Gianluca Pellegrini su Quattroruote di aprile parl\u00f2 della 111 SLi come di \u00abun'auto destinata a chi predilige le andature turistiche\u00bb, spiegando per\u00f2 come la fluidit\u00e0, la silenziosit\u00e0 e l'assenza di vibrazioni del motore Rover serie K e la morbidezza delle sospensioni Hydragas compensino la mancanza di prestazioni di rilievo; inoltre critic\u00f2 il sistema di climatizzazione antiquato e mancante di ricircolo e fece notare che l'abitacolo, \u00absia pure ben rifinito\u00bb, iniziava a mostrare i segni dell'et\u00e0. Nella prova su strada di luglio il periodico rimarc\u00f2 nella 111 SL l'inadeguatezza del sistema di climatizzazione (che secondo la rivista \u00abha le funzionalit\u00e0 comuni negli anni Settanta\u00bb) e fece notare che in fase di manovra la mancanza del servosterzo (non disponibile neanche come optional) si faceva sentire pesantemente; giudizio positivo invece per la \u00abperfetta manovrabilit\u00e0 del cambio\u00bb, per la tenuta di strada e per la regolarit\u00e0 e silenziosit\u00e0 del motore.\nNel 1997 la Rover 100 venne sottoposta ad un crash test da parte dell'EuroNCAP. Per quanto riguarda la protezione degli occupanti realizz\u00f2 un punteggio di una sola stella su cinque, anche se fu spiegato che \u00abcon dei piccoli miglioramenti potrebbe passare nella categoria due stelle\u00bb: i risultati evidenziarono la responsabilit\u00e0 della scocca nei principali problemi, ovvero l'eccessivo arretramento dello sterzo (31,2\u00a0cm) e la deformazione dell'abitacolo (il montante A, sul lato del guidatore, risult\u00f2 deformato di ben 48,8\u00a0cm); nella protezione del pedone registr\u00f2 invece una valutazione di due stelle su quattro, con una protezione migliore della media in 4 dei 6 punti analizzati. Il risultato sulla protezione degli occupanti venne giudicato particolarmente scarso, dato che tutte le principali concorrenti dell'epoca avevano ottenuto un punteggio di due stelle (Citro\u00ebn Saxo, Fiat Punto, Lancia Y, Nissan Micra, Opel Corsa e Renault Clio) se non tre (Ford Fiesta e Volkswagen Polo).\nGiudizi sulla \"GTi\".\nIn una prova su strada effettuata da Ivan Capelli per \"Quattroruote\", dove si mettevano a confronto Rover 114 GTi (versione da 103\u00a0CV ad iniezione multipoint), Fiat Tipo 2.0 i.e. 16v e Renault Clio 1.8i 16v, la Rover fu definita \u00abmolto sensibile e impegnativa, ma anche piuttosto veloce e ben attaccata all'asfalto\u00bb:\nLa rivista apprezz\u00f2 il motore (quattro stelle su cinque), che \u00e8 \u00abpronto e vivace un po' a tutti i regimi, [...] dispone di sufficiente grinta anche in basso e consente soddisfacenti prestazioni\u00bb, il cambio \u00abpreciso e con rapporti ben spaziati\u00bb (4/5 stelle), la \u00abstraordinaria maneggevolezza\u00bb e i consumi contenuti (4/5 stelle). Le critiche maggiori furono nuovamente rivolte allo sterzo, al quale fu assegnata una sola stella su cinque:\nAltre criticit\u00e0 riguardavano l'impianto frenante (2/5 stelle), giudicato \u00abappena sufficiente\u00bb in quanto \u00ababbastanza potente ma soggetto a fading\u00bb (nonostante la rivista erroneamente non riporti che i dischi anteriori sono autoventilanti), la rumorosit\u00e0 ad alti regimi, l'impianto di climatizzazione (2/5 stelle), e la strumentazione (2/5 stelle) comprensiva solo di spie ed indicatori indispensabili.\nRicezione commerciale.\nLa produzione totale ammonta a esemplari, di cui della prima serie e della seconda serie. La produzione per anno \u00e8 riportata nella seguente tabella:\nConsiderando complessivamente la produzione di Rover serie 100 con quella della Austin/MG Metro, tra il 1980 e il 1997 sono state prodotte unit\u00e0.\nVendite per nazione.\nNel solo Regno Unito furono vendute il 79% delle Rover Metro/100 prodotte.\nConsiderando collettivamente Rover Metro/serie 100 e Austin/MG Metro, nel Regno Unito risultano essere state immatricolate ben vetture (il 72% di tutte quelle prodotte), e complessivamente costituiscono la settima automobile pi\u00f9 popolare di sempre."}
{"id": "2882421", "revid": "117161232", "url": "https://it.wikipedia.org/wiki?curid=2882421", "title": "Motillas, Morras e Castillejos", "text": "Motillas, Morras e Castillejos sono toponimi frequenti nella regione della La Mancia (Spagna), associati a resti archeologici che danno il nome alla \"cultura delle Motillas\" o Bronzo della Mancha.\nMotillas.\nLe Motillas si innalzano nella pianura della La Mancia e hanno l'aspetto di grandi tumuli. Gli scavi archeologici hanno dimostrato che si trattava di fortezze costituite da una torre centrale circondata da diverse mura concentriche circolari di 30-50 metri di diamentro. Al loro interno ospitavano abitazioni e silo.\nIn passato si credeva che le motillas fossero delle tombe, questa teoria \u00e8 stata abbandonata a favore della teoria che propone un utilizzo difensivo e di controllo del territorio.\nFra le Motillas pi\u00f9 importanti si possono citare:\nBibliografia.\npgs. 93-96."}
{"id": "2882428", "revid": "647919", "url": "https://it.wikipedia.org/wiki?curid=2882428", "title": "Rover Streetwise", "text": ""}
{"id": "2882429", "revid": "729019", "url": "https://it.wikipedia.org/wiki?curid=2882429", "title": "BB Biotech", "text": "BB Biotech \u00e8 una delle pi\u00f9 grandi societ\u00e0 di investimento nel campo delle biotecnologie del mondo.\nLa societ\u00e0 \u00e8 quotata sul listino di Borsa Italiana dove \u00e8 presente nell'indice FTSE Italia STAR.\nStoria.\nQuesta azienda svizzera investe prevalentemente in laboratori che sviluppano nuove medicine in una fase pi\u00f9 matura del processo di commercializzazione dei loro preparati. Dal 1993 \u00e8 quotata alla SIX Swiss Exchange di Zurigo, dal 1997 al TecDAX della Borsa di Francoforte e dal 2000 alla Borsa Italiana."}
{"id": "2882443", "revid": "339392", "url": "https://it.wikipedia.org/wiki?curid=2882443", "title": "MG ZS", "text": ""}
{"id": "2882445", "revid": "39884", "url": "https://it.wikipedia.org/wiki?curid=2882445", "title": "SWX Swiss Exchange", "text": ""}
{"id": "2882450", "revid": "339392", "url": "https://it.wikipedia.org/wiki?curid=2882450", "title": "A.E.G. J.II", "text": ""}
{"id": "2882456", "revid": "767487", "url": "https://it.wikipedia.org/wiki?curid=2882456", "title": "Fleming and John", "text": "Fleming and John \u00e8 un duo musicale statunitense composto dal polistrumentista John Mark Painter e dalla moglie Fleming McWilliams originario di Nashville (Tennessee) e attivo dalla met\u00e0 degli anni novanta del XX secolo.\nStoria.\nLa coppia si incontr\u00f2 mentre frequentavano il Belmont College a Nashville, e immediatamente cominciarono a collaborare sulle canzoni.\nMentre stavano perseguendo un contratto discografico, Painter cominci\u00f2 a suonare in sessioni di studio con artisti come DC Talk, Sixpence None the Richer, Indigo Girls, Jars of Clay, Nanci Griffith e Jewel.\nNel 1994 registrarono la canzone \"Harder to Belive than Not To\" per la compilation \"\". L'anno seguente, la coppia pubblic\u00f2 il suo primo album studio intitolato \"Delusions of Grandeur\". Ben Folds, amico e fan del duo, chiese a loro di entrare nella band. Continuarono a suonare e a registrare con Folds di volta in volta.\nNel 1999 il duo registr\u00f2 il loro secondo album intitolato \"The Way We Are\", il quale produsse una hit minore con il singolo \"Ugly Girl\".\nIl duo ebbe una seconda carriera come cover band, fornendo registrazioni di canzoni d'altri artisti per album tributo, colonne sonore e compilation.\nLa band \u00e8 stata inattiva a partire dalla fine del tour di \"The Way We Are\" alla fine degli anni novanta. Comunque, recentemente hanno incominciato a fare canzoni da acquistare nella loro pagina di MySpace, affermando che se riescono a finire abbastanza canzoni possono registrare un nuovo album."}
{"id": "2882457", "revid": "174925", "url": "https://it.wikipedia.org/wiki?curid=2882457", "title": "Hornfels", "text": ""}
{"id": "2882458", "revid": "31068225", "url": "https://it.wikipedia.org/wiki?curid=2882458", "title": "Guerra della quinta coalizione", "text": ""}
{"id": "2882465", "revid": "339392", "url": "https://it.wikipedia.org/wiki?curid=2882465", "title": "Winboard", "text": ""}
{"id": "2882472", "revid": "169919", "url": "https://it.wikipedia.org/wiki?curid=2882472", "title": "Hairan", "text": ""}
{"id": "2882478", "revid": "638792", "url": "https://it.wikipedia.org/wiki?curid=2882478", "title": "Harley (personaggio)", "text": ""}
{"id": "2882479", "revid": "169919", "url": "https://it.wikipedia.org/wiki?curid=2882479", "title": "Memor", "text": ""}
{"id": "2882485", "revid": "1924342", "url": "https://it.wikipedia.org/wiki?curid=2882485", "title": "Sting in the Tail", "text": "Sting in the Tail \u00e8 il diciassettesimo album in studio del gruppo musicale tedesco Scorpions, pubblicato nel marzo 2010 dalla Sony Music.\nDescrizione.\nIl disco sembra racchiudere buona parte delle molteplici esperienze musicali della band, da brani prettamente heavy metal come \"Sting in the Tail\" o \"Slave Me\", a struggenti ballate quali \"Lorelei\" e \"SLY\". Nell'album compare anche un duetto con la cantante finlandese Tarja Turunen (nota per la sua militanza nei Nightwish) nel brano \"The Good Die Young\".\nSuccessivamente alla pubblicazione del disco, gli Scorpions hanno annunciato il proprio ritiro dalle scene alla fine del \"Get Your Sting and Blackout World Tour\".\nUn titolo sperimentale per l'album era \"Humanity: Hour II\", un evidente riferimento alla loro precedente , che tuttavia fu scartato.\nSuccesso commerciale.\nL'album ha venduto circa 18.500 copie negli Stati Uniti nella prima settimana di pubblicazione e ha debuttato alla posizione numero 23 della Billboard 200, dando alla band il suo miglior risultato in questa classifica dopo 20 anni. Ha inoltre debuttato nella top 10 in diversi paesi, raggiungendo il primo posto in Grecia.\n\u00c8 stato certificato disco di platino in Germania per aver venduto oltre 200.000 copie."}
{"id": "2882488", "revid": "599013", "url": "https://it.wikipedia.org/wiki?curid=2882488", "title": "Ilian Stojanov", "text": "Carriera.\nClub.\nDurante la sua carriera ha giocato con , Velba\u017ed, Levski Sofia, JEF United e Sanfrecce Hiroshima, squadra di cui fa tuttora parte.\nNazionale.\nDal 1998 ha ottenuto 38 presenze con la maglia della Nazionale bulgara."}
{"id": "2882489", "revid": "31068642", "url": "https://it.wikipedia.org/wiki?curid=2882489", "title": "Greta Lovisa Gustafson", "text": ""}
{"id": "2882491", "revid": "169919", "url": "https://it.wikipedia.org/wiki?curid=2882491", "title": "Valente Senior", "text": ""}
{"id": "2882496", "revid": "767487", "url": "https://it.wikipedia.org/wiki?curid=2882496", "title": "Delusions of Grandeur", "text": "Delusions of Grandeur \u00e8 l'album di debutto del duo musicale statunitense Fleming and John pubblicato nel 1995."}
{"id": "2882500", "revid": "21079", "url": "https://it.wikipedia.org/wiki?curid=2882500", "title": "Superficie (matematica)", "text": ""}
{"id": "2882505", "revid": "1543377", "url": "https://it.wikipedia.org/wiki?curid=2882505", "title": "Euroseries 3000 2008", "text": "La stagione 2008 dell'Euroseries 3000 fu la decima della serie e venne disputata in 8 weekend, con 15 gare totali. Vi presero parte 22 piloti e 8 team. La serie venne vinta dal pilota francese Nicolas Prost, figlio dell'ex pilota Alain.\nLa pre-stagione.\nCalendario.\nLa prima versione del calendario venne presentata il 18 gennaio 2008. In marzo viene sostituita la tappa di settembre di Valencia con un \"weekend\" a Magny Cours, per evitare di correre due volte sul circuito Ricardo Tormo.\nRiassunto della stagione.\nCalendario.\nNel corso della stagione la tappa francese di Magny-Cours venne rimpiazzata con una gara a Jerez."}
{"id": "2882509", "revid": "767487", "url": "https://it.wikipedia.org/wiki?curid=2882509", "title": "L'erede dei Grishus", "text": "L'erede dei Grishus (\"Zur Chronik von Grieshuus\") \u00e8 un film tedesco del 1925 diretto da Arthur von Gerlach.\nTratto dalla novella \"Sulla cronaca di Grieshuus\" di Theodor Storm del 1884 e sceneggiato da Thea von Harbou, \u00e8 noto in Italia anche con il titolo \"Cronache della Casa Grigia\".\nTrama.\nIl nobile feudatario barone di Grishus, scopre che suo figlio, Heinrich, \u00e8 follemente innamorato della umile figlia di un suo vassallo. Scandalizzato da questo passione contraria ad ogni convenienza sociale del tempo, il barone ordina che la giovane venga rinchiusa in una torre e non possa mai varcare le mura del suo castello. Nonostante questa decisione, suo figlio non retrocede dal manifestare il suo amore per la giovane fanciulla, nemmeno sotto la minaccia di essere diseredato e privato dei suoi diritti di successione; a questo punto il barone straccia il suo testamento e disereda il giovane. Quando il vecchio barone muore, il castello viene chiuso e le sue chiavi date in custodia ai nobili del regno che debbono decidere se consegnare tutte le propriet\u00e0 ed il titolo al giovane erede naturale, nonostante il suo matrimonio plebeo, o ad un cugino avido che ne contesta i diritti. Deciso ad ottenere il titolo e le propriet\u00e0 del vecchio barone, il cugino del giovane Heinrich si reca dalla sua umile sposa, che aspetta un bambino, e che \u00e8 ignara delle rovinose conseguenze che la sua unione ha portato al suo giovane sposo. Di fronte alla rivelazione di essere stata causa della rovina del suo amato, la giovane cade malata. Quando Heinrich viene a conoscenza del crudele gesto del cugino, fugge in una notte tempestosa con il suo cavallo alla ricerca di vendetta. Dopo aver ucciso il malfattore torna alla sua casa dove trova la moglie morta e il bambino scomparso, poich\u00e9 la nutrice, atterrita dalla sua ira, \u00e8 intanto fuggita nei boschi portando con s\u00e9 il neonato."}
{"id": "2882513", "revid": "339392", "url": "https://it.wikipedia.org/wiki?curid=2882513", "title": "John D. Rockefeller, Jr.", "text": ""}
{"id": "2882515", "revid": "339392", "url": "https://it.wikipedia.org/wiki?curid=2882515", "title": "Euroseries 3000 2005", "text": ""}
{"id": "2882517", "revid": "3535", "url": "https://it.wikipedia.org/wiki?curid=2882517", "title": "Movimento delle Forze Armate", "text": ""}
{"id": "2882520", "revid": "339392", "url": "https://it.wikipedia.org/wiki?curid=2882520", "title": "Euroseries 3000 2003", "text": ""}
{"id": "2882524", "revid": "339392", "url": "https://it.wikipedia.org/wiki?curid=2882524", "title": "Euroseries 3000 2004", "text": ""}
{"id": "2882525", "revid": "767487", "url": "https://it.wikipedia.org/wiki?curid=2882525", "title": "The Way We Are", "text": "The Way We Are \u00e8 il secondo album studio del duo musicale statunitense Fleming and John commercializzato nel 1999."}
{"id": "2882526", "revid": "339392", "url": "https://it.wikipedia.org/wiki?curid=2882526", "title": "Euroseries 3000 2002", "text": ""}
{"id": "2882527", "revid": "125494598", "url": "https://it.wikipedia.org/wiki?curid=2882527", "title": "American Academy in Rome", "text": "L'American Academy in Rome (Accademia americana a Roma) \u00e8 un'istituzione culturale statunitense, con sede sul Gianicolo, fondata nel 1894 per \"promuovere il perseguimento degli studi e della ricerca avanzata nel campo delle belle arti e delle discipline umanistiche\".\nFondazione.\nL'assetto dell'Accademia americana a Roma risale al 1913, quando si realizz\u00f2 una fusione tra la \"American School of Architecture\" (fondata nel 1894) e la \"American School of Classical Studies in Rome\" (istituita nel 1895 dall'Archaeological Institute of America).\nTra i fondatori vi furono Charles Follen McKim, William Kissam Vanderbilt, Henry Clay Frick, John D. Rockefeller, Jr., Andrew Carnegie, Richard Morris Hunt, Austin W. Lord, Daniel Burnham, William Ware, Henry Gurdon Marquand, e Martin Brimmer.\nAttivit\u00e0.\nRome Prize.\nL'Accademia offre ospitalit\u00e0 temporanea a studiosi e artisti statunitensi che hanno ricevuto il prestigioso \"Rome Prize\" (da non confondersi con altri omonimi riconoscimenti, come il francese \"Prix de Rome\").\nI \"Rome Prize\" sono conferiti in vari campi:\nAltre iniziative.\nOltre ai borsisti destinatari del premio (denominati con l'acronimo FAAR - \"Fellows of the American Academy in Rome\"), in diversi periodi vivono, frequentano o lavorano nell'accademia studiosi o artisti in visita.\nAnche i membri residenti (RAAR), in genere essi stessi studiosi o artisti di rilievo, vivono nell'Accademia per tre mesi. Vi sono due o tre residenti all'anno per ciascun campo di studio.\nL'Accademia ospita numerosi programmi estivi, tra cui la \"Classical Summer School\", il Seminario estivo del NEH-\"National Endowment for the Humanities\", il Programma estivo sulla ceramica romana, e il programma estivo in Archeologia. Sono iniziative aperte a vari studiosi, docenti, e studenti.\nL'accademia ospita inoltre la \"Fototeca Unione\", fondata da Ernest Nash.\nSedi.\nL'Accademia \u00e8 ospitata in diversi edifici. La sede principale, in via Angelo Masina, aperta nel 1914, fu progettata da Charles Follen McKim, William Rutherford Mead, e Stanford White. Il cortile ha una fontana disegnata dallo scultore Paul Manship. L'architetto Michael Graves ha progettato la biblioteca dei libri rari nel 1996.\nL'Accademia possiede, inoltre, la \"Villa Aurelia\", una tenuta di campagna costruita nel 1650 per il Cardinale Girolamo Farnese. L'edificio serv\u00ec come quartier generale di Giuseppe Garibaldi durante l'assedio francese di Roma nel 1849, in occasione dell'esperienza della Repubblica Romana. La villa fu pesantemente danneggiata durante l'assalto e successivamente restaurata.\nFu quindi comprata da Clara Jessup Heyland, ereditiera di Filadelfia. Heyland mor\u00ec nel 1909, e la villa entr\u00f2 nel possesso dell'Accademia, secondo le volont\u00e0 espresse con lascito testamentario."}
{"id": "2882528", "revid": "256896", "url": "https://it.wikipedia.org/wiki?curid=2882528", "title": "Accademia americana a Roma", "text": ""}
{"id": "2882529", "revid": "339392", "url": "https://it.wikipedia.org/wiki?curid=2882529", "title": "Euroseries 3000 2001", "text": ""}
{"id": "2882530", "revid": "256896", "url": "https://it.wikipedia.org/wiki?curid=2882530", "title": "Accademia americana di Roma", "text": ""}
{"id": "2882531", "revid": "339392", "url": "https://it.wikipedia.org/wiki?curid=2882531", "title": "Euroseries 3000 2000", "text": ""}
{"id": "2882532", "revid": "182396", "url": "https://it.wikipedia.org/wiki?curid=2882532", "title": "Uranio (usurpatore)", "text": "Zosimo riporta che nel 221 un certo Uranio si sarebbe ribellato ed avrebbe assunto la porpora contro uno dei Severi, Eliogabalo o Alessandro, senza successo.\nTale resoconto, secondo alcuni storici moderni, potrebbe nascere da un errore dello storico nel riportare la storia di Uranio Antonino, altro usurpatore del trono imperiale nel 253 contro Valeriano.\nSecondo tali storici, l'Uranio di Zosimo sarebbe dunque Uranio Antonino."}
{"id": "2882533", "revid": "339392", "url": "https://it.wikipedia.org/wiki?curid=2882533", "title": "Euroseries 3000 1999", "text": ""}
{"id": "2882537", "revid": "1573940", "url": "https://it.wikipedia.org/wiki?curid=2882537", "title": "Domus Galilaeae", "text": "La Domus Galilaeae \u00e8 un centro di formazione, di studio e di ritiro spirituale ideato e gestito dal Cammino Neocatecumenale, situato sul Monte delle Beatitudini, in Israele.\nScopo della \"Domus\" \u00e8 anche quello di \"leggere il Vangelo alla luce della tradizione e delle Liturgie ebraiche\", perch\u00e9 questo aiuta a capire \"il mistero di questo popolo, che non dimostra l'esistenza di Dio, ma, come testimone vivente, ne proclama la presenza lungo tutta la storia\".\nL'origine.\nL'idea nacque dal desiderio di papa Paolo VI di costruire in Israele un centro dove i seminaristi potessero completare la loro formazione prima di essere ordinati.\nAll'inizio degli anni \u201880 la Custodia di Terra Santa offr\u00ec al Cammino neocatecumenale la possibilit\u00e0 di costruire un centro di formazione, di studio e di ritiro spirituale su di un terreno situato sulla montagna delle Beatitudini.\nAlcuni anni dopo, nel 1994, il progetto fu appoggiato anche da papa Giovanni Paolo II, che vedeva in esso un servizio per tutti i popoli e \"per tutta la Chiesa\".\nLa costruzione inizi\u00f2 quindi nel gennaio del 1999 con la posa della prima pietra contenente un frammento della tomba di san Pietro benedetto dal Pontefice e fu completato l'anno successivo.\nProgetto.\nIl progetto \u00e8 opera dell'iniziatore del Cammino neocatecumenale, Kiko Arg\u00fcello, e di alcuni architetti italiani e spagnoli. La costruzione \u00e8 in stile moderno ed \u00e8 costituita da tre livelli distinti, che degradano verso il lago di Tiberiade.\nNel primo livello (o terrazza), pi\u00f9 alto rispetto al lago, \u00e8 presente un centro congressi che pu\u00f2 contenere circa trecento persone ed \u00e8 dotato di servizi di traduzione simultanea: esso viene utilizzato per incontri internazionali di teologia, di studi biblici, incontri di Conferenze Episcopali, incontri per la formazione permanente dei presbiteri e per la formazione di seminaristi nell'ultima fase di preparazione al presbiterato.\n\u00c8 presente anche una biblioteca computerizzata (completata nel marzo 2005), anch'essa in stile moderno, per lo studio e l'approfondimento delle Scritture.\nVi \u00e8 poi un \"Santuario della Parola\", a disposizione degli ospiti della casa, per scrutare la Bibbia. Sulla parete di fondo del Santuario si trova un tabernacolo che contiene, su due livelli, il Santissimo Sacramento e la Sacra Scrittura, secondo quanto indicato nella Dei Verbum.\nIl resto della \"Domus\" ospita inoltre una chiesa per le celebrazioni eucaristiche (che pu\u00f2 accogliere fino a trecento persone) ed una cappella del Santissimo, sormontata da un calice stilizzato che fa riferimento alla Passione di Ges\u00f9.\nInfine, attorno al \"Chiostro centrale\" sono disposti gli altri servizi: il refettorio, sale per incontri, l'ingresso principale con la reception, la cucina.\nLa costruzione, finanziata da vari benefattori (tra cui alcuni cardinali e vescovi) e dalle comunit\u00e0 del Cammino neocatecumenale, \u00e8 iniziata nel gennaio 1999 sotto la direzione di un architetto ebreo, Dan Mochly di Haifa, in collaborazione con un architetto argentino, P. Daniel Cevilan ed \u00e8 stata inaugurata nel 2000 da Papa Karol Wojty\u0142a, che visit\u00f2 Giordania ed Israele in quell'anno."}
{"id": "2882543", "revid": "39884", "url": "https://it.wikipedia.org/wiki?curid=2882543", "title": "Besana spa", "text": ""}
{"id": "2882545", "revid": "830939", "url": "https://it.wikipedia.org/wiki?curid=2882545", "title": "Posidippo", "text": "Biografia.\nNato nella capitale del regno di Macedonia, visse per diverso tempo sull'isola di Samo, dove fu, probabilmente, membro di un cenacolo letterario con i suoi amici Edilo e Asclepiade di Samo. In un secondo tempo si sarebbe stabilito definitivamente ad Alessandria d'Egitto alla corte di Tolomeo I e, successivamente, di Tolomeo II, svolgendo incarichi per cui fu onorato dalla Lega Etolica.\nEpigrammi.\nVentitr\u00e9 dei suoi epigrammi sono inclusi nell'Antologia Palatina e molti altri vengono citati per intero nel Deipnosophistai di Ateneo di Naucrati.&lt;br&gt;\nSi riteneva che Posidippo avesse composto versi solo sull'amore e di tipo simposiaco, quando, nel 2001, venne scoperto il famoso papiro di Milano, che si trovava nel cartonnage di una mummia egiziana datata attorno al 180 a.C. Esso conteneva 112 epigrammi, due dei quali attribuiti con certezza a Posidippo e che parlano della corte dei Tolomei, delle pietre preziose e della divinazione fatta osservando gli uccelli. Siccome la paternit\u00e0 di questi due componimenti \u00e8 stata riconosciuta a Posidippo, gli studiosi hanno dedotto che molto probabilmente anche il resto del papiro \u00e8 opera del poeta. Il nuovo \"corpus\" comprende epigrammi sulle virt\u00f9 delle pietre, di origine orfica; sui presagi; anatematici; sepolcrali; sulle statue; su vittorie equestri; su naufragi; su guarigioni miracolose; su caratteri particolari."}
{"id": "2882549", "revid": "188402", "url": "https://it.wikipedia.org/wiki?curid=2882549", "title": "PyGame", "text": ""}
{"id": "2882558", "revid": "986213", "url": "https://it.wikipedia.org/wiki?curid=2882558", "title": "Giovanni Vasa", "text": "Biografia.\nEra figlio di Giovanni III di Svezia e della seconda moglie Gunilla Bielke.\nAll'et\u00e0 di un anno venne nominato duca di Finlandia, conte di \u00c5land e conte di Br\u00e5borg. Venne educato insieme a suo cugino Gustavo Adolfo, futuro re.\nDopo la battaglia di St\u00e5ngebro, il cattolico Sigismondo III di Svezia venne deposto nel 1599. Giovanni, a 10 anni, sarebbe stato il prossimo re nella linea di successione. Suo zio Carlo, duca di S\u00f6dermanland (1550-1611), il pi\u00f9 vicino degli adulti nella linea di successione, assunse la reggenza e fino al 1604 non fu proclamato re.\nNel 1604 venne stipulato il patto di successione di Norrk\u00f6ping: Giovanni, a 15 anni, rinunci\u00f2 ai suoi diritti successori e venne proclamato re suo zio con il nome di Carlo IX.\nGli vennero offerti vari ducati tra cui \u00d6sterg\u00f6tland, Kinda e il distretto Ydre nello Sm\u00e5land, la contea di \u0141\u0105cko, cos\u00ec come l'intera provincia di Dalsland.\nNel 1605 mentre il re Carlo era in guerra in Livonia, il duca Giovanni fu insieme con la regina Cristina e altri consiglieri del regno un membro del governo provvisorio."}
{"id": "2882562", "revid": "3115", "url": "https://it.wikipedia.org/wiki?curid=2882562", "title": "Naum (scacchi)", "text": "Naum \u00e8 un motore scacchistico sviluppato da Aleksandar Naumov. Supporta interfacce XBoard e UCI ed \u00e8 disponibile per sistemi con processore singolo o multiprocessore con Microsoft Windows, Unix-like e Palm OS. Supporta tablebase fino a 5 pezzi. La prima versione, Naum 1.0, \u00e8 stata distribuita nell'aprile 2004.\nNel marzo 2010 Naum 4.1 occupa la seconda posizione nella maggior parte delle liste di rating dei motori scacchistici (SSDF, CCRL 40/40, CEGT 40/20, WBEC), in tutti i casi dietro Rybka 3.\nNaum 2.0 \u00e8 stato reso disponibile gratuitamente per il download nel settembre 2006: supporta sistemi con processore singolo e un solo core, ed \u00e8 compatibile con i libri di apertura aggiornati, anch'essi disponibili per il download. Dal giugno del 2006 \u00e8 disponibile gratuitamente anche Naum 1.8 per Palm OS. Il progetto \u00e8 comunque stato ufficialmente abbandonato nel 2012, come indica chiaramente la homepage ufficiale. Naumov ha reso disponibile successivamente una patch, sviluppata prima del ritiro ma non distribuita in precedenza, che estende la capacit\u00e0 di calcolo parallelo del motore a 16 thread. Naum dopo il ritiro ha partecipato a competizioni private, come la \"Thoresen Chess Engines Competition\" (TCEC)."}
{"id": "2882566", "revid": "484362", "url": "https://it.wikipedia.org/wiki?curid=2882566", "title": "Posidippo di Pella", "text": ""}
{"id": "2882568", "revid": "1543377", "url": "https://it.wikipedia.org/wiki?curid=2882568", "title": "Prefettura di Coyah", "text": " \nCoyah \u00e8 una prefettura della Guinea nella regione di Kindia, con capoluogo Coyah.\nLa prefettura \u00e8 divisa in 4 sottoprefetture:"}
{"id": "2882571", "revid": "1714743", "url": "https://it.wikipedia.org/wiki?curid=2882571", "title": "Guglielmo in Baviera", "text": "Biografia.\nL'Infanzia.\nGuglielmo nacque il 10 novembre del 1752 da Johann, Conte Palatino di Birkenfeld-Gelnhausen e sua moglie la Contessa Sophie Charlotte von Salm, Wild- und Rheingr\u00e4fin in Dhaun. Nel 1778, Guglielmo divenne membro onorario della \"Bayerische Akademie der Wissenschaften\".\nIl Matrimonio.\nIl 30 gennaio 1789 Guglielmo spos\u00f2 a Mannheim la Contessa Palatina Maria Anna di Zweibr\u00fccken-Birkenfeld, figlia di Federico Michele di Zweibr\u00fccken-Birkenfeld e di sua moglie Maria Francesca del Palatinato-Sulzbach.\nDuca in Baviera.\nIl 16 febbraio 1799, il capo della famiglia Wittelsbach, l'Elettore Carlo Teodoro di Baviera mor\u00ec. A quel tempo c'erano due rami superstiti della famiglia Wittelsbach: Zweibr\u00fccken (guidato dal duca Massimiliano Giuseppe) e Birkenfeld (guidata da Guglielmo Conte Palatino). Massimiliano Giuseppe eredit\u00f2 il titolo di Elettore, mentre Guglielmo fu compensato con il titolo di duca \"in\" Baviera. La forma duca \"in\" Baviera fu scelta perch\u00e9 nel 1506 era stata stabilita la primogenitura nella Casa di Wittelsbach e di conseguenza poteva esservi un solo Duca \"di\" Baviera.\nLa Morte.\nGuglielmo fu seppellito nella cripta sepolcrale della famiglia dei duchi in Baviera nell'Abbazia di Tegernsee.\nDiscendenza.\nGuglielmo e Maria Anna ebbero tre figli:"}
{"id": "2882575", "revid": "1543377", "url": "https://it.wikipedia.org/wiki?curid=2882575", "title": "Prefettura di Dubr\u00e9ka", "text": " \nDubr\u00e9ka \u00e8 una prefettura della Guinea nella regione di Kindia, con capoluogo Dubr\u00e9ka.\nLa prefettura \u00e8 divisa in 7 sottoprefetture:"}
{"id": "2882579", "revid": "1543377", "url": "https://it.wikipedia.org/wiki?curid=2882579", "title": "Prefettura di For\u00e9cariah", "text": " \nFor\u00e9cariah \u00e8 una prefettura della Guinea nella regione di Kindia, con capoluogo For\u00e9cariah.\nLa prefettura \u00e8 divisa in 10 sottoprefetture:"}
{"id": "2882582", "revid": "74801", "url": "https://it.wikipedia.org/wiki?curid=2882582", "title": "John N. Dalton", "text": "Biografia.\nFu il sessantatreesimo governatore della Virginia. Era il figlio adottivo di Ted Dalton, studi\u00f2 al College di William e Mary e alla University of Virginia Law School.\nOltre alla carica di governatore ricopr\u00ec anche la carica di vicegovernatore."}
{"id": "2882583", "revid": "1543377", "url": "https://it.wikipedia.org/wiki?curid=2882583", "title": "Prefettura di Kindia", "text": " \nKindia \u00e8 una prefettura della Guinea nella regione di Kindia, con capoluogo Kindia.\nLa prefettura \u00e8 divisa in 10 sottoprefetture:"}
{"id": "2882586", "revid": "1543377", "url": "https://it.wikipedia.org/wiki?curid=2882586", "title": "Prefettura di T\u00e9lim\u00e9l\u00e9", "text": " \nT\u00e9lim\u00e9l\u00e9 \u00e8 una prefettura della Guinea nella regione di Kindia, con capoluogo T\u00e9lim\u00e9l\u00e9.\nLa prefettura \u00e8 divisa in 14 sottoprefetture:"}
{"id": "2882587", "revid": "2033069", "url": "https://it.wikipedia.org/wiki?curid=2882587", "title": "I'm in the Band", "text": "I'm in the Band \u00e8 una sitcom americana prodotta e trasmessa da Disney XD. Il primo episodio della serie \u00e8 stato trasmesso negli Stati Uniti il 27 novembre 2009, per poi esser trasmesso regolarmente dal 20 febbraio 2010.\nLo show segue le avventure di un giovane ragazzo di nome Tripp Campbell, che si unisce alla band che lui tanto adora, gli Iron Weasel. In ogni episodio cerca di rilanciare la loro carriera, ormai da tempo finita."}
{"id": "2882589", "revid": "92920", "url": "https://it.wikipedia.org/wiki?curid=2882589", "title": "Meg White", "text": "Primi anni.\nMeg White \u00e8 nata a Grosse Pointe Farms, Michigan da Walter Hackett White Jr. e Catherine White. Ha trascorso gli anni dell'infanzia assieme ai suoi genitori e sua sorella Heather nell'area di Detroit.\nCarriera.\nJack White ha trascorso gran parte degli anni novanta suonando in diverse band. Nel 1997, Meg prov\u00f2 per la prima volta a suonare la batteria. I due cominciarono a chiamarsi The White Stripes e ben presto suonarono al loro primo concerto a Detroit.\nJack ha espressamente considerato Meg la componente chiave degli Stripes. Occasionalmente Meg ha avuto anche il ruolo di voce solista, cantando in \"In the Cold, Cold Night\" nell'album \"Elephant\", \"Passive Manipulation\" nell'album \"Get Behind Me Satan\", \"Who's a Big Baby\" e \"St. Andrew (This Battle Is in the Air)\" nell'album \"Icky Thump\". Jack e Meg cantano invece insieme nella canzoni \"Hotel Yorba\", \"This Protector\", \"Rated X\", \"Well It's True That We Love One Another\" e \"Rag and Bone\".\nMeg White \u00e8 comparsa anche nella copertina del singolo \"Pink\" dei Whirlwind Heat e nel video della canzone \"Cha Cha Twist\" dei Detroit Cobras. Insieme a Jack White ha recitato in un segmento del film \"Coffee and Cigarettes\".\nVita personale.\nTra la fine degli anni '90 e l'inizio dei 2000 ha avuto una relazione con Jack White, il quale ha adottato il cognome naturale di Meg come suo pseudonimo artistico. Prendendosi gioco della stampa, Jack ha proposto due versioni: che sono stati effettivamente sposati per quattro anni, oppure che sarebbero i fratelli pi\u00f9 piccoli di una grande famiglia (fatto molto improbabile, essendo nati nel luglio del 1975 e nel dicembre del 1974).\nL'11 settembre 2007, il gruppo fu costretto a cancellare diciotto date a causa dei disturbi d'ansia di Meg. Il giorno seguente, questi problemi causarono l'annullamento dell'intero tour.\nNel maggio 2009, Meg White ha sposato il chitarrista Jackson Smith, figlio di Patti e Fred Smith."}
{"id": "2882601", "revid": "1573940", "url": "https://it.wikipedia.org/wiki?curid=2882601", "title": "Zebrasoma flavescens", "text": "Zebrasoma flavescens (), conosciuto comunemente come pesce chirurgo giallo, \u00e8 un pesce d'acqua marina appartenente alla famiglia Acanthuridae. \u00c8 uno dei pi\u00f9 comuni pesci d'acquario.\nDistribuzione e habitat.\n\u00c8 diffuso principalmente in tutto l'Oceano Pacifico e Indiano, ma soprattutto nelle isole Hawaii. &lt;br&gt;\nAbita principalmente le barriere coralline, preferendo temperature comprese tra i 28\u00b0/30\u00b0, ed una densit\u00e0 che oscilla tra i 1018/1022, da una profondit\u00e0 di 2 metri a una di 46 metri. Le Hawaii sono il luogo pi\u00f9 comune per la raccolta in acquario, in cui vengono acquistati fino al 70% di esemplari per l'acquariofilia.\nDescrizione.\nAppartenenti alla famiglia dei pesci chirurgo, gli adulti di questa specie possono raggiungere una lunghezza massima di 37 centimetri, anche se normalmente non superano i 20 centimetri, e uno spessore di 1-2 centimetri. I maschi adulti tendono ad essere pi\u00f9 grandi delle femmine. Tutti gli individui di questa specie presentano una livrea di un colore giallo vivo, ma di notte il giallo si dissolve leggermente e si viene a formare una macchia marrone nel mezzo, con una bianca banda orizzontale; con le prime luci del mattino ritorna velocemente il colore giallo brillante. Il corpo \u00e8 di medie dimensioni, con una forma simile a una freccia, grazie alle pinne dorsali e pinne ventrali, che sono quasi un'estensione del loro corpo, e un muso appuntito, dotato di una piccola bocca. Come ogni pesce chirurgo che si rispetti presenta sul peduncolo caudale lo scudetto tipico degli Acanturidi. &lt;br&gt;\n\u00c8 diventata una specie molto popolare per gli acquariofili marini, poich\u00e9 il pesce tende ad essere attivo, resistente, e non aggressivo nei confronti delle altre specie.\nComportamento.\nDi norma i pesci chirurgo vivono in grandi branchi, ma vedere un branco di Z. flavescens \u00e8 raro, poich\u00e9 sono animali solitari o che nuotano in coppia. &lt;br&gt;\nGli esemplari di questa famiglia sono da considerarsi relativamente pacifici, poich\u00e9 ricorrono a tecniche intimidatorie piuttosto che di combattimento vero e proprio.\nAlimentazione.\nCome ogni pesce chirurgo anche lo \"Zebrasoma flavescens\" \u00e8 un animale erbivoro, nutrendosi, in natura, di alghe bentoniche e altro materiale vegetale marino. In cattivit\u00e0 sono di solito nutriti con carne o pesce tipici del cibo d'acquario, ma gli effetti di questa dieta a lungo termine sono discutibili. In natura i pesci chirurgo gialli forniscono dei servizi alle tartarughe marine, rimuovendo la crescita di alghe dai loro gusci.\nAcquariofilia.\nQuesto pesce \u00e8 pescato prevalentemente per la sua alta richiesta nel campo dell'acquariofilia. In cattivit\u00e0 \u00e8 un pesce dal semplice allevamento, richiede spazi notevoli (minimo 300 litri) ed \u00e8 perfetto per acquari marini o di barriera.\nNella cultura di massa.\nIl Zebrasoma flavescens appare nel film Alla ricerca di Nemo e alla fine del seguito Alla ricerca di Dory, questo "}
{"id": "2882602", "revid": "1924342", "url": "https://it.wikipedia.org/wiki?curid=2882602", "title": "You Got the Love", "text": "You Got the Love \u00e8 una canzone del gruppo The Source del 1986 e vede la collaborazione della cantante Candi Staton."}
{"id": "2882603", "revid": "173414", "url": "https://it.wikipedia.org/wiki?curid=2882603", "title": "Universal Chess Interface", "text": "Universal Chess Interface (UCI) \u00e8 un protocollo di comunicazione libero che permette ad un motore scacchistico di comunicare con la sua interfaccia grafica.\nUCI \u00e8 stato progettato e pubblicato, nel novembre del 2000, da Rudolf Huber e Stefan Meyer-Kahlen, gli stessi autori di Shredder, in competizione con il gi\u00e0 diffuso XBoard/WinBoard. Come quest'ultimo, \u00e8 gratuito e liberamente implementabile.\nUCI assegna all'interfaccia alcune attivit\u00e0 che tipicamente venivano svolte dallo stesso motore, in particolare la ricerca nel libro d'apertura (per il quale UCI non ha formati specifici, a differenza di altre interfacce proprietarie) e l'utilizzo delle tablebase nel caso queste ultime non siano supportate dal motore (sebbene il loro impiego sia pi\u00f9 efficace se gestito dal motore stesso, in quanto le informazioni delle tablebase aiutano l'analisi di possibili posizioni future).\nIl protocollo UCI era utilizzato da ben pochi motori fino a quando la ChessBase inizi\u00f2 a supportarlo nel 2002. Attualmente \u00e8 supportato da oltre 100 motori, tra i quali tutti i maggiori come Stockfish, Rybka, Shredder, HIARCS, Fritz, Naum, Zappa, Spike, Fruit."}
{"id": "2882608", "revid": "367445", "url": "https://it.wikipedia.org/wiki?curid=2882608", "title": "Winnie-the-Pooh", "text": ""}
{"id": "2882612", "revid": "599013", "url": "https://it.wikipedia.org/wiki?curid=2882612", "title": "Brito", "text": ""}
{"id": "2882613", "revid": "83531", "url": "https://it.wikipedia.org/wiki?curid=2882613", "title": "Giro di Svizzera 1968", "text": "Il Giro di Svizzera 1968, trentaduesima edizione della corsa, si svolse dal 14 al 21 giugno 1968, per un percorso totale di 1 376\u00a0km con partenza e arrivo dalla citt\u00e0 di Zurigo. Il corridore svizzero Louis Pfenninger si aggiudic\u00f2 la corsa concludendo in 37h01'10\".\nAl via si presentarono 87 atleti. I ciclisti arrivati al traguardo finale furono 51, mentre 36 si ritirarono, con una percentuale di arrivi pari al 59%."}
{"id": "2882615", "revid": "422900", "url": "https://it.wikipedia.org/wiki?curid=2882615", "title": "Britto", "text": ""}
{"id": "2882616", "revid": "767487", "url": "https://it.wikipedia.org/wiki?curid=2882616", "title": "Hey Arnold! Il film", "text": "Hey Arnold! Il film (\"Hey Arnold!: The Movie\") \u00e8 un film d'animazione del 2002, basato sulla serie animata \"Hey, Arnold!\". Il film \u00e8 stato distribuito nei cinema il 28 giugno del 2002 dalla Paramount Pictures.\nTrama.\nArnold e Gerald tornano a casa con un pallone da basket sgonfio a causa dalla sconfitta alla partita di basketball da parte di Wolfgang e la squadra della quinta classe. Prima che Arnold torni a casa, vede moltissima gente radunata vicino al Sig. Green ad uno dei suoi vicini il quale parla a proposito di qualcosa. Il Sig. Green, spiega che un imprenditore di una grossa multinazionale(della FTi\u00a0\u2013 Future Tech Industries) vuole comprare tutto l'isolato per raderlo al suolo, al fine di trasformarlo in un centro commerciale. Arnold propone allora una propaganda contro la FTi al fine di convincere tutti a non vendere.\nLa situazione si concentra successivamente verso Helga, che tornata a Casa, trova suo padre (Big Bob Pataki), che sta discutendo con alcuni uomini della FTi, tra cui Nick Vermicelli (Manager di Big Bog nella Serie). Il Sig. Pataki viene convinto a costruire un negozio di cercapersone all'interno del centro commerciale di Scheck dal nome Big Bob's Super Beeper Emporium. Helga cerca di convincere il proprio padre a lasciare le cose cos\u00ec per come stanno poich\u00e9 spiega anche molti sarebbero costretti a vendere e a trasferirsi, ma Big Bob, non vuole sentire ragioni, sostiene anzi che con la sua nuova attivit\u00e0 imprenditoriale, essi potranno vivere nel lusso e che potranno permettersi tutto ci\u00f2 che desiderano. Di Seguito si ritorna ad Arnold che l'indomani comincia la campagna di protesta contro la FTi (Senza molto successo).\nTrascorsi 24 giorni ai ragazzi dell'isolato viene in mente di organizzare un party all'aperto chiamato \u201cBlocco Selvaggio\u201d in cui si esibiscono tutti i pensionandi, compresi i nonni in un concerto. Poco dopo arrivano le forze speciali (la S.P.A.T.), i quali arrestano la nonna di Arnold e demoliscono tutte le bancarelle. Il giorno successivo alla sala giochi (\u201cL'arcade\u201d) Gerald, spiega ad Arnold che non sempre si pu\u00f2 vincere e lo consola dicendogli che ha fatto del suo meglio. Pi\u00f9 tardi Arnold torna a casa ma non trova la nonna, poich\u00e9 essa tenta di evadere di continuo (credendo che sia un gioco), difatti la riportano in cella quattro volte.\nSalendo su per le scale Arnold, nota i pensionandi che sistemano le cose in degli scatoloni, poi salito in camera con sua amara sorpresa, trova il nonno che sta pensando a sistemare la sua roba in alcune scatole nonostante non abbia ancora venduto. I due allora si soffermano a parlare ed esce fuori che la pensione venne vinta dal bisnonno di Arnold ad una partita a carte, quindi procedendo con la sua storia il nonno racconta che quella casa fu di propriet\u00e0 di un membro della rivolta dei pomodori, rivolta causata dalle tasse elevate che la Britannia aveva imposto sui pomodori. I Cittadini si rivoltarono contro i soldati, vennero quindi mandate le giubbe rosse con l'ordine di arrestarli da parte del governatore Arcibald Von Sheck. A quel punto Arnold esclama \u201cVon Sheck?!?\u201d e il nonno risponde dicendo che magari fosse un suo avo.\nComunque la storia continua con la sconfitta delle giubbe rosse. Arnold allora convince il nonno a non vendere perch\u00e9 pensa che vi sia un documento che garantisce all'isolato il diritto di patrimonio storico, infatti il nonno conferma che vi fosse un documento del genere ma che fosse andato perduto. Il giorno seguente Arnold e Gerald si recano dal Sig. Bealy, l'unico che pu\u00f2 aiutarli alla ricerca del documento ma quest'ultimo mostratosi dapprima indisponente, finir\u00e0 per cedere con un piccolo trucchetto escogitato dai ragazzi. Messosi al lavoro il Sig. Bealy ricerca le informazioni necessarie ma nonostante ci\u00f2 il computer indica che l'ubicazione del documento \u00e8 sconosciuta e i due ragazzi si perdono d'animo.\nIl sig. Bealy allora per aiutarli, consiglia loro di andare dal coroner dicendo loro che per\u00f2 \u00e8 un po' tocco, (cio\u00e8 che non ha tutte le rotelle a posto), ma che \u00e8 un vero patito dalla storia. I due ragazzi giungono quindi alla casa del Coroner e Gerald un po' spaventato dapprima decide di andarsene con la scusa che non vi sia nessuno dentro, ma poi insieme i due entrano nella \u201cCOLD ROOM\u201d ossia la camera mortuaria, dove il coroner li spaventa poich\u00e9 stava riposando sotto un lenzuolo quasi come se fosse un cadavere.\nSuccessivamente il coroner spiega loro che la rivolta fu un avvenimento storico di una grande importanza per la nascita della loro citt\u00e0, spiegando inoltre che il documento venne acquistato da una grande Multi Nazionale, di cui non conosceva il nome. I due ragazzi imboccano l'autobus in cui incontrano il conducente Murray assai acido verso i ragazzi. Giunti all'indirizzo prestabilito scoprono che il documento \u00e8 in mano alla FTi e increduli decidono di andare a parlare con il Sig. Sheck, ma vengono fermati dal capo della vigilanza il quale dapprima dice loro che bisogna prendere appuntamento, e subito dopo che il Sig. Sheck non prende appuntamento poich\u00e9 i due ragazzi volevano prendere appunto appuntamento.\nSilenziosamente i due riescono ad intrufolarsi per i corridoi, ma le telecamere della FTi riescono a sorprenderli, quindi il Sig. Scheck chiede al capo della vigilanza di portarli nel suo ufficio. Rimproverato e cacciato il capo della vigilanza, i due ragazzi, discutono con Sheck e Arnold menziona il documento. Sheck allora tenta di imbrogliarli dicendo loro di aver fatto svolgere delle ricerche, con il risultato che il documento non esiste. Gerald allora si rifiuta di credere alla storia di Sheck col risultato che sia lui che Arnold vengono cacciati fuori. Poco dopo che se ne vanno Sheck chiama il suo socio Vermicelli, avvertendolo di fare attenzione a un ragazzo con \"lo spazzolone in testa\" e uno con la testa dalla forma \"ovale\".\nQuella sera i due ragazzi persisi d'animo, vengono contattati da un informatore chiamato \"Voce Profonda\" il quale rivela loro che Vermicelli ha la chiave per aprire la cassetta di sicurezza in cui \u00e8 nascosto il documento (cassetta che si trova alla FTi), a tal proposito i due ragazzi decidono di elaborare un piano e Gerald, suggerisce di andare a far visita ad una certa Bridget, la quale pu\u00f2 fornire loro l'equipaggiamento di cui hanno bisogno.\nGiunti al molo premendo un bottone i due si ritrovano nel covo della spia, la quale d\u00e0 il suo contributo per salvare il quartiere fornendo loro, l'equipaggiamento hi-tech gratis. I due quindi si dirigono alla ricerca di Vermicelli, il quale si rifugia in un locale dove non sono ammessi i minori di 21 anni, cos\u00ec decidono di fingersi dei camerieri e di entrare dal retro e di nascondersi sotto un tavolo. Vermicelli \u00e8 impegnato in una discussione con una misteriosa donna, e l'argomento verte su una \"chiave\" quindi i due con un particolare strumento riescono a carpire le informazioni a Vermicelli, tuttavia Gerald combina un pasticcio e posiziona su \"Trasmetti\" anzich\u00e9 \"Ricevi\" lo strumento spia, cos\u00ec all'altoparlante si sente Nick dire: \"Non Preoccuparti per la chiave\", quindi l'uomo, non capendo cosa succeda, si infuria e scambia Arnold e Gerald due camerieri, intimando loro di portargli subito loro qualcosa da bere. Tuttavia ad Arnold si staccano i baffi finti, cosa che provoca l'insospettimento di Vermicelli, il quale arriver\u00e0 a capire troppo tardi per lui che si trattava del ragazzino che Sheck stava cercando.\nI due ragazzi pedinano Vermicelli fino a casa il quale fino alle 2:00 del mattino, \u00e8 intento a guardare la televisione, anche se ad un certo punto riceve la telefonata da parte di Big Bob il quale dopo aver letto il contratto capisce di essere stato truffato, ma Vermicelli non ne vuole sapere, cos\u00ec gli chiude il telefono in faccia. Poco dopo addormentatosi, Gerald con una speciale fune cala arnold gi\u00f9 per il tetto il quale quasi sveglia Vermicelli, poich\u00e9 una goccia di sudore gli cade in viso, tuttavia Vermicelli apre gli occhi lievemente e crede si tratti di un angelo. I due vengono ricontattati da voce profonda il quale dice loro che hanno poco tempo per agire poich\u00e9 le ruspe avrebbero cominciato alle 7. I due direttisi all'ufficio di sheck cominciano a perlustrare le cassette di sicurezza, nascoste dietro una libreria segreta dell'ufficio di Sheck.\nNel frattempo la scena si sposta su Big Bob e Nick Vermicelli, i quali si azzuffano a causa del contratto. Dopo aver messo a terra Big Bob, Vermicelli, si accorge che non ha pi\u00f9 la chiave appesa al collo e capisce che quell'angelo era il ragazzino con la testa ovale, decide quindi di chiamare Sheck, che tempestivamente si dirige alle FTi. Nel frattempo i due aprono l'ultima cassetta notando che \u00e8 vuota. In quel momento spunta dietro di loro Sheck che rivela loro la verit\u00e0, ossia che i suoi antenati erano tra i padri fondatori e che vuole vendicarsi per la rivolta dei pomodori buttando gi\u00f9 il loro quartiere cos\u00ec, brucia il documento davanti ai due ragazzi ridendo. Ordinate le guardie di arrestare i due ragazzi, queste falliscono poich\u00e9 Arnold e Gerald riescono a fuggire velocemente dalla stanza segreta. A questo punto Arnold e Gerald si dividono, Gerald ai livelli inferiori e Arnold ai superiori, difatti Gerald riesce ad uscire.\nArnold si ritrover\u00e0 a parlare nuovamente con voce profonda il quale indirettamente lo far\u00e0 arrivare alla soluzione cio\u00e8 che le telecamere registrano tutto quello che succede all'interno delle FTi, cos\u00ec dopo aver preso il nastro si diriger\u00e0 all'ultimo piano. Sheck accortosi di Arnold attiver\u00e0 immediatamente l'allarme, ma Arnold riuscir\u00e0 comunque ad arrivare al quinto piano. L\u00ec voce profonda lo ricontatter\u00e0 ed Arnold notandolo lo smascherer\u00e0 scoprendo che altres\u00ec si trattava di Helga!, la figlia di Big Bob la quale, confessa ad Arnold quello che prova per lui oltretutto baciandolo. In seguito i due scenderanno con una fune speciale e prenderanno l'autobus numero 13, l'autobus di Murray (l'autista acido con i due ragazzi). Scoperto ci\u00f2 Sheck va su tutte le furie ordinando di fermare l'autobus a tutti i costi.\nParlando al conducente, acido come al solito salter\u00e0 fuori che la ex dell'appunto conducente abita nel quartiere prossimo alla demolizione quindi, questi accelera immediatamente (poich\u00e9 \u00e8 ancora innamorato della sua ex ragazza, nonostante lo abbia lasciato per la sua gamba di ferro). Sheck e 3 elicotteri inseguono l'autobus, facendo alzare il ponte, tuttavia l'autobus riesce ad arrivare al di l\u00e0, ma Murray sviene, quindi tocca a Gerald guidare, e ad Arnold ed Helga di stare alla frizione e al freno. Sheck per impedire il loro arrivo, fa piazzare delle cariche sulla circonvallazione, successivamente facendola saltare, ma Gerald riuscir\u00e0 a sfruttare un camion con l'asse di legno abbattuta come rampa per arrivare dall'altra parte.\nGiunti al quartiere si vedranno il nonno di Arnold e i pensionandi pronti a detonare dell'esplosivo, piazzato precedentemente sotto terra per impedire alle ruspe di passare, la nonna di Arnold riuscita ad evadere, sabotare le ruspe ed infine lo schianto finale tra una ruspa e l'autobus di Murray. Murray e i ragazzi, illesi, riusciranno a dimostrare grazie ad un videoregistratore che il quartiere \u00e8 patrimonio storico pertanto il sindaco dichiarer\u00e0 che non pu\u00f2 essere raso al suolo. Giunto Sheck con l'auto urler\u00e0 ai suoi uomini di iniziare i lavori, ma accortosi del nastro decidera meschinamente di fuggire in auto non riuscendoci, poich\u00e9 sabotata dalla nonna di Arnold, infine sar\u00e0 arrestato e Big Bob prender\u00e0 a botte Vermicelli. Infine Helga negher\u00e0 ad Arnold tutto quello che \u00e8 successo, viceversa per Arnold, tuttavia si potr\u00e0 intuire che Arnold sar\u00e0 innamorato di Helga."}
{"id": "2882617", "revid": "61051", "url": "https://it.wikipedia.org/wiki?curid=2882617", "title": "Bruno da Osimo", "text": "\u00c8 stato un artista dalla vastissima produzione xilografica, contraddistinta da un intimo lirismo profondamente religioso e a tratti mistico. Le sue illustrazioni poste a corredo di libri rivelano un sentire che non considera il libro soltanto come un oggetto d'uso, ma come un'opera d'arte in cui il testo deve essere in stretto rapporto con la grafica e le decorazioni. \nOltre che incisore di legno \u00e8 stato anche disegnatore di ceramiche e di progetti per mobili, per lavori in ferro battuto e per produzioni artigianali in cuoio lavorato.\nBiografia.\nBruno Marsili era l'ultimo dei dodici figli di Luigi, falegname, e di Annunziata Papini, tessitrice. Gi\u00e0 da bambino aveva rivelato le sue spiccate capacit\u00e0 artistiche, ma a causa della povert\u00e0 la sua famiglia non pot\u00e9 mantenerlo agli studi all'Accademia: consegu\u00ec allora un diploma di Scuola Tecnica con il quale inizi\u00f2 a lavorare come insegnante. Nel frattempo si dedicava allo studio del disegno dal vero e all'incisione.\nNel 1916, con la Prima Guerra Mondiale, \u00e8 chiamato alle armi come ufficiale e destinato a Plezzo: anche in questa occasione, quando ne ha il tempo, esegue disegni ed incisioni del paesaggio e della vita al fronte. Firma questi lavori come \"Bruno da Osimo\", pseudonimo che user\u00e0 per tutta la vita.\nNel 1918, a guerra conclusa, viene presentato ad Adolfo De Carolis. Dopo questo incontro nasce in lui l'interesse per la Xilografia e comincia a dedicarsi all'incisione di ex libris.\nTorna all'insegnamento ad Ancona dove, con il poeta Mario Blasi, fonda la rivista \"Il Desco\". Prosegue con l'attivit\u00e0 di xilografo partecipando a diverse esposizioni e fornendo illustrazioni per diversi editori, tra cui la famosa \"Eroica\" e la stessa \"Xilografia\".\nSi ricordano poi le splendide illustrazioni per \"Le Aquile Feltresche\" (1927) e quelle per \"Il Giovine Re\" di Oscar Wilde (1928).\nNel 1933 sposa Alma Andreani ammiratrice delle sue incisioni e che lo aiuta organizzandogli mostre, ma che tre anni dopo lo lascia vedovo; questa \u00e8 il primo di una serie di lutti che accompagneranno la sua vita.\nAllo scoppio della Seconda Guerra Mondiale \u00e8 volontario a Pola col grado di capitano. \u00c8 congedato nel 1943 e fa ritorno nelle Marche. \nNel 1944 perde un fratello ed i nipoti, vittime della guerra.\nNel dopoguerra torna ad insegnare fino al pensionamento nel 1946, quando prender\u00e0 a dedicarsi solo alla sua produzione d'arte fino alla sua morte.\nCuriosit\u00e0.\nQuando inizi\u00f2 ad incidere i suoi primi \u2018'ex libris'\u2019 l'artista era solito contrassegnarli con una stella, ma, dopo la prematura morte nel 1936 della moglie Alma, aggiunse una seconda stella a contrassegno delle sue incisioni. \nLe stelle divennero tre nel 1938 alla morte della sorella Anita a cui era legatissimo.\nNella seconda met\u00e0 degli anni '50 un noto produttore di Verdicchio chiese a Marsili di disegnare un'etichetta per la famosa anfora appositamente creata dall'architetto milanese Antonio Maiocchi nel 1953. L'etichetta xilografata con motivi di impronta greca, nel segno di una coerente rivisitazione dei modelli classici, \u00e8 rimasta sulla bottiglia per pi\u00f9 di cinquant'anni fino al \"restyling\" avvenuto qualche anno fa."}
{"id": "2882618", "revid": "91533", "url": "https://it.wikipedia.org/wiki?curid=2882618", "title": "Le Vele", "text": ""}
{"id": "2882623", "revid": "15756", "url": "https://it.wikipedia.org/wiki?curid=2882623", "title": "Giovanni Mariacher", "text": "Biografia.\nL'infanzia e gli studi.\nNato nel 1912 a Perugia, dove il padre Marino si trova quale funzionario della Banca Commerciale Italiana, segue i suoi trasferimenti a Bari, dove nel 1914 nasce il fratello Gabriele (morto l'anno seguente a Verona), quindi a Genova e infine a Bolzano, dove muore la madre, Marianna Rigotti, alla fine di dicembre del 1920. Dopo aver concluso a Bolzano le scuole elementari, accudito dalla nonna paterna, raggiunge il padre nel frattempo trasferito alla sede di Milano. Qui compie gli studi classici e nel 1936 si laurea in Lettere presso l'Universit\u00e0 Cattolica. Nel 1937 ottiene il diploma di perfezionamento in Storia dell'arte veneziana presso la Scuola Storico-Filologica delle Venezie, all'Universit\u00e0 di Padova.\nLa carriera.\nNel 1938 gli viene concessa una borsa di studio per il perfezionamento all'Istituto di Archeologia e Storia dell'Arte di Roma e nello stesso anno \u00e8 chiamato a coprire per incarico il posto di Assistente alle collezioni d'arte presso la Direzione Musei Civici di Venezia; qui collabora, con l'allora Direttore Giulio Lorenzetti, e con Rodolfo Pallucchini, al riordino della Galleria d'Arte moderna, compilando il relativo catalogo a stampa; allestisce, con. F. Franco, la \"Raccolta delle Memorie Venete di Creta\", presso il Fondaco dei Turchi; collabora, sempre con Lorenzetti, all'allestimento e al \"Catalogo della Mostra di Argenterie veneziane settecentesche\" (Sala Napoleonica).\nNel 1939 ottiene il Diploma di perfezionamento in Storia dell'Arte medioevale e moderna all'Istituto di Archeologia e Storia dell'Arte dell'Universit\u00e0 di Roma, con una tesi su Antonio Rizzo, e nel corso dell'anno collabora all'Opera della Bibliografia veneziana diretta da Andrea Noschetti, presso l'Istituto Veneto di Scienze Lettere ed Arti di Venezia. Con Lorenzetti collabora all'allestimento e al Catalogo della Mostra delle Maioliche Venete del \u2018700 (Ca' Rezzonico), procede alla compilazione dell'Inventario topografico del Museo Vetrario di Murano e allestisce presso il Museo Correr la Raccolta delle Tavole veneziane delle Arti (Deposito Gallerie).\nNel 1940, vincitore del Concorso nazionale bandito dal Comune di Venezia, \u00e8 nominato assistente di ruolo presso la Direzione Musei; \u00e8 incaricato dell'Inventario dei Rami d'arte presso la Citt\u00e0 e l'Isola di Murano, per la Direzione alle Belle Arti, e in seguito allo scoppio della seconda guerra mondiale partecipa allo smontaggio e collocamento in salvo di tutte le collezioni d'arte dei Musei Civici.\nDal 1941 al 1942 \u00e8 richiamato alle armi, per rientrare poi in servizio nell'ottobre 1943; nel frattempo continua a pubblicare.\nNel 1944, il 12 aprile, sposa a Milano Antonietta Boggi.\nNel 1945 collabora alla redazione del Catalogo e all'allestimento della Mostra delle Miniature presso la Mostra dei Cinque Secoli di Pittura Veneta, organizzata dal prof. Pallucchini; allestisce la Mostra ciclica organizzata per la Galleria d'Arte Moderna e dedicata all'arte moderna francese (Sala Napoleonica) e ne cura il Catalogo; il 21 di aprile gli nasce la prima figlia, Maria Anna.\nNel 1946 collabora al riordino e riapertura della Galleria d'Arte Moderna a Ca' Pesaro, compilando l'inventario e riordinando il materiale presso la Galleria stessa. Nominato socio ordinario dell'Ateneo Veneto, \u00e8 chiamato a far parte del Comitato generale per la Mostra dei Capolavori dei Musei Veneti organizzata dal prof. Pallucchini, e gli viene assegnato, in seguito a concorso nazionale, un premio per la critica d'arte del Ministero della Pubblica Istruzione.\nNel 1947 procede al riordino e riapertura del Museo Vetrario di Murano e delle collezioni settecentesche presso Ca' Rezzonico; per la parte bibliografica collabora al Catalogo della Mostra \u201cTr\u00e9sors de l'Art venitienne \u00e0 Lausanne\u201d diretta dal prof. Pallucchini; ordina la Mostra delle Processioni veneziane presso la Scuola di S.Giovanni Evangelista e allestisce, con i proff. Lorenzetti e Brabantini, la Mostra delle Tre Scuole, con relativo catalogo. \u00c8 chiamato a collaborare con le Conferenze sull'architettura veneziana e visite di monumenti, presso l'Istituto Universitario di Ca' Foscari\u00a0\u2013 Corsi estivi per stranieri (incarico rinnovato negli anni successivi).\nNel 1948 \u00e8 invitato a collaborare con alcune conferenze al ciclo annuale di Lezioni d'arte organizzato in corso d'anno e nei successivi dalla Direzione alle Belle Arti del Comune e prende parte ai corsi organizzati dall'Universit\u00e0 Popolare di Venezia.\nNel 1949 collabora all'allestimento della Quadreria del Museo Correr (in apertura provvisoria) con relativo catalogo; collabora, per la parte bibliografica e la guida dell'appartamento ducale, al Catalogo della Mostra di Giovanni Bellini organizzata dal prof. Pallucchini, e all'allestimento della Mostra dei Bronzetti sacri nella Galleria Napoleonica; cura le schede per il Catalogo della Mostra del Restauro a cura della Sovrintendenza ai Monumenti.\nNel 1949-'50 tiene un corso di Storia dell'arte per le Guide autorizzate, su invito dell'E.N.A.L.C.-Ispettorato di Venezia.\nMel 1950 \u00e8 chiamato a far parte della Commissione ordinatrice per la Mostra dell'Artigianato liturgico-Sezione antica, a S.Vidal, e collabora al catalogo con il prof. Lorenzetti; \u00e8 nominato socio corrispondente interno della Deputazione di Storia patria per le Venezie; fa parte della Commissione nominata dalla Prefettura e dal Comune di Venezia per le Guide autorizzate, sessione di esami 1949-'50. \u00c8 iscritto all'Albo di Venezia, Categoria Pubblicisti. A settembre gli nasce la seconda figlia, Gabriella.\nNel 1951 consegue la libera docenza di Storia dell'arte medioevale e moderna, successivamente depositata presso l'Universit\u00e0 di Padova. Collabora con il prof. Lorenzetti all'allestimento della Mostra del Tiepolo, e al completamento del relativo Catalogo.\nNel 1952 fa parte della Commissione Esecutiva e del Comitato Ordinatore per la Mostra del Cinquantennio del Vetro di Murano presso la 26. Biennale, collaborando anche al Catalogo. Cura la pubblicazione del Catalogo del Museo Vetrario di Murano. \u00c8 chiamato a far parte della Commissione per la esportazione presso la Sovrintendenza alle Gallerie di Venezia.\nNel 1953 partecipa, come rappresentante dei Musei Civici Veneziani, nella Sezione italiana, al 17. Congresso Internazionale di Storia dell'Arte tenuto ad Amsterdam; \u00e8 nominato al Collegio Accademico membro per la Classe degli Storici (critici d'arte) dell'Accademia di Belle Arti di Venezia. Allestisce, assieme al prof. Brunetti, la sezione storica del Museo Correr nel nuovo riordino, e la Casa di Goldoni, Museo goldoniano e Centro di studi teatrali; allestisce e riordina le collezioni settecentesche di porcellane e maioliche e delle sculture e bronzetti di G.M. Morlaiter a Ca' Rezzonico.\nNel 1954 partecipa, con borsa di studio rilasciata dall'Istituto di Archeologia e Storia dell'arte di Roma, al Corso di Specializzazione Museografica presso l'Istituto stesso. \u00c8 nominato Vice-direttore dei Musei Civici. \u00c8 chiamato a far parte del Comitato esecutivo per le Arti decorative alla 27. Biennale. Fa parte della Commissione per l'allestimento e la redazione della Mostra \u201cVenezia viva\u201d in Palazzo Grassi, curata dal Centro Internazionale per le Arti ed il Costume.\nNel 1955 \u00e8 nominato Consigliere dell'Ateneo Veneto; partecipa ad un secondo Corso di Museografia e Tecnica del Restauro organizzato a Roma dall'Istituto di Storia dell'Arte, presso l'Istituto Centrale del Restauro, e partecipa, con una comunicazione in tema d'Arte veneziana, al 18. Congresso Internazionale di Storia dell'Arte, tenuto a Venezia. Fa parte del Comitato per la Mostra \u201cArti decorative italiane\u201d, Sezione vetri e tessuti, su designazione del Ministero della Pubblica Istruzione, Direzione generale Antichit\u00e0 e Belle Arti, da organizzarsi all'Aja. \u00c8 incaricato della reggenza della Direzione Musei Civici di Venezia.\nNel 1956 \u00e8 chiamato a far parte della Commissione per il Padiglione delle arti veneziane presso la 28. Biennale; fa parte del Comitato per la Mostra del Ritratto veneto a Varsavia, organizzata per iniziativa del Ministero della Pubblica Istruzione.\nNel marzo del 1957 viene nominato Direttore dei Civici Musei.\nA cavallo fra il 1962 e il 1963 tiene, per l'Universit\u00e0 Popolare di Venezia, Storia dell'Arte veneziana, 2.Ciclo, Dal 13. al 15. secolo, le Lezioni \"I 'Tagiapiera': De Sanctis, Dalle Masegne, Bon, Bregno ecc.\" e \"Le Imbarcazioni veneziane dalle origini al secolo quindicesimo\".\nNel febbraio del 1963 tiene a Stoccolma una conferenza su \u201cIl Vetro italiano\u201d; a Milano, per l'Istituto di Studi romani, tiene una Conferenza su \"I Vetri romani di Zara al Museo Correr di Venezia\"; nel settembre tiene a S.Giorgio la Conferenza \"Arti minori veneziane nel Rinascimento: il vetro e l'oreficeria dal Quattrocento al Cinquecento.\nNel 1964 compie il primo viaggio negli Stati uniti d'America al seguito della Mostra \"Eighteenth-Century Venetian Drawings from the Correr Museum of Venice\u201d;: a New York, il 13 aprile, tiene la Conferenza \"Venetian Glass from the Renaissance to the Present Day\"; nel giugno organizza a Venezia la Mostra su Vittore Carpaccio; a novembre, a Monaco di Baviera, tiene la Conferenza \"Vetro veneziano dal 15. al 18. secolo\u201d.\nNel 1965. per l'Universit\u00e0 Popolare di Venezia, Storia dell'Arte veneziana, 4.Ciclo, Il primo Cinquecento, tiene il Ciclo di Lezioni \"Palma il Vecchio\", \"Jacopo Sansovino\", \"Sopralluogo al Palazzo Corner della Ca' Grande\"; a gennaio tiene una Lezione su Palma il Vecchio; a ottobre, presso l'Italian Institute di Londra, tiene la Conferenza \"Il Vetro veneziano del Rinascimento\u201d.\nNel 1966 a ottobre tiene a Vienna la Conferenza \"Venezia dal 1797 al 1866\" e a Venezia una Lezione su Alessandro Vittoria; sempre a Venezia organizza la Mostra \"Venezia ieri e oggi\u201d.\nNel 1967 ad aprile, per la Settimana di studio sulla storia delle arti applicate a cura dell'Istituto d'Arte di Firenze, tiene il Seminario \"L'Arte del vetro\u201d.\nNel 1968 compie un secondo viaggio negli Stati Uniti per organizzare una Mostra dei Bronzetti veneti del Rinascimento.\nNel 1969 a novembre tiene una Conferenza su \u201cLa Psicologia nell'arte\u201d e in corso d'anno \u00e8 nominato Accademico dell'Istituto tiberino; nel marzo-maggio, per l'Associazione degli Amici dei Poldi Pezzoli, Milano, tiene il Corso \u201cIl Vetro d'arte\u201d.\nNel 1970 partecipa all'apertura della tomba del Colleoni a Bergamo, e ai successivi lavori.\nNel 1971, a marzo, tiene la Conferenza \"Il vetro veneziano del Rinascimento\" presso l'\"Italienischer Kulturinstitut und die Volkschule\" di Innsbruck; ad aprile all'Ateneo Veneto la Conferenza \"Arte a Venezia : introduzione alla prossima Biennale d'arte antica\"; in giugno organizza al Correr la Mostra \u201cArte a Venezia dal Medioevo al Settecento\u201d; a ottobre a Legnano tiene la Conferenza \"Capolavori della Mostra 'Arte a Venezia\"; a novembre tiene un Ciclo di Conferenze per il Centro di studi italiani in Svizzera; a dicembre ad Ascona e a Zurigo la Conferenza \"L'Arte del vetro a Venezia\u201d.\nNel 1972 viene nominato Direttore alle Belle Arti; dal 1972 al 1974 lavora a un documentario per la TV svizzera.\nNel 1973 organizza la Mostra \"Ritratto di Venezia\"al Museo Correr; tiene 4 Lezioni al Poldi-Pezzoli su \"Il Bronzetto italiano del Rinascimento. 15.-16. secolo\u201d.\nNel 1974 fra marzo e aprile tiene in Svizzera un ciclo di Conferenze (\"Artisti ticinesi a Venezia\", \"Venezia et Bisanzio\"); organizza la Mostra \u201cVenezia e Bisanzio\u201da Venezia, Palazzo Ducale, 8 giugno-30 settembre.\nNel 1975 a gennaio tiene al Lions di Padova la Conferenza \"Venezia e BisanzIo : bilancio di una Mostra\u201d; ad aprile, per l'Universit\u00e0 Popolare, la Conferenza \u201cL'Arte del Vetro a Venezia dal 1400 al 1700\u201d; a Udine, a ottobre, la Conferenza \u201cL'Arte del vetro\u201d.\nNel 1976 tiene a Passariano un Corso su \u201cLa scultura gotica nel Friuli (sec. 14.-15).\nNel 1977 a luglio riceve dal Comune di Venezia la Medaglia d'oro per il lodevole servizio.\nAl fine di dedicarsi interamente alla propria attivit\u00e0 di studioso, presenta le dinissioni dalle Belle Arti, per pensionamento.\nNel 1978 a maggio tiene a Passariano un Corso su \"La Scultura del Quattrocento nel Friuli\u201d.\nNel 1979 tiene al Museo Poldi-Pezzoli la conversazione \u201cLe Collezioni di vetri d'arte appartenenti al Museo Poldi Pezzoli : dal 15. al 19. sec.\u201d; tiene a Passariano il Corso sulla scultura del \u2018500 in Friuli; a settembre gli nasce, da Gabriella, il primo nipote, Alessandro.\nNel 1981 riceve il consueto incarico a Passariano, per il \u201c5.Corso di aggiornamento in Storia dell'arte e della cultura in Friuli: Il Seicento\u201d; in occasione delle \"Celebrazioni e Mostra S.Antonio\" partecipa in qualit\u00e0 di esperto per i tessuti trovati nella tomba del Santo: presente all'apertura della tomba, il suo nome \u00e8 nella pergamena in essa riposta alla sua chiusura; rivece una lettera della Delegazione Pontificia della Basilica di S.Antonio in Padova, Citt\u00e0 del Vaticano, 27 settembre 1981, di ringraziamento per la collaborazione prestata e l'invio in allegato di una medaglia; riceve la nomina da parte del Patriarca a consulente della Commissione Diocesana d'Arte Sacra per il triennio 1981-1983; a marzo gli nasce la nipote Alessia, dalla figlia Anna.\nNel 1982 riceve l'invito alla S.Messa celebrata dal papa Giovanni Paolo II e al successivo colloquio per il 30 agosto.\nNel 1985 riceve la riconferma della nomina da parte del Patriarca a consulente della Commissione Diocesana d'Arte Sacra per il triennio 1985-1988.\nNel 1988 per \"Incontri con il Museo\" del Comune di Piacenza tiene la Conferenza \"Forma, luce e colore nei vetri muranesi del Museo\".\nNel 1990 per il Ciclo di Conferenze in occasione de \"Il Salone degli Artigiani\" tratta di \"Il Vetro storico veneziano\u201d.\nNel 1991, a maggio, per il 7. Corso \u201cConosci la tua citt\u00e0: Padova nel '600\u201d, tiene la Lezione \u201cIl Mobile veneto nel '600\u201d.\nNel 1992 riceve una medaglia dall'Ordine dei Giornalisti \"A Giovanni Mariacher, Venezia, aprile 1992\".\nGli ultimi anni.\nRicoverato per un primo infarto nell'autunno del 1993, un secondo infarto lo porter\u00e0 alla morte il 7 gennaio del 1994. Ad aprile, a Venezia, con la Mostra \"Venezia un incontro 1974-1994\", \u201csi onora la memoria di Giovanni Mariacher gi\u00e0 Direttore delle Belle Arti del Comune di Venezia, ben noto e raffinato critico ed amico\" e viene consegnata alla moglie una targa, \"Venezia un incontro 1974-1994\", raffigurante il leone di S. Marco cos\u00ec come rinvenuto da Mariacher nei depositi del Museo Correr. Molti articoli lo ricordano: Ha fatto grandi le arti \"minori\" , Mariacher, il genio dell'arte applicata , Studioso e valente pittore .\nNel 1995 in sua memoria la famiglia operer\u00e0 il restauro della statua n. 77 di Prato della Valle, raffigurante Pietro Danieletti; nel 1998 la famiglia effettuer\u00e0 una donazione della Fototeca e altro materiale di studio di Giovanni Mariacher al Museo d'Arte Medioevale e Moderna di Padova.\nPubblicazioni.\nVerranno editi postumi:"}
{"id": "2882624", "revid": "181699", "url": "https://it.wikipedia.org/wiki?curid=2882624", "title": "Daria Saltykova", "text": ""}
{"id": "2882625", "revid": "117187652", "url": "https://it.wikipedia.org/wiki?curid=2882625", "title": "Capanna (Verghereto)", "text": "Capanna (o Capanne) \u00e8 un nucleo abitativo del comune di Verghereto in provincia di Forl\u00ec-Cesena nell'appennino Tosco-Romagnolo alle falde del monte Fumaiolo.\nGeografia fisica.\n\u00c8 a 6\u00a0km da Balze, e a 10\u00a0km da Alfero. \nSituata a 898 nell'alta valle del torrente Para, affluente del Savio, \u00e8 un agglomerato di case a ridosso della chiesa parrocchiale, con una popolazione residente di, circa, 10 abitanti (in inverno) e durante i tre mesi estivi ha una ricettivit\u00e0 di dieci volte di pi\u00f9, essendo per la maggior parte seconde abitazioni.\nStoria.\nLe sue origini sono strettamente legate al monastero della Cella (o di \"San Johannes Inter Ambas Paras\"), fondato da San Romualdo nel 986. Intorno all'anno 1000, nei possedimenti del Monastero della Cella, si insedi\u00f2 il primo nucleo abitato di Capanne costituito da tagliaboschi e segantini che operavano nella segheria ad acqua impiantata dai monaci per la lavorazione degli abeti e la capanna che avevano per abitazione \u00e8 il toponimo di \"Capanna\". Con la crescente attivit\u00e0 del monastero, ci fu un'espansione demografica, furono costruite abitazioni in pietra attorno alla cappella (oratorio di San Rocco) edificata dai monaci. Il priore del monastero era il capo della comunit\u00e0 il quale per\u00f2 doveva sottostare al Priore di Camaldoli anche se il territorio era compreso nella diocesi di Sarsina.\nNel terre limitrofe spadroneggiava Uguccione della Faggiola (1250-1319). Nell'anno 1404 questi territori conquistati da Jacopo Salviati passeranno alla repubblica Fiorentina e sar\u00e0 costituita la Podesteria di Verghereto, attuale comune. Con la decadenza del monastero la parrocchia di San Giovanni sar\u00e0 trasferita nel 1822 a Capanne presso l'esistente oratorio di San Rocco e nel 1833 don Luigi Bigi far\u00e0 costruire la prima chiesa parrocchiale, che aveva l'entrata da sud-est dalla strada vecchia di Velle, e il campanile che alloggiava due campane.\nFonderia: Gabriel Babbini San Piero in Bagno (FC)\nF.A.D. 1756. (nello stemma) Gabriel Babbini a S. Petro fundit\nNB: La campana gi\u00e0 esisteva nella chiesa del monastero della Cella, sar\u00e0 locata nel campanile di Capanne nel 1833. Altre campane di Babbini (o Babini) sono nel campanile del Castello di Sant'Agata Feltria (RN) e nella chiesa parrocchiale di Ranchio (FC).\nFonderia: Giuliano Moreni e Carlo Nebos Firenze\nNB: Questa campana fu donata dal Granduca Leopoldo II di Toscana dopo la visita effettuata in questi suoi territori di confine nell'anno 1835.\nIl campanile aveva una sola campana e in occasione della visita del Granduca gli abitanti la nascosero per indurre Leopoldo II a donarne almeno una ad un campanile sprovvisto di campane.\nNel 1919 don Francesco Santolini far\u00e0 apportare delle modifiche alla chiesa e l'entrata ruoter\u00e0 di 90\u00b0 a nord-est da piazza San Giovanni come si presenta attualmente. Patrono della parrocchia \u00e8 San Giovanni Battista (festa il 24 giugno) e compatrono \u00e8 San Rocco (festa il 16 agosto).\nFanno parte del territorio parrocchiale di Capanne, oltre al paesino di Velle (888m slm): ancora ad est Campo del Riccio; a sud Altari, Sant'Alberico; ad ovest Cella, Fabbrica e Monticino; a nord Osseto ed Agonia.\nAltra localit\u00e0 di rilevanza storica \u00e8 l'eremo di Sant'Alberico, documentato a partire dal 1049. Secondo una tradizione locale era il luogo dove Sant'Alberico si rifugi\u00f2 per condurre una vita da eremita nel V-VI secolo. San Romualdo, fondando il vicino Monastero della Cella, per venerare questo santo luogo, fece edificare un piccolo eremo.\nInteresse naturalistico.\nNelle vicinanze sono situate alcune localit\u00e0 di interesse naturalistico raggiungibili attraverso una rete di sentieri: la \"Cella\", lo \"scoglio del Monticino\", il \"monte della Faggiola Vecchia\", la \"fonte della Mula\", il \"monte della Rocchetta\" ed i \"Calanchi\" alla confluenza dei due rami del torrente Para. Interessante \u00e8 il tratto \"Balze-Capanne-Sant'Agata Feltria\" nel percorso del cammino di San Vicinio."}
{"id": "2882627", "revid": "125426497", "url": "https://it.wikipedia.org/wiki?curid=2882627", "title": "Chiesa di San Gaetano (Brescia)", "text": "La chiesa di San Gaetano \u00e8 una chiesa di Brescia, situata in via Antonio Calegari, all'incrocio con via Monti. Si tratta di una chiesa conventuale, costruita per la neonata comunit\u00e0 locale dei \"Padri della Pace\", o \"Preti riformati\". Costruita subito in stile barocco, fu rifatta circa sessant'anni dopo la sua ultimazione completando l'apparato decorativo interno. Soppresso il convento alla fine del Settecento, la chiesa rimase comunque aperta al pubblico e rientr\u00f2 sotto il controllo di un ordine religioso solo nel 1872. Contiene numerose opere di valore, come Chiesa la splendida \"estasi\" di Sant'Andrea Avellino realizzata da Giambattista Pittoni nel 1742, quadri di autori locali, ma anche tele di Grazio Cossali e Alessandro Maganza, affreschi di Pietro Scalvini e un organo Tonoli, ampliato nel 1960 dalla ditta Tamburini.\nStoria.\nLa chiesa e il convento annesso furono costruiti per volere di Padre Francesco Cabrino\nd'Alfianello, il quale, alla fine del Cinquecento, radun\u00f2 attorno a s\u00e9 una comunit\u00e0 di sacerdoti e fedeli allo scopo di elaborare e applicare nel proprio ambito una riforma morale del clero e della Chiesa, atteggiamento frequente in quel periodo. La piccola congregazione che nacque dall'iniziativa prese il nome di \"Padri della Pace\" o \"Preti riformati\". Il progetto della chiesa fu affidato a Giulio Todeschini, importante architetto bresciano dell'epoca, e il cantiere ebbe una durata di vent'anni, dal 1588 al 1598. La consacrazione della chiesa avvenne l'anno successivo e fu dedicata a Santa Maria della Purificazione, detta anche, data l'originaria destinazione ai padri riformati, Santa Maria della Pace Vecchia.\nNella prima met\u00e0 del Seicento la piccola comunit\u00e0 evolve i suoi principi morali, che si avvicinano alla regola di San Filippo Neri, morto pochi anni prima, arrivando addirittura a cambiare nome e diventando i \"Padri Filippini\" o \"Padri dell'Oratorio\". Attorno al 1663 l'edificio viene parzialmente ricostruito su progetto dell'architetto Agostino Avanzo, soprattutto per far aderire la struttura della chiesa cinquecentesca ai dettami imposti dalla Controriforma. La permanenza dei Padri Filippini nella chiesa e nell'adiacente complesso monastico si ha fino al 1686, quando avviene il trasferimento del monastero all'interno di un palazzo dell'ormai estinta famiglia dei conti Martinengo, nel quale viene anche aperto un nuovo oratorio.\nIl complesso monastico dell'odierna via Calegari viene quindi messo in vendita e acquistato nel 1691 dai Chierici Regolari Teatini i quali, come prima operazione, cambiano l'intitolazione della chiesa, che viene dedicata al santo fondatore del loro ordine, San Gaetano. Il tempio viene ufficialmente consacrato dal nuovo ordine reggente il 20 marzo 1717 dal vescovo Gianfrancesco Barbarigo. I nuovi religiosi intraprendono inoltre una serie di lavori di restauro per ingrandire la chiesa e meglio adattarla alle loro esigenze: il presbiterio viene prolungato, introducendovi il coro e la sacrestia, vengono edificate le quattro cappelle laterali, due per lato, che si aggiungono alle poche preesistenti. L'interno della chiesa viene riccamente decorato mediante ricchi fregi in stucco, intarsi marmorei e affreschi ad opera del bresciano Pietro Scalvini e del francese Guy Louis II Vernansal. I lavori si concludono entro il 1750.\nIn seguito alle soppressioni degli ordini monastici, il convento, fra l'altro gi\u00e0 in declino, a causa della espropriazione dei beni ecclesiastici seguite alla Rivoluzione bresciana, viene chiuso nel 1798: una parte diventa bene demaniale, il resto viene ceduto a privati. La chiesa, fortunatamente, rimane comunque aperta al pubblico grazie all'impegno di un padre teatino, Gerolamo Chinelli, che l'amministra fino al 1844, salvaguardandola dall'ondata di anticlericalismo e sistematica alienazione dei beni religiosi, mobili e immobili, che di fatto segnarono tutta la prima met\u00e0 di quel secolo.\nPochi anni dopo, difatti, nel 1846, chiesa e convento, quest'ultimo ormai trasformato in ospizio, vengono ceduti ai Frati Minori Riformati Francescani, che entrano in possesso dell'intero complesso. Nel 1866, altre soppressioni portano nuovamente il convento ad essere chiuso: i frati sono cos\u00ec costretti a ritirarsi nella parte privata del convento e a cedere la parte demaniale all'Ospedale militare. Nel 1872, i frati francescani rientrano finalmente in possesso del convento, ma gli spazi a loro disposizione sono ancora pochi e molto ridotti, sul lato sinistro della chiesa, ai quali solo nei primi anni del Novecento si aggiungeranno altri ambienti adeguati alla nuova comunit\u00e0 religiosa.\nDa quel momento in poi, fino ad oggi, i frati francescani, ancora presenti, si dedicano all'assistenza e alla cura religiosa dei detenuti nelle vicine carceri giudiziarie, ma anche alla lotta alla delinquenza minorile, fine per il quale \u00e8 stata fondata la \"Casa di lavoro femminile della Santa Famiglia\", poi riconosciuta come ente morale e oggi con sede in via Armando Diaz. Negli anni sessanta del Novecento, l'area conventuale \u00e8 stata anche trasformata in un convitto per giovani, chiamato \"Franciscanum\".\nStruttura.\nEsterno.\nLa facciata, molto semplice, \u00e8 stata posizionata in modo da chiudere il lato orientale di via Monti secondo una prospettiva non casuale, bens\u00ec voluta e creata durante i lavori di costruzione della chiesa stessa, alla fine del Cinquecento, abbattendo la cinta muraria di un orto privato che le si ergeva dinnanzi. L'operazione \u00e8 ancora oggi ricordata in una lapide murata sulla parete del palazzo all'angolo nord-occidentale della via. L'aspetto attuale della facciata \u00e8 in gran parte dovuto ai restauri della seconda met\u00e0 dell'Ottocento: \u00e8 particolarmente sobria e classica, molto piatta, divisa su due ordini, il primo decorato da quattro lesene doriche, cos\u00ec come dorica \u00e8 la trabeazione, mentre il secondo solamente da riquadri dipinti, contenenti simboli sacri. Sull'asse centrale sono posti un portale d'ingresso marmoreo alla base, sormontato da un piccolo timpano triangolare, forse l'unico elemento davvero aggettante della facciata, mentre nell'ordine superiore \u00e8 posto un finestrone rettangolare, con, al di sopra, una scritta con la dedica alla chiesa e un ultimo timpano triangolare a chiusura del prospetto.\nInterno.\nIl contrasto tra l'esterno sobrio e il fastoso interno \u00e8 davvero notevole e disorientante: l'interno della chiesa di San Gaetano \u00e8 uno dei pi\u00f9 significativi esempi del gusto rococ\u00f2 a Brescia. La pianta \u00e8 impostata su una navata unica scandita da lesene corinzie scanalate che sorreggono, sulla linea di copertura, un ricco fregio in stucco raffigurante putti entro motivi vegetali. Sopra di esso corre una lunga trabeazione, anch'essa in stucco, che funge da imposta per la volta a botte che copre l'intera navata e nella quale si aprono alcune finestre. All'interno di questa trabeazione, fra l'altro, si trovano undici medaglioni dipinti ad affresco da Grazio Cossali, racchiusi in cornici di stucco realizzate da Andrea Colomba, rappresentanti scene\ntratte dal Vecchio Testamento e dalla vita di Maria e di Ges\u00f9, nonch\u00e9 quattro tondi sopra le finestre, a loro volta in affresco, opera di Guy Louis II Vernansal raffiguranti le quattro Sibille: Cumana,\nPersica, Eritrea e Tiburtina.\nOrgano.\nNella parete di fondo dell'abside, sopra la cantoria posta dietro l'altar maggiore, vi \u00e8 l'organo a canne Tonoli \"Opus 5\" (seconda met\u00e0 dell'Ottocento), ripristinato ed ampliato nel 1960 dalla ditta Tamburini di Crema (\"opus 418\") che ha eliminato l'antica trasmissione meccanica sostituendola con quella trasmissione elettropneumatica ma ha mantenuto sia gli antichi registri e le relative canne, sia i somieri originari. La nuova consolle fu collocata dietro l'altar maggiore barocco ed ha due tastiere di 61 tasti ciascuna e una pedaliera concavo-radiale di 32.\nOpere.\nPartendo dal lato destro della chiesa si hanno le seguenti cappelle e relative opere contenute:\nSul lato sinistro della chiesa, partendo dal presbiterio, si hanno invece:\nelegante pulpito settecentesco sormontato da baldacchino, entro il quale \u00e8 raffigurato lo Spirito Santo."}
{"id": "2882632", "revid": "767487", "url": "https://it.wikipedia.org/wiki?curid=2882632", "title": "Chess Engine Communication Protocol", "text": "Chess Engine Communication Protocol \u00e8 un protocollo di comunicazione libero che permette ad un motore scacchistico di comunicare con la sua interfaccia grafica.\n\u00c8 stato progettato da Tim Mann, l'autore di XBoard. Inizialmente era pensato solo per far comunicare GNU Chess con una shell testuale, difatti la prima versione era semplicemente una interfaccia a riga di comando per quest'ultimo. Il protocollo venne usato da XBoard per interfacciare poi GNU Chess con una vera interfaccia grafica.\nIl protocollo si \u00e8 sviluppato molto e supporta numerose varianti scacchistiche, come gli scacchi960, bughouse, crazyhouse, vinciperdi, atomic. Supporta la gestione del tempo con orologi tradizionali, con l'incremento di tempo e con il tempo esatto per mossa. Attualmente \u00e8 supportato in maniera pi\u00f9 o meno completa da oltre 300 motori e una trentina di interfacce. Verso il 2008 \u00e8 stata implementata la possibilit\u00e0 di impostare l'utilizzo di memoria e il numero di thread di ricerca (molto utile nei sistemi multiprocessore)."}
{"id": "2882635", "revid": "74801", "url": "https://it.wikipedia.org/wiki?curid=2882635", "title": "Carl Johan Adlercreutz", "text": "Partecip\u00f2 alla Guerra di Finlandia contro l'Impero Russo e fu aiutante del maresciallo di campo Wilhelm Mauritz Klingspor, comandante delle truppe svedesi in Finlandia. Nel 1809 contribu\u00ec alla detronizzazione di Gustavo IV Adolfo di Svezia e fu capo di stato maggiore del principe ereditario Jean-Baptiste Jules Bernadotte nella campagna antinapoleonica della sesta coalizione e in quella contro la Norvegia del 1814."}
{"id": "2882636", "revid": "1628923", "url": "https://it.wikipedia.org/wiki?curid=2882636", "title": "American Chemical Society", "text": "L'American Chemical Society (ACS) \u00e8 una societ\u00e0 scientifica e associazione professionale degli Stati Uniti d'America, attiva nel settore della ricerca scientifica in chimica.\nAttivit\u00e0.\nFondata nel 1876, l'ACS contava nel 2009 oltre membri in tutti i settori della chimica e dell'ingegneria chimica. Organizza ogni anno due convegni negli Stati Uniti, che coprono tutto il campo della chimica, e un gran numero di piccole conferenze su argomenti specifici.\nIl settore editoriale dell'ACS pubblica oltre venti importanti riviste scientifiche (la pi\u00f9 antica di esse, il \"Journal of the American Chemical Society\", \u00e8 stata fondata nel 1879) e diverse collane di libri. La principale fonte di reddito \u00e8 data dalle pubblicazioni e soprattutto dal \"Chemical Abstracts Service\", una divisione dell'ACS che dal 1907 fornisce un servizio bibliografico nell'ambito delle scienze chimiche.\nL'\"American Chemical Society\" ha anche un dipartimento per la formazione dal quale provengono numerosi testi specialistici relativi ai vari settori della chimica. Sponsorizza inoltre la Nazionale olimpica di chimica degli Stati Uniti, che ha il compito di selezionare la squadra degli studenti che rappresenteranno gli Stati Uniti nelle Olimpiadi internazionali della chimica.\nMolte critiche sono state rivolte all'ACS dalla comunit\u00e0 scientifica sulla gestione strettamente commerciale dell'informazione, in particolare sulla lotta dell'ACS contro le istituzioni che forniscono informazioni scientifiche gratuitamente. L'ACS si \u00e8 infatti opposta alla creazione di PubChem, un database sulle sostanze chimiche gestito dal \"National Center for Biotechnology Information\" il cui accesso \u00e8 libero, sul modello di PubMed. Secondo l'autorevole rivista \"Nature\", l'ACS ha assunto una agenzia di pubbliche relazioni per tentare di fermare il movimento dell'open access. Scientific American ha invece riferito che l'ACS ha speso oltre $ 200.000 per ingaggiare la \"Wexler &amp; Walker Public Policy Association\" affinch\u00e9 svolgesse attivit\u00e0 di lobby contro l'open access.\nCollegamenti esterni.\n[[Categoria:American Chemical Society]]\n[[Categoria:Case editrici scientifiche]]"}
{"id": "2882641", "revid": "396482", "url": "https://it.wikipedia.org/wiki?curid=2882641", "title": "Robert Lawrence Stine", "text": "\u00c8 noto principalmente per aver creato le serie di libri per ragazzi \"Piccoli brividi\" e \"La strada della paura\".\nBiografia.\nRobert Lawrence Stine nasce in una piccola fattoria a Columbus da genitori ebrei, Lewis Stine e Anne Feinstein. Inizia a scrivere all'et\u00e0 di nove anni dopo aver trovato una macchina da scrivere nella soffitta di casa sua. Si laurea presso l'Universit\u00e0 statale dell'Ohio nel 1965 ricevendo il Bachelor of Arts. In seguito si trasferisce a New York, dove conosce la sua futura moglie Jane Waldhorn, per proseguire la sua carriera da scrittore."}
{"id": "2882642", "revid": "767487", "url": "https://it.wikipedia.org/wiki?curid=2882642", "title": "Geneva Open 1983", "text": "Il Geneva Open 1983 \u00e8 stato un torneo di tennis giocato sulla terra battuta. \u00c8 stata la 4\u00aa edizione del torneo, che fa parte del Volvo Grand Prix 1983. Si \u00e8 giocato a Ginevra in Svizzera dal 19 al 25 settembre 1983.\nCampioni.\nSingolare maschile.\n Mats Wilander ha battuto in finale Henrik Sundstr\u00f6m 3\u20136, 6\u20131, 6\u20133\nDoppio maschile.\n Stanislav Birner / Blaine Willenborg hanno battuto in finale Joakim Nystr\u00f6m / Mats Wilander 6\u20131, 2\u20136, 6\u20133"}
{"id": "2882643", "revid": "287204", "url": "https://it.wikipedia.org/wiki?curid=2882643", "title": "Kerim Lechner", "text": "Nel 2009 \u00e8 entrato a far parte come membro ufficiale della band technical death metal Decapitated, sostituendo Witold Kie\u0142tyka \"Vitek\" che era morto per un incidente automobilistico nel 2007. \nSecondo la band, Lechner \u00e8 \"un batterista molto giovane e talentuoso che continua la grande via della passione di Witek\", inoltre affermano: \u00ab lui \u00e8 un sangue nuovo, di grande talento ed \u00e8 abituato a suonare in gruppi come Thorns Of Ivy e Tone Intimacy \u00bb\nNel 2013 si autocandid\u00f2 con due video su YouTube, in cui eseguiva \"Eyeless\" e \"People=Shit\", a diventare il nuovo batterista della nota band statunitense Slipknot, senza tuttavia essere selezionato per il ruolo. "}
{"id": "2882648", "revid": "767487", "url": "https://it.wikipedia.org/wiki?curid=2882648", "title": "Australian Indoor Championships 1983", "text": "L'Australian Indoor Championships 1983 \u00e8 stato un torneo di tennis giocato cemento indoor del Sydney Entertainment Centre di Sydney in Australia. Il torneo fa parte del Volvo Grand Prix 1983. Si \u00e8 giocato dal 10 al 16 ottobre 1983.\nCampioni.\nSingolare maschile.\n John McEnroe ha battuto in finale Henri Leconte 6\u20131, 6\u20134, 7\u20135\nDoppio maschile.\n Mark Edmondson / Sherwood Stewart hanno battuto in finale John McEnroe / Peter Rennert 6\u20132, 6\u20134"}
{"id": "2882655", "revid": "743200", "url": "https://it.wikipedia.org/wiki?curid=2882655", "title": "Australian Indoor Championships 1983 - Singolare", "text": "Il singolare dell'Australian Indoor Championships 1983 \u00e8 stato un torneo di tennis facente parte della categoria Grand Prix.\nJohn McEnroe era il detentore del titolo e ha battuto in finale 6\u20131, 6\u20134, 7\u20135 Henri Leconte."}
{"id": "2882657", "revid": "1442080", "url": "https://it.wikipedia.org/wiki?curid=2882657", "title": "Australian Indoor Championships 1983 - Doppio", "text": "Il doppio dell'Australian Indoor Championships 1983 \u00e8 stato un torneo di tennis facente parte della categoria Grand Prix.\nJohn McEnroe e Peter Rennert erano i detentori del titolo, ma hanno perso in finale 6\u20132, 6\u20134 contro Mark Edmondson e Sherwood Stewart."}
{"id": "2882661", "revid": "729019", "url": "https://it.wikipedia.org/wiki?curid=2882661", "title": "Fischer Grand Prix 1983", "text": "Il Fischer Grand Prix 1983 \u00e8 stato un torneo di tennis giocato sintetico indoor del Wiener Stadthalle di Vienna in Austria. \u00c8 stata la 9\u00aa edizione del torneo che fa parte del Volvo Grand Prix 1983. Il torneo si \u00e8 giocato dal 17 al 23 ottobre 1983.\nCampioni.\nSingolare maschile.\n Brian Gottfried ha battuto in finale Mel Purcell 6\u20132, 6\u20133, 7\u20135\nDoppio maschile.\n Mel Purcell / Stan Smith hanno battuto in finale Marcos Hocevar / C\u00e1ssio Motta 6\u20133, 6\u20134"}
{"id": "2882662", "revid": "1573940", "url": "https://it.wikipedia.org/wiki?curid=2882662", "title": "Echelus myrus", "text": "Echelus myrus (), noto comunemente come miro , \u00e8 un pesce osseo marino della famiglia Ophichthidae.\nDistribuzione e habitat.\nVive nell'Oceano Atlantico orientale tra il golfo di Guascogna e l'Africa tropicale e nel mar Mediterraneo dove \u00e8 poco comune.\nVive su fondi mobili di sabbia o fango, a profondit\u00e0 tra 30 e 150 metri.\nDescrizione.\nCome tutti gli anguilliformi questo pesce ha corpo serpentiforme ed a sezione cilindrica con un'unica pinna impari formata dalla pinna dorsale, la pinna caudale e la pinna anale saldate. La pinna dorsale inizia dopo la punta delle pettorali mentre l'anale \u00e8 molto pi\u00f9 breve ed inizia in corrispondenza della met\u00e0 del corpo. Pinne pettorali abbastanza grandi, pinne ventrali assenti. La testa \u00e8 conica e porta un muso abbastanza allungato. La bocca \u00e8 grande, supera l'occhio, che \u00e8 abbastanza grande ed ha colore giallo oro. I denti sono fitti e rivolti indietro.\nIl colore del dorso \u00e8 bruno rossiccio o beige, il ventre bianco giallastro. Sulla testa sono presenti linee irregolari e macchioline di colore bianco o giallo, una fila di punti dello stesso colore accompagna la linea laterale. La pinna impari \u00e8 bordata di nero mentre le pinne pettorali hanno un colore rosato.\nRaggiunge, raramente, la lunghezza di 80\u00a0cm.\nAlimentazione.\n\u00c8 un predatore, caccia di notte mentre di giorno resta infossato nel sedimento. Si nutre soprattutto di pesci e crostacei.\nRiproduzione.\nSi riproduce in estate. Le larve sono pelagiche e in breve tempo si trasformano in leptocefali con muso allungato e pinna caudale separata dalle altre.\nPesca.\nSi trova nel pescato della pesca a strascico ma pi\u00f9 spesso abbocca agli ami dei palamiti tesi la notte. Le carni sono un po' liscose ma commestibili; viene quasi sempre ributtato subito in mare. La sua cattura con i palamiti spesso costituisce un mezzo disastro perch\u00e9 con i suoi contorcimenti imbroglia tutto l'attrezzo in modo irrimediabile."}
{"id": "2882665", "revid": "92723", "url": "https://it.wikipedia.org/wiki?curid=2882665", "title": "Motore Rover serie K", "text": "Il Rover serie K \u00e8 un motore per automobili progettato dal Gruppo Rover (precedentemente denominato Gruppo Austin Rover) durante gli anni ottanta, e utilizzato per la prima volta sulla Rover serie 200 del 1989. Si tratta di un propulsore benzina a 4 tempi con 4 cilindri in linea, prodotto inizialmente nelle cilindrate 1.1 e 1.4, poi anche nelle 1.6 e 1.8. Nel 1996, in collaborazione con la KIA, fu realizzata una variante 2.5 con 6 cilindri a V, il \"Rover KV6\".\nStoria.\nAll'inizio degli anni ottanta i motori utilizzati dal Gruppo Austin Rover, sottodivisione della British Leyland, erano diventati ormai obsoleti ed era chiaro che sarebbe stata necessaria una sostituzione in tempi brevi. In particolare il BMC serie A si avviava verso i quarant'anni di produzione e, per via della sua configurazione a scatola del cambio nella coppa dell'olio (rivoluzionaria all'epoca della Mini ma ormai superata), non vi potevano essere montati la maggior parte dei cambi disponibili sul mercato, impedendo l'impiego delle sempre pi\u00f9 diffuse cinque marce anche su modelli di punta quali la Austin Metro.\nInizialmente, tra le idee prese in considerazione, c'era la trasformazione del motore BMC serie A da aste e bilancieri alle camme in testa, oppure l'aggiornamento del British Leyland serie S in uso sulla Austin Maestro, ma queste opzioni furono scartate perch\u00e9 avrebbero avuto costi molto alti, simili a quelli di una progettazione che partisse da zero, mentre sarebbero rimasti gli svantaggi della concezione datata e della pesantezza del monoblocco in ghisa. La Austin Rover esplor\u00f2 anche la possibilit\u00e0 di coprodurre motori di altre case automobilistiche, o di acquistarne i diritti di produzione, ma non trov\u00f2 soddisfacenti le alternative che gli si presentarono. Pertanto nel 1984 la Austin Rover decise di avviare autonomamente la progettazione di un motore completamente nuovo, dopo aver chiesto ed ottenuto i fondi necessari dal governo inglese di Margaret Thatcher che era proprietario della British Leyland dalla sua nazionalizzazione nel 1975. Contrariamente a quanto a volte affermato, il \"Serie K\" non \u00e8 un motore di derivazione Honda, casa automobilistica con cui la Rover aveva intrapreso una joint venture, ma \u00e8 un progetto totalmente inglese.\nLo sviluppo del motore fu indirizzato verso obiettivi molto avanzati: bassi livelli di emissioni inquinanti, un'alta economia carburante e al tempo stesso prestazioni elevate, in modo che potesse costituire il propulsore di riferimento del gruppo automobilistico per i decenni seguenti e superare gli standard anti-inquinamento del futuro. La British Leyland aveva gi\u00e0 fatto ricerche in questa direzione con una serie di concept car denominate \"ECV\" (\"Energy Conservation Vehicle\"), estremamente aerodinamiche e leggere grazie al telaio in alluminio, progettate da Spen King dal 1980 al 1982; questi veicoli erano dotati di un motore 1100 a tre cilindri e 12 valvole, del peso di soli 84\u00a0kg e capace del consumo (per l'epoca eccezionale) di soli 3,9 litri ogni 100\u00a0km alla velocit\u00e0 di 100\u00a0km/h, che costitu\u00ec il punto di partenza per il progetto del \"Serie K\".\nScartata l'idea di produrre una versione a tre cilindri di cilindrata 1000, lo sviluppo si concentr\u00f2 su tre versioni tutte a quattro cilindri in linea: un 1100 ad otto valvole, un 1400 ad otto valvole, e un 1400 a sedici valvole. Per raggiungere gli obiettivi prefissati vennero adottate soluzioni piuttosto innovative per l'epoca: l'adozione di pi\u00f9 valvole per cilindro, che rendeva la camera di combustione pi\u00f9 adatta alle miscele magre (\"Lean Burn\"), con il rapporto aria/benzina che nella versione a 16 valvole poteva essere portato fino a 21-24\u00a0kg di aria per kg di benzina; l'uso della lega di alluminio che rende il motore estremamente leggero; meno necessit\u00e0 di manutenzione grazie all'adozione delle punterie idrauliche. Queste caratteristiche contribuirono ad un rapporto peso/potenza non comune per un motore destinato ad automobili di serie: le versioni 1100 8v, 1400 8v e 1400 16v sviluppavano rispettivamente 60, 75 e 95\u00a0CV (quest'ultimo portato a 103\u00a0CV nel 1992 con l'iniezione multipoint) a fronte di un peso di 122\u00a0kg per le prime due versioni e di 128\u00a0kg per la terza. Particolarmente originale \u00e8 la soluzione adottata per il serraggio delle componenti del motore: invece di singoli serraggi che legano gli strati metallici l'uno all'altro, nel motore \"Serie K\" vengono utilizzati dieci lunghi bulloni che attraversano l'intero motore dall'alto al basso, tenendo insieme la testata, il monoblocco e la parte inferiore (struttura \"a sandwich\"). Questa soluzione, adottata anche dalla FIAT nel motore FIRE, semplifica l'assemblaggio del motore e soprattutto rende pi\u00f9 omogenea la distribuzione delle forze di tensione, un fattore importante vista la minore robustezza delle strutture in alluminio; forze che, nei motori convenzionali, possono provocare variazioni dell'alesaggio all'oscillare della temperatura del motore.\nLo sviluppo fu portato a termine nel 1988 e i motori \"Serie K\" debuttarono nel 1989 con la presentazione della seconda serie della Rover 200; nel frattempo il Gruppo Austin Rover aveva cambiato nome in Gruppo Rover ed era stato privatizzato e venduto alla British Aerospace.\nAll'inizio degli anni novanta dal motore \"Serie K\" vennero sviluppate versioni a sedici valvole con cilindrata 1600 e 1800, per sostituire i propulsori sulle vetture di fascia alta che fino a quel momento erano forniti dalla Honda. Nel 1996, sulla base di queste versioni, venne realizzato anche un 2500 con 6 cilindri a V (\"Rover KV6\"). A partire dal 1994 il corpo farfallato del motore venne costruito con un materiale plastico per ridurre costi di produzione, peso e rumorosit\u00e0, intervento che si sospetta abbia peggiorato la sua affidabilit\u00e0.\nIl motore \"Serie K\" \u00e8 stato il propulsore di punta del Gruppo Rover e del Gruppo MG Rover fino al 2005, anno del collasso di quest'ultimo, ed \u00e8 stato impiegato su quasi tutti i modelli Rover o MG di quel periodo. Per la sua leggerezza fu molto apprezzato anche dai costruttori di spyder come Caterham e Lotus. Dopo il fallimento della MG Rover, il motore \u00e8 stato acquisito dalla cinese SAIC, che lo ha leggermente modificato ribattezzandolo prima \"Serie N\" e poi \"Kavachi\", il quale \u00e8 tuttora impiegato con cilindrata 1800 nelle vetture Roewe ed MG, come la MG 6.\nAffidabilit\u00e0.\nIl motore Serie K pu\u00f2 andare incontro ad un problema noto come \"H.G.F.\" (sigla dell'inglese \"Head Gasket Failure\", \"collasso della guarnizione di testa\"). A causa del particolare funzionamento del suo sistema di raffreddamento, che tende a raffreddare i cilindri piuttosto tardi e in modo poco graduale, fino al raggiungimento della temperatura di esercizio le guarnizioni di testa dei cilindri sono sottoposte a un continuo stress dovuto al susseguirsi di dilatazioni e restringimenti delle guarnizioni stesse, causati dagli sbalzi di temperatura. A lungo andare la guarnizione rischia di rompersi o di scollarsi, mettendo in comunicazione olio motore e liquido di raffreddamento: la miscela color maionese che si viene cos\u00ec a creare pu\u00f2 causare seri danni al motore se lasciata in circolazione troppo a lungo, e rende necessaria un'attenta operazione di pulizia (oltre che la sostituzione della guarnizione).\nLa diffusione del problema e la frequenza con cui si verifica non \u00e8 facilmente inquadrabile: mentre alcuni sostengono che si tratti di un difetto come tanti altri, e che la sua diffusione sia stata ingigantita rispetto alla realt\u00e0, per altri si tratta di un grave e grossolano errore di progettazione, nel quale qualsiasi esemplare prima o poi inevitabilmente incappa. Nel Regno Unito, infatti, l'HGF divenne un vero e proprio caso mediatico tra la fine degli anni novanta e l'inizio del terzo millennio: del problema si interessarono anche i mass media generalisti, come ad esempio il programma di difesa dei consumatori \"Watchdog\" della BBC, che contribuirono sensibilmente a compromettere la reputazione del motore, considerato fino ad allora un prodotto innovativo dell'industria britannica, e dello stesso gruppo MG Rover che gi\u00e0 di per s\u00e9 non navigava in buone acque.\nIn realt\u00e0, se \u00e8 cosa certa l'esistenza di numerosi esemplari che anche ad alti chilometraggi non manifestano alcun segno di \"HGF\", va detto che l'incidenza aumenta notevolmente se si sforza il motore a freddo (cosa che causa sbalzi termici pi\u00f9 elevati). Risentono maggiormente del problema le versioni 1.6 e 1.8 (in quanto possiedono lo stesso sistema di raffreddamento dell'1.1 e 1.4 a fronte di una maggiore produzione di calore) e le vetture che montano il propulsore in posizione posteriore centrale (dove il raffreddamento \u00e8 pi\u00f9 difficoltoso), come ben sanno i possessori di modelli MG e Lotus.\nIl Gruppo MG Rover stava lavorando ad una modifica dell'impianto di raffreddamento che avrebbe risolto il problema, ma a causa del suo fallimento, nell'aprile del 2005, tale modifica non vide mai la luce e non pot\u00e9 essere messa in produzione.\nAltri tipi di modifiche alla guarnizione della testa dei cilindri sono state messe a punto dalla Ford, che al momento dell'acquisizione di Land Rover ha dovuto mettere mano al problema sui Freelander (fino al 2006 equipaggiati con i motori Serie K 1.8 e 2.5 V6), e nel 2008 dalla SAIC motors, che ha rilevato MG e ha rinnovato il motore Serie K, rinominandolo \"Serie N\" (ma con la piena compatibilit\u00e0 dei ricambi principali).\nVersioni.\n1119 cc.\nLa versione 1.1 (1119\u00a0cm\u00b3) fu realizzata in diverse varianti:\nVeicoli equipaggiati con la versione 1.1:\n1396 cc.\nLa versione 1.4 (1396\u00a0cm\u00b3) fu realizzata in diverse varianti:\nVeicoli equipaggiati con la versione 1.4:\n1588 cc.\nLa versione 1.6 (1588\u00a0cm\u00b3) fu realizzata in diverse varianti:\nVeicoli equipaggiati con la versione 1.6:\n1795 cc.\nLa versione 1.8 (1795\u00a0cm\u00b3) fu realizzata in diverse varianti:\nVeicoli equipaggiati con la versione 1.8:"}
{"id": "2882666", "revid": "266224", "url": "https://it.wikipedia.org/wiki?curid=2882666", "title": "Rover serie K", "text": ""}
{"id": "2882667", "revid": "1442080", "url": "https://it.wikipedia.org/wiki?curid=2882667", "title": "Fischer Grand Prix 1983 - Singolare", "text": "Il singolare del Fischer Grand Prix 1983 \u00e8 stato un torneo di tennis facente parte della categoria Grand Prix.\nBrian Gottfried era il detentore del titolo e ha battuto in finale 6\u20132, 6\u20133, 7\u20135 Mel Purcell."}
{"id": "2882672", "revid": "118944119", "url": "https://it.wikipedia.org/wiki?curid=2882672", "title": "Lingue mandingo", "text": "Le lingue mandingo sono un gruppo di lingue e dialetti, generalmente intelligibili tra loro, parlate dal popolo Mandingo dell'Africa Occidentale. Appartengono alla famiglia linguistica delle lingue mande.\nDefinizione.\nLa definizione e la classificazione della lingua mandingo e delle sue varianti dialettali \u00e8 piuttosto complessa e tuttora oggetto di ricerca. Ci\u00f2 \u00e8 dovuto ad alcuni fattori storico-geografici: innanzitutto i popoli mandingo, pur avendo una tradizione letteraria orale molto ricca, hanno lasciato pochissimi testi scritti, il che ha storicamente ostacolato la formazione di una lingua letteraria unitaria. In secondo luogo, dai tempi della colonizzazione europea, l'area in cui sono stanziati i mandingo \u00e8 stata suddivisa tra entit\u00e0 statali di lingua inglese, francese e portoghese, il che ha contribuito alla creazione di una nomenclatura linguistica di termini indigeni, francesi e inglesi che rendono il quadro generale piuttosto confuso. In terzo luogo, l'area etno-culturale mandinga ha assistito, in periodi storici diversi, ma anche recentemente, con le sanguinose guerre civili in Liberia, Sierra Leone e Costa d'Avorio a ingenti spostamenti di popolazioni che hanno notevolmente mescolato e \"ibridizzato\" gli idiomi originari. Infine, la distinzione stessa tra lingue e dialetti \u00e8, per definizione, piuttosto arbitraria e non scientificamente determinabile con precisione. \nLe lingue parlate dai mandingo appartengono tutte all'ampia famiglia delle lingue mande, che si caratterizzano per l'assenza di classi nominali e per la presenza di toni, in genere due. Inoltre, esse hanno tutte un alto grado di intelligibilit\u00e0 e di similarit\u00e0 lessicale, il che fa s\u00ec che spesso i parlanti dei diversi dialetti passino facilmente da una variante mandinga ad un'altra quando devono comunicare tra loro.\nLe varianti pi\u00f9 diffuse sono il mandinka (inglese \"mandinka\" o \"mandingo\", francese \"mandingue\"), parlato soprattutto in Gambia, Senegal e Guinea-Bissau, e il maninkakan, diffuso tra Guinea, Mali, Liberia e Sierra Leone (ingl. \"Maninka\", fr. \"Malink\u00e8\"). Altre due lingue affini, a seconda dei casi incluse nella famiglia mandinga o collocate al di fuori di essa sono il bamanankan o bambara (la principale lingua del Mali e la variante con il maggior numero di parlanti) e il jula (fr. \"Dioula\", ingl. \"Dyula\"), diffusa tra Costa d'Avorio, Mali e Burkina Faso.\nClassificazione.\n\"Mandingo\" come macrolinguaggio.\nLo standard ISO 639-3 identifica il mandingo (\"mandingo\" in inglese) come un \"macrolinguaggio\", ulteriormente suddiviso in 7 varianti (tra parentesi quadre, il codice di identificazione ISO 639-3):\n\"Mandingo\" come famiglia linguistica.\nA loro volta, queste varianti dialettali sono incluse, assieme ad altre lingue, nella famiglia linguistica mandinga (\"manding\" in inglese). La famiglia linguistica cos\u00ec definita \u00e8 pi\u00f9 ampia del macrolinguaggio \"mandingo\" e include ad esempio il bambara e il jula, che non sono invece comprese nel \"mandingo\". Questi ultimi due idiomi vengono spesso usati come lingue franche nei paesi in cui sono parlate, sono molto simili tra loro e in genere mutuamente intelligibili con il mandingo. La classificazione proposta da \"Ethnologue\" (di cui gli autori stessi riconoscono l'arbitrariet\u00e0) \u00e8 quindi la seguente:\nLa famiglia mandiingo \u00e8 ulteriormente suddivisa in occidentale (5 linguaggi), e orientale (13), con altri tre linguaggi (lingua bolon, lingua jahanka e lingua sininkere) al di fuori di queste due sottocategorie."}
{"id": "2882674", "revid": "1442080", "url": "https://it.wikipedia.org/wiki?curid=2882674", "title": "Fischer Grand Prix 1983 - Doppio", "text": "Il doppio del Fischer Grand Prix 1983 \u00e8 stato un torneo di tennis facente parte della categoria Grand Prix.\nHenri Leconte e Pavel Slo\u017eil erano i detentori del titolo, ma solo Slo\u017eil ha partecipato in coppia con Tom\u00e1\u0161 \u0160m\u00edd.\nSlo\u017eil e \u0160m\u00edd hanno perso nel 1\u00ba turno contro Eric Fromm e Eric Korita.\nMel Purcell e Stan Smith hanno battuto in finale 6\u20133, 6\u20134 Marcos Hocevar e C\u00e1ssio Motta."}
{"id": "2882675", "revid": "337866", "url": "https://it.wikipedia.org/wiki?curid=2882675", "title": "Lingua mandingo", "text": ""}
{"id": "2882676", "revid": "337866", "url": "https://it.wikipedia.org/wiki?curid=2882676", "title": "Lingua mandinga", "text": ""}
{"id": "2882677", "revid": "1745361", "url": "https://it.wikipedia.org/wiki?curid=2882677", "title": "Il mulino (disambigua)", "text": ""}
{"id": "2882680", "revid": "729019", "url": "https://it.wikipedia.org/wiki?curid=2882680", "title": "Queen's Club Championships 1983", "text": "Il Queen's Club Championships 1983 (conosciuto pure come \"Artois Championships\" per motivi di sponsorizzazione) \u00e8 stato un torneo di tennis giocato sull'erba. \u00c8 stata l'81\u00aa edizione del Queen's Club Championships, che fa parte del Volvo Grand Prix 1983. Si \u00e8 giocato al Queen's Club di Londra in Inghilterra, dal 6 al 12 giugno 1983.\nCampioni.\nSingolare.\n Jimmy Connors ha battuto in finale John McEnroe 6\u20133, 6\u20133\nDoppio.\n Brian Gottfried / Paul McNamee hanno battuto in finale Kevin Curren / Steve Denton 6\u20134, 6\u20133"}
{"id": "2882684", "revid": "486946", "url": "https://it.wikipedia.org/wiki?curid=2882684", "title": "Xanthopan morganii praedicta", "text": ""}
{"id": "2882685", "revid": "1305772", "url": "https://it.wikipedia.org/wiki?curid=2882685", "title": "Queen's Club Championships 1983 - Singolare", "text": "Il singolare del Queen's Club Championships 1983 \u00e8 stato un torneo di tennis facente parte della categoria Grand Prix.\nJimmy Connors era il detentore del titolo e ha battuto in finale 6\u20133, 6\u20133 John McEnroe."}
{"id": "2882687", "revid": "838137", "url": "https://it.wikipedia.org/wiki?curid=2882687", "title": "Queen's Club Championships 1983 - Doppio", "text": "Il doppio del Queen's Club Championships 1983 \u00e8 stato un torneo di tennis facente parte della categoria Grand Prix.\nJohn McEnroe e Peter Rennert erano i detentori del titolo, ma hanno partecipato con partner differenti, McEnroe con Peter Fleming e Rennert con Chip Hooper.\nHooper e Rennert hanno perso nel 1\u00ba turno contro Fleming and McEnroe.\nFleming e McEnroe hanno perso in semifinale contro Brian Gottfried e Paul McNamee.\nGottfried e McNamee hanno battuto in finale 6\u20134, 6\u20133 Kevin Curren e Steve Denton."}
{"id": "2882690", "revid": "599013", "url": "https://it.wikipedia.org/wiki?curid=2882690", "title": "Herm\u00ednio de Brito", "text": "Carriera.\nBritto ha giocato per diverse squadre brasiliane; nel 1939 pass\u00f2 all'Independiente, in Argentina. Gioc\u00f2 3 partite nella squadra riserve, e fu poi ceduto in prestito al Pe\u00f1arol, in Uruguay. In seguito fu acquistato a titolo definitivo dall'Ypiranga. Con la Nazionale brasiliana ha giocato due partite del Campionato mondiale di calcio 1938."}
{"id": "2882691", "revid": "599013", "url": "https://it.wikipedia.org/wiki?curid=2882691", "title": "Pretty Things", "text": ""}
{"id": "2882694", "revid": "767487", "url": "https://it.wikipedia.org/wiki?curid=2882694", "title": "The Lonely Island", "text": "The Lonely Island \u00e8 un gruppo musicale (nonch\u00e9 una compagnia d'attori comici) statunitense formato da Akiva Schaffer, Jorma Taccone e Andy Samberg. In particolare, sono famosi per il loro stile comedy hip hop e le loro parodie.\nBiografia.\nI tre provengono da Berkeley, California, ma la loro attivit\u00e0 si concentra soprattutto su New York. Hanno iniziato la loro attivit\u00e0 di comici alle scuole superiori e successivamente hanno continuato con dei cortometraggi, parodie musicali (sia musica che video) ecc. prima di attirare l'attenzione di Lorne Michaels e finire cos\u00ec nel Saturday Night Live. Una volta nello show, hanno prodotto \"Lazy Sunday\", una versione migliorata rispetto a un loro precedente lavoro. Diventa un successo istantaneo su internet e permette loro di continuare la loro carriera su Saturday Night Live. I brani \"Dick in a Box\", con cui vinsero un premio Emmy nel 2007, \"Jizz in My Pants\", \"Like a Boss\" e le canzoni \"I'm on a Boat\" e \"I Just Had Sex\" diventano immediatamente degli enormi successi su internet e spingono il gruppo a produrre il loro album di debutto, \"Incredibad\".\nNel 2005 hanno proposto uno show TV chiamato \"Awesometown\" sia alla Fox che a MTV, ma entrambi hanno rifiutato. Nell'agosto 2007 \u00e8 uscito il loro primo film commedia, \"Hot Rod\".\nIl 15 marzo 2011 hanno annunciato l'uscita del loro secondo album in studio, \"Turtleneck &amp; Chain\", il quale verr\u00e0 pubblicato il 10 maggio 2011.\nSono molto amici di Justin Timberlake, che partecipa spesso ai loro videoclip."}
{"id": "2882695", "revid": "438678", "url": "https://it.wikipedia.org/wiki?curid=2882695", "title": "Lonely Island", "text": ""}
{"id": "2882699", "revid": "767487", "url": "https://it.wikipedia.org/wiki?curid=2882699", "title": "Mihail Venkov", "text": "Carriera.\nClub.\nTranne una breve parentesi in prestito al Belite orli, fino al 2011 ha giocato solo con la maglia del Liteks Love\u010d.\nNazionale.\nHa collezionato 7 presenze con la maglia della Nazionale bulgara."}
{"id": "2882701", "revid": "21880", "url": "https://it.wikipedia.org/wiki?curid=2882701", "title": "Dactylorhiza fistulosa", "text": ""}
{"id": "2882702", "revid": "337866", "url": "https://it.wikipedia.org/wiki?curid=2882702", "title": "Mandinka (popolo)", "text": ""}
{"id": "2882704", "revid": "337866", "url": "https://it.wikipedia.org/wiki?curid=2882704", "title": "Lingue mandinghe", "text": ""}
{"id": "2882706", "revid": "729019", "url": "https://it.wikipedia.org/wiki?curid=2882706", "title": "Battaglia di Belmont (1899)", "text": "La battaglia di Belmont \u00e8 uno scontro militare combattuto il 23 novembre 1899 tra le truppe dell'Impero britannico e l'esercito boero del Transvaal e dello Stato Libero dell'Orange, nell'ambito della seconda guerra boera. La battaglia si concluse con la vittoria dei britannici.\nSvolgimento.\nIl 23 novembre 1899 il comandante britannico Paul Methuen scelse di attaccare una postazione boera situata su una collina vicino alla cittadina di Belmont. Il comandante boero Prinsloo, dopo una iniziale resistenza, si rese conto di essere in grave inferiorit\u00e0 numerica e scelse di ritirarsi ordinando ai suoi uomini di ripiegare lungo la ferrovia. I boeri fermarono la loro ritirata nella stazione successiva e si stabilirono a Graspan."}
{"id": "2882709", "revid": "188402", "url": "https://it.wikipedia.org/wiki?curid=2882709", "title": "Cielle", "text": ""}
{"id": "2882712", "revid": "287204", "url": "https://it.wikipedia.org/wiki?curid=2882712", "title": "Battaglia di Belmont", "text": ""}
{"id": "2882717", "revid": "767487", "url": "https://it.wikipedia.org/wiki?curid=2882717", "title": "Lotario Rangoni", "text": "Appartenente alla famiglia marchionale dei Rangoni di Modena, nacque a Firenze, ma si trasfer\u00ec da piccolo a Spilamberto.\nPilota quotato (corse con la Fiat e con l'Alfa Romeo), commission\u00f2 ad Enzo Ferrari una delle prime due automobili da lui realizzate, la Auto Avio Costruzioni 815 (l'altra fu di Alberto Ascari) che guid\u00f2 alla Mille Miglia 1940. Vinse anche l'edizione 1939 della Cronoscalata Catania-Etna.\nAppassionato anche di volo, durante la guerra fu destinato, come sottotenente pilota del Regio Esercito Italiano, al collaudo dei velivoli a Pistoia. Per\u00ec in un incidente durante un test, il 10 ottobre 1942."}
{"id": "2882718", "revid": "422900", "url": "https://it.wikipedia.org/wiki?curid=2882718", "title": "Herm\u00ednio Am\u00e9rico de Brito", "text": ""}
{"id": "2882719", "revid": "743200", "url": "https://it.wikipedia.org/wiki?curid=2882719", "title": "ATP Volvo International 1983", "text": "Il Volvo International 1983 \u00e8 stato un torneo di tennis giocato sulla terra battuta. Il torneo fa parte del Volvo Grand Prix 1983. Si \u00e8 giocato a North Conway negli Stati Uniti dal 25 luglio al 1\u00ba agosto 1983.\nCampioni.\nSingolare maschile.\n Jos\u00e9 Luis Clerc ha battuto in finale Andr\u00e9s G\u00f3mez 6\u20133, 6\u20131\nDoppio maschile.\n Mark Edmondson / Sherwood Stewart hanno battuto in finale Eric Fromm / Drew Gitlin 7\u20136, 7\u20136"}
{"id": "2882720", "revid": "16758", "url": "https://it.wikipedia.org/wiki?curid=2882720", "title": "Lotario Rangoni Machiavelli", "text": ""}
{"id": "2882721", "revid": "599013", "url": "https://it.wikipedia.org/wiki?curid=2882721", "title": "Andr\u00e9 Villas-Boas", "text": "Grazie al successo ottenuto in UEFA Europa League nella stagione 2010-2011, alla guida del Porto, Villas-Boas \u00e8 diventato il pi\u00f9 giovane allenatore a vincere una coppa calcistica europea all'et\u00e0 di 33 anni e 213 giorni.\nBiografia.\nVillas-Boas proviene da una famiglia benestante di origini inglesi: il nonno era visconte di Gulhomil, mentre il bisnonno era barone di Pa\u00e7o Vieira.\nCarriera.\nGli inizi.\nVillas Boas, da sempre appassionato di statistiche, si avvicina al calcio e alla tattica imparando dai videogiochi manageriali di fine anni ottanta.\nNel 1993, poco prima di iscriversi ad un istituto superiore di educazione fisica, lascia una lettera sotto la porta dell'allenatore inglese Bobby Robson, che aveva da poco assunto la guida tecnica del Porto, per consigliargli un uso pi\u00f9 accurato dell'attaccante portoghese Domingos Paci\u00eancia; da allora inizia a scambiare opinioni con il tecnico inglese riguardo alla squadra e ai singoli calciatori.\nColpito dalle sue capacit\u00e0 di analisi, Robson lo inserisce prima come assistente all'interno del suo staff tecnico e successivamente lo manda a studiare alla scuola della federazione scozzese, trovandogli un posto come osservatore all'Ipswich Town. In seguito al passaggio al Barcellona nel 1996, Villas-Boas segue il suo mentore nella squadra catalana rimanendovi per cinque anni; proprio in questo periodo conosce per la prima volta il collega Jos\u00e9 Mourinho.\nGrazie all'influenza di Robson, Villas-Boas ottiene il patentino C della UEFA, solitamente riservato ai soli maggiorenni, al quale segue il patentino B.\nIsole Vergini britanniche.\nNel 2000, all'et\u00e0 di soli 23 anni, Villas-Boas accetta l'incarico di commissario tecnico della Nazionale delle Isole Vergini britanniche, ma viene esonerato dopo aver perso due partite di qualificazione al Mondiale 2002, entrambe contro le Isole Bermuda; in seguito a questa esperienza, fa ritorno al Porto per allenare la formazione Under-19, con la quale vince facilmente il campionato di categoria.\nVice di Mourinho.\nDopo l'assunzione di Jos\u00e9 Mourinho come allenatore del Porto nel 2001, Villas-Boas ne diventa l'osservatore incaricato di compilare i rapporti sulle squadre avversarie; nel frattempo ottiene il patentino A della UEFA, dal quale emerge la sua capacit\u00e0 di scoprire giovani talenti. La collaborazione con Mourinho continua, questa volta nel ruolo di assistente, prima al Chelsea (dal 2004 al 2007) e poi all'Inter (dal 2008 al 2009).\nAcad\u00e9mica.\nAl termine della prima stagione interista di Mourinho, Villas-Boas decide di iniziare una sua personale carriera da allenatore lasciando il ruolo di assistente a Jos\u00e9 Morais. A tal riguardo, dichiara \"\u00ab\u00c8 stata una scelta difficile andarmene dall'Inter, ma volevo lavorare di pi\u00f9 con la prima squadra e purtroppo non \u00e8 stato possibile. Ne ho parlato con Mourinho e ci siamo lasciati in buonissimi rapporti, gli sar\u00f2 sempre riconoscente.\u00bb\"\nIl 14 ottobre 2009 accetta l'incarico offertogli dall'Acad\u00e9mica, subentrando all'esonerato Rog\u00e9rio Gon\u00e7alves, con la squadra che si trova all'ultimo posto in classifica dopo sette giornate. In seguito all'arrivo di Villas-Boas, l'Acad\u00e9mica inizia una serie di risultati positivi che porta gli \"Estudantes\" in undicesima posizione, fuori dalla zona retrocessione, e fino alle semifinali della Coppa portoghese.\nPorto.\nIl 3 giugno 2010 viene ufficializzato il suo ingaggio come tecnico del Porto con il quale firma un biennale fino al 30 giugno 2012. Il 7 agosto conquista il suo primo trofeo alla guida della formazione portoghese aggiudicandosi la Supercoppa di Portogallo sconfiggendo il Benfica. Il 29 dicembre prolunga il suo contratto con il Porto fino al 30 giugno 2013 inserendo una clausola rescissoria di 15 milioni di euro da pagare nel caso in cui dovesse andarsene.\nIl 3 aprile 2011 conquista il campionato con cinque giornate di anticipo battendo per 2-1 ancora il Benfica e il 20 aprile vince nuovamente a Lisbona per 3-1 e si qualifica per la finale della Ta\u00e7a de Portugal, dove batte 6-2 il Vit\u00f3ria Guimar\u00e3es il successivo 22 maggio. Il 5 maggio, pur perdendo la gara di ritorno della semifinale di Europa League in casa del Villareal, conquista l'accesso alla finale che vincer\u00e0 a Dublino il 18 maggio (1-0, gol del bomber Falcao) contro lo Sporting Braga del suo idolo Domingos Paci\u00eancia. Con la vittoria in Europa League, Villas Boas diviene il pi\u00f9 giovane allenatore a vincere una coppa europea con i suoi 33 anni e 213 giorni (battendo il record di Gianluca Vialli che, a soli 33 anni e 308 giorni, vinse una Coppa delle Coppe nel 1998). Con la vittoria della coppa nazionale contro il Vit\u00f3ria Guimar\u00e3es mette a segno un \"treble\" identico a quello fatto da Jos\u00e9 Mourinho nel 2003 sempre al Porto.\nIl 21 giugno dal sito ufficiale del Porto viene reso nota la volont\u00e0 dell'allenatore di lasciare la panchina per la stagione successiva.\nChelsea.\nIl 22 giugno 2011 viene ingaggiato dagli inglesi del Chelsea, che pagano i 15 milioni di euro della sua clausola rescissoria.\nIl suo esordio ufficiale alla guida dei \"Blues\" avviene il 14 agosto seguente, nel pareggio per 0-0 sul campo dello Stoke City. L'inizio alla guida del club londinese \u00e8 caratterizzato dalla conquista di 19 punti su 24 disponibili e al passaggio agli ottavi di finale di Champions League. Tuttavia nelle successive 14 partite di campionato la squadra raccoglie soltanto quattro vittorie ed esce dalle prime quattro della graduatoria in Premier League. Il 21 febbraio 2012, nella partita di andata degli ottavi di finale di Champions League, il Chelsea viene sconfitto per 1-3 dal Napoli al San Paolo.\nIl 4 marzo, in seguito alla sconfitta per 0-1 sul campo del West Bromwich Albion, Villas-Boas viene esonerato e sostituito dall'italiano Roberto Di Matteo il quale porter\u00e0 il Chelsea a vincere FA Cup e Champions.\nTottenham.\nIl 3 luglio 2012 viene ingaggiato dal Tottenham dopo le dimissioni di Harry Redknapp, firmando un contratto triennale.\nIl suo esordio sulla panchina degli \"Spurs\" vede due soli punti ricavati nelle prime tre partite di campionato. Il primo successo arriva il 16 settembre sul campo del Reading. Il 29 settembre la sua squadra riesce ad espugnare l'Old Trafford dopo 23 anni, battendo il Manchester United per 3-2. Conclude la stagione con un 5\u00ba posto in campionato con 72 punti e con i quarti di finale di Europa League dalla quale viene eliminato dal Basilea.\nIl 16 dicembre 2013, dopo la sconfitta casalinga per 0-5 contro il Liverpool, Villas-Boas e il club decidono consensualmente di risolvere il contratto.\nZenit.\nIl 18 marzo 2014 firma un contratto biennale con lo Zenit San Pietroburgo, sostituendo l'esonerato Luciano Spalletti. Due giorni pi\u00f9 tardi viene presentato alla stampa. Porta la squadra al 2\u00ba posto in campionato distante un punto dal CSKA Mosca.\nNella stagione seguente in Champions viene eliminato ai gironi, in Coppa di Russia esce agli ottavi di finale ma riesce a vincere il campionato.\nInizia la stagione successiva vincendo la Supercoppa. Quest\u2019anno la sua squadra chiude al 3\u00ba posto in campionato e viene eliminata agli ottavi di finale di Champions per mano del Benfica. Il 2 maggio 2016 vince la Coppa di Russia, battendo in finale il CSKA Mosca per 4-1. Il 24 maggio seguente rassegna le sue dimissioni da tecnico dello Zenit. Termina quindi l\u2019esperienza russa dopo aver vinto un campionato, una Coppa e una supercoppa.\nShanghai.\nIl 4 novembre 2016 subentra al posto dello svedese Sven Goran Eriksson alla guida dello Shanghai SIPG, firmando un ricchissimo contratto di 13 milioni di euro a stagione.\nPorta la squadra al 2\u00ba posto in campionato distante 6 punti dal Guangzhou, alle semifinali della Champions asiatica venendo eliminato dall\u2019Urawa Red Diamonds e alla finale della Coppa della Cina persa contro lo Shanghai Shenhua. Il 30 novembre 2017 risolve il contratto con il club cinese.\nMarsiglia.\nIl 28 maggio 2019 viene annunciato come nuovo tecnico dell' per le due stagioni successive. In campionato arriva dietro al PSG di 12 punti prima della sospensione dovuta al COVID-19, dalla Coppa di Lega viene eliminato dal Monaco gi\u00e0 al terzo turno mentre dalla Coppa di Francia esce per mano del Lione ai quarti.\nLa stagione seguente esce dalla Champions arrivando ultimo nel girone con 3 punti dietro a , e ; il club greco con gli stessi punti del Marsiglia si qualifica per l\u2019Europa League in virt\u00f9 di una migliore differenza reti. Il 13 gennaio 2021 perde la Supercoppa 2020 contro il per 2-1.\nIl 2 febbraio Villas Boas in conferenza stampa annuncia le dimissioni, con la squadra al 10\u00ba posto in Ligue 1 a 10 punti dalla zona Champions, dopo l'acquisto non gradito di Olivier Ntcham all'ultimo giorno di mercato e a pochi giorni dall'assalto degli ultras al centro sportivo del Marsiglia.\nAltre attivit\u00e0.\nVillas-Boas ha partecipato nel 2018 alla Rally Dakar insieme al connazionale Ruben Faria, alla guida di una Toyota Hilux; si ritira durante la quarta tappa a causa di un infortunio alla schiena."}
{"id": "2882724", "revid": "1442080", "url": "https://it.wikipedia.org/wiki?curid=2882724", "title": "ATP Volvo International 1983 - Singolare", "text": "Il singolare dell'ATP Volvo International 1983 \u00e8 stato un torneo di tennis facente parte della categoria Grand Prix.\nIvan Lendl era il detentore del titolo, ma quest'anno non ha partecipato.\nJos\u00e9 Luis Clerc ha battuto in finale 6\u20133, 6\u20131 Andr\u00e9s G\u00f3mez.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2882725", "revid": "155634", "url": "https://it.wikipedia.org/wiki?curid=2882725", "title": "ATP Volvo International 1983 - Doppio", "text": "Il doppio dell'ATP Volvo International 1983 \u00e8 stato un torneo di tennis facente parte della categoria Grand Prix.\nSherwood Stewart e Ferdi Taygan erano i detentori del titolo, ma hanno partecipato con partner differenti, Stewart con Mark Edmondson e Taygan con C\u00e1ssio Motta.\nMotta e Taygan hanno perso in semifinale contro Eric Fromm e Drew Gitlin.\nStewart e Edmondson hanno battuto in finale 7\u20136, 7\u20136 Fromm e Gitlin.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2882729", "revid": "173617", "url": "https://it.wikipedia.org/wiki?curid=2882729", "title": "Internazionali d'Italia 1983 - Singolare femminile", "text": "Chris Evert-Lloyd era la detentrice del titolo, ma quest'anno non ha partecipato.\nIl singolare femminile del torneo di tennis Internazionali d'Italia 1983, facente parte del Virginia Slims World Championship Series 1983, ha avuto come vincitrice Andrea Temesv\u00e1ri che ha battuto in finale 6\u20131, 6\u20130 Bonnie Gadusek.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2882730", "revid": "125296713", "url": "https://it.wikipedia.org/wiki?curid=2882730", "title": "Augusto Minzolini", "text": "Biografia.\nOttenuta la maturit\u00e0 classica, durante gli anni settanta partecipa come comparsa a due film di Nanni Moretti, \"Io sono un autarchico\" del 1976, nella parte di uno spettatore, ed \"Ecce bombo\" del 1978. \u00c8 stato a lungo legato alla parlamentare Gabriella Giammanco.\nCarriera giornalistica (1977-2009).\nNel 1977 inizia a lavorare come giornalista.\nSvolge il praticantato all'agenzia di stampa Asca.\nNel 1980 diventa giornalista professionista.\nNel 1985 \u00e8 collaboratore del settimanale \"Panorama\", che lo assume due anni pi\u00f9 tardi.\nNel 1990 \u00e8 assunto a \"La Stampa\" diretta da Paolo Mieli; due anni dopo il successore Ezio Mauro lo nomina inviato.\nCarlo Rossella lo promuove editorialista nel 1997.\nNel 1994, intervistato da \"la Repubblica\", si dichiarava contrario a ogni tipo di privacy per i politici: \u00abLe smentite a ripetizione rivelano solo che abbiamo una classe politica nuova che non ha ancora assimilato il fatto che un politico \u00e8 un uomo pubblico in ogni momento della sua giornata e che deve comportarsi e parlare come tale. [...] Quattro anni fa, e cio\u00e8 in tempi non sospetti, scrissi che la nomina di Giampaolo Sodano alla Rai nasceva dai salotti di Gbr, la televisione di Ania Pieroni. Oggi penso che se noi avessimo raccontato di pi\u00f9 la vita privata dei leader politici forse non saremmo arrivati a tangentopoli, forse li avremmo costretti a cambiare oppure ad andarsene. Non \u00e8 stato un buon servizio per il paese il nostro fair play: abbiamo semplicemente peccato di ipocrisia. Di Ania Pieroni sapevamo tutto da sempre e non era solo un personaggio della vita intima di Craxi. La distinzione fra pubblico e privato \u00e8 manichea: ripeto, un politico deve sapere che ogni aspetto della sua vita \u00e8 pubblico. Se non accetta questa regola rinunci a fare il politico\u00bb.\nNel 1997 Minzolini rivel\u00f2 su \"La Stampa\", lasciando spiazzate le altre testate, l'accordo per eleggere Massimo D'Alema alla presidenza della Commissione bicamerale per le riforme costituzionali. Nello stesso anno fu l'unico a scoprire il luogo della cena nella quale Silvio Berlusconi, Gianfranco Fini, Massimo D'Alema e Franco Marini siglarono il \"patto della crostata\" sulle riforme della Costituzione.\nNel 1998 intervist\u00f2 Bettino Craxi ad Hammamet, in Tunisia. L'intervista fu realizzata per il programma \u00ab\"Passioni\"\u00bb, andato in onda su RaiDue il 15 luglio 1998, che suscit\u00f2 alcune polemiche.\n\u00abMinzolinismo\u00bb.\nA met\u00e0 degli anni '90 si inizia a parlare di \u00abminzolinismo\u00bb, neologismo inteso come \u00abforma di giornalismo che si basa sulla raccolta di dichiarazioni anche informali di uomini politici\u00bb non del tutto verificabili. Tra gli esempi di \"minzolinismo\":\nSecondo \"la Repubblica\", tuttavia, \u00abla definizione [di \"minzolinismo\"] \u00e8 ingenerosa perch\u00e9 il nuovo direttore del TG1 \u00e8 stato per un ventennio il principe del retroscena politico, il pi\u00f9 astuto dei predatori del Transatlantico, il pi\u00f9 veloce dei rapaci della notizia\u00bb anche in quanto allievo di Guido Quaranta.\nDirettore del TG1 (2009-2011).\nIl 20 maggio 2009 viene nominato a maggioranza dal CdA Rai direttore del TG1, senza i voti di tre esponenti del centrosinistra, che avevano abbandonato l'aula, giudicando la nomina \"irricevibile\", ottenendo il voto favorevole del presidente della Rai Paolo Garimberti.\nMinzolini ottiene la fiducia della maggioranza dei redattori del TG1 che vot\u00f2 il suo piano editoriale con 101 voti a favore e 40 contro.\nSecondo una rielaborazione dei dati Auditel, fatta ad aprile 2010 dal consigliere di minoranza del CdA Rai Nino Rizzo Nervo, in cinque anni, dal 2005 quando il direttore del TG1 era Clemente J. Mimun, passando per la direzione di Gianni Riotta dal 2006 al 2009, al marzo 2010, dopo meno di un anno di direzione di Minzolini, la quota di share sarebbe scesa, facendo perdere al TG1 un milione di telespettatori..\nNell'ottobre 2010, il TG1 di Minzolini \u00e8 stato diffidato dall'AgCom per \u00abforte squilibrio\u00bb a favore della maggioranza e del governo di centrodestra. Minzolini ha contestato dati e criteri dell'Autorit\u00e0. Rilevazioni hanno sottolineato il calo di fiducia dei telespettatori verso il TG1 di Minzolini, sceso quasi a giudizio di insufficienza\nA fine marzo 2011, dall'AgCom, viene dato al TG1 (insieme a TG4 e Studio Aperto) un ordine di riequilibrio immediato tra tempo dedicato alla maggioranza e all'opposizione \"evitando altres\u00ec la sproporzione della presenza del Governo, specie in relazione alla campagna elettorale d'imminente inizio\".\nIl 23 maggio 2011 l'AgCom, in merito alle interviste di Silvio Berlusconi in prime time durante la campagna elettorale, \"ha ritenuto che le interviste, tutte contenenti opinioni e valutazioni politiche sui temi della campagna elettorale, ed omologhe per modalit\u00e0 di esposizione mediatica, abbiano determinato una violazione dei regolamenti elettorali emanati dalla Commissione parlamentare di Vigilanza e dall'Agcom. La Commissione ha pertanto deliberato, a maggioranza, di comminare a TG1 e TG4 la sanzione nella misura massima prevista dalla legge (258.230 euro), in quanto recidivi, e sanzioni di 100 mila euro ciascuno a TG2, TG5 e Studio Aperto.\"\nEditoriali.\nMinzolini \u00e8 intervenuto pi\u00f9 volte in prima persona, con degli \"editoriali del direttore\" spesso posti ad apertura del telegiornale.\nIl 9 giugno 2009 Minzolini si insedia al TG1. Durante il suo primo editoriale, afferma che il suo telegiornale \"si occuper\u00e0 della vita reale della gente\".\nAltre aspre polemiche si sono sollevate dopo l'editoriale straordinario nell'edizione serale del TG1 del 3 ottobre dove il direttore prendeva apertamente posizione contro la manifestazione per la libert\u00e0 di stampa indetta dalla FNSI per lo stesso giorno definendola \"incomprensibile\". Contro questo editoriale si sono espressi oltre a molti esponenti politici dell'opposizione, anche il Codacons e lo stesso comitato di redazione del TG1 che in un comunicato si \u00e8 dissociato dalle dichiarazioni di Minzolini. Nel comunicato si precisa che nella storia del TG1 altri direttori hanno fatto editoriali nell'edizione delle 20 seppur in diversi contesti. A questo comunicato del comitato di redazione Minzolini ha risposto affermando che esso \u00ab\u00e8 la dimostrazione che c'\u00e8 chi manifesta per la libert\u00e0 di stampa\u00bb.\nL'11 dicembre 2009, a seguito delle rivelazioni del pentito Gaspare Spatuzza, poi smentite da quelle di un mafioso non pentito, Filippo Graviano, Minzolini nell'editoriale delle 20 afferm\u00f2 che le \u00abballe\u00bb di Spatuzza avevano danneggiato l'immagine dell'Italia, paragonandole alla leggenda del bacio di Giulio Andreotti a Riina, continuando che si sarebbero potute evitare se si fosse seguita alla lettera la legge sui pentiti.\nIl 14 dicembre 2009, Berlusconi viene aggredito in piazza Duomo a Milano. Minzolini parla di \"clima d'odio, parodia di una guerra civile\".\nNel febbraio del 2010 Minzolini interviene con un editoriale nell'edizione delle 20 sull'inchiesta riguardante (fra gli altri) anche Guido Bertolaso, difendendo l'operato del sottosegretario alla Protezione Civile, e parlando di \"gogna mediatica preelettorale\"..\nIl 13 marzo 2010, Minzolini appare in TV durante il TG1 della sera per difendere la sua posizione a proposito del cosiddetto \"Trani-gate\", l'indagine della procura di Trani in cui vennero intercettate sue telefonate con Berlusconi. Secondo un articolo de \"Il Fatto Quotidiano\", Minzolini avrebbe promesso a Berlusconi di mandare in onda degli editoriali favorevoli alla sua linea politica. Minzolini nell'editoriale dice \"Non sar\u00f2 mai un direttore muto e dimezzato\" e si paragona a Giovanni Amendola, perseguitato da Mussolini. Nei giorni successivi i nipoti di Giovanni Amendola hanno definito simili paragoni come inappropriati.\nIl 7 settembre 2010 Minzolini, nel suo editoriale, ha suggerito il ricorso ad elezioni anticipate come risoluzione della crisi di maggioranza. Il Presidente RAI Paolo Garimberti \u00e8 intervenuto scrivendo in una lettera che ci sono limiti che \"l'informazione del servizio pubblico non pu\u00f2 valicare\" ritenendo l'intervento contenente \"giudizi inopportuni [...] che non competono all'informazione della Rai\".\nRimozione dal TG1 e nuovo incarico in Rai (2011-2013).\nIl 13 dicembre 2011 Augusto Minzolini, grazie all'art. 3 della legge 97/2001, \u00e8 stato rimosso dalla direzione del TG1 e sostituito (prima \"ad interim\" e poi \"a tempo pieno\") dall'allora direttore del TGR Alberto Maccari: il 15 febbraio 2013 Minzolini chiede il reintegro alla direzione del TG1 in virt\u00f9 dell'art. 4 della legge 97/2001 ma nel settembre 2013 tale ricorso viene respinto dal tribunale del lavoro.\nNella riunione del CdA della Rai, insediatosi il 31 maggio 2012 Minzolini \u00e8 stato nominato capoufficio di corrispondenza di New York, ma lui ha rifiutato l'incarico.\nAttivit\u00e0 politica (2013-2017).\nAlle elezioni politiche del 24-25 febbraio 2013 Minzolini (su richiesta di Berlusconi) si \u00e8 candidato per un seggio al Senato della Repubblica con la lista de Il Popolo della Libert\u00e0 nella regione Liguria: Minzolini, visti i risultati elettorali definitivi che hanno prodotto l'attribuzione al centrosinistra di Bersani (PD) del premio di maggioranza su base regionale previsto dalle legge elettorale a quel tempo in vigore, \u00e8 risultato il primo dei non eletti della sua lista (PdL Liguria), ma il 15 marzo 2013 Minzolini \u00e8 stato proclamato \"senatore subentrante\" grazie alla decisione di Silvio Berlusconi, candidatosi in pi\u00f9 regioni, di optare per il seggio della regione Molise. Minzolini il 16 novembre 2013, con la sospensione delle attivit\u00e0 de Il Popolo della Libert\u00e0, aderisce a Forza Italia. Nel corso del 2014 Minzolini \u00e8 diventato (insieme a Raffaele Fitto e Daniele Capezzone) una delle principali voci critiche nei confronti del cosiddetto Patto del Nazareno tra Matteo Renzi (segretario del PD) e Silvio Berlusconi (presidente di FI) in quanto, secondo Minzolini, questo patto tra PD e FI non \u00e8 (o non sarebbe) nell'interesse del paese e del suo partito, cio\u00e8 Forza Italia; inoltre Minzolini critica anche il cosiddetto \"rapporto speciale\" (cos\u00ec \u00e8 stato definito da molti politologi di vario orientamento) tra il premier Renzi (PD) e Denis Verdini (coordinatore di FI) in quanto, secondo Minzolini, l'opposizione \"morbida\" di Forza Italia (decisa da Verdini con l'appoggio di Berlusconi) \u00e8 (o sarebbe) una scelta dannosa per l'interesse del paese e di FI, quindi Minzolini auspica una \"dura\" opposizione al Governo Renzi da parte di FI; notare che Minzolini infatti attribuisce a queste \"morbidezze\" di Verdini e Berlusconi nei confronti del PD di Renzi il mediocre risultato elettorale ottenuto da Forza Italia alle elezioni europee del 25 maggio 2014.\nIn data 16 marzo 2017 il Senato ha votato contro la decadenza di Augusto Minzolini, senatore di Forza Italia, riconoscendo che contro di lui vi era stato fumus persecutionis. I senatori hanno approvato con 137 s\u00ec, 94 no e 20 astenuti l'ordine del giorno di Forza Italia che respingeva la deliberazione della Giunta per le Immunit\u00e0 che nel luglio del 2016 aveva dichiarato decaduto l'ex giornalista dal mandato di parlamentare perch\u00e9 condannato con sentenza passata in giudicato.\nDimissioni da senatore.\nCome gi\u00e0 annunciato durante il voto di decadenza (poi negata dal voto del Senato), Minzolini ha manifestato l'intenzione di dimettersi da Senatore; le dimissioni vengono ufficialmente presentate il successivo 28 marzo 2017.\nIl 20 aprile 2017 il Senato, con 142 s\u00ec, 105 no e 4 astenuti, accoglie le sue dimissioni da Senatore; Minzolini cessa quindi dal mandato parlamentare e viene sostituito da Roberto Cassinelli.\nEditorialista e direttore a \"Il Giornale\".\nUna volta terminata l\u2019esperienza politica inizia a collaborare come editorialista al \"Il Giornale\", divenendo uno dei principali opinionisti in talk show come \"L\u2019aria che tira, Omnibus e Non \u00e8 l\u2019arena.\"\nNel giugno 2021 diviene direttore de \"Il Giornale\" dopo le dimissioni di Alessandro Sallusti, tornato a \"Libero\".\nControversie.\nLa direzione di Minzolini al TG1 \u00e8 stata segnata da numerose controversie e polemiche.\nNell'estate 2009 Minzolini \u00e8 accusato di oscurare al TG1 le notizie dell'inchiesta della procura di Bari sugli scandali sessuali che vedrebbero coinvolto Berlusconi a Villa Certosa e Palazzo Grazioli. L'opposizione lo accusa di fare un telegiornale di regime che nasconde o manipola le notizie scomode al Governo. Minzolini si difende dichiarando che nel suo telegiornale non intende inserire notizie fondate solo sul gossip. Antonio Di Pietro ribatte ricordando come il neo-direttore del TG1 \u00e8 \u00abun gossipparo\u00bb, anzi \u00abl'Emilio Fede del servizio pubblico\u00bb, che toglie spazio alla politica e alle notizie in tv e per questo \u00abandrebbe licenziato per giusta causa\u00bb.\nI comitati di redazione delle tre testate Rai emettono in seguito un comunicato congiunto: \u00abSiamo tutti TG1, siamo tutti, noi giornalisti della Rai, contro le scelte editoriali di chi occulta le notizie e rende agli italiani un pessimo servizio pubblico radiotelevisivo\u00bb. Secondo i rappresentanti sindacali dei giornalisti RAI, Minzolini deve comprendere \u00abqual \u00e8 il compito del direttore di una testata del servizio pubblico, tenuta a raccontare e rappresentare, con tutti i punti di vista, i fatti che hanno rilevanza nella vita del Paese. Un impegno che mai pu\u00f2 venir meno e mai pu\u00f2 permettersi di tacere notizie o impedire una loro corretta e completa lettura\u00bb.\nIl 26 febbraio del 2010, nell'edizione del TG1 delle 13:30, il conduttore Paolo Di Giannantonio durante i titoli di testa e nell'introduzione del servizio d\u00e0 la notizia dell'assoluzione dell'avvocato David Mills, invece che della prescrizione del reato commesso. Il servizio introdotto diede poi la notizia corretta. Ci\u00f2 suscit\u00f2 proteste sfociate anche in una raccolta di firme. Minzolini infatti essendo direttore responsabile del TG1, \u00e8 responsabile di quanto viene pubblicato sullo stesso. Nel maggio dello stesso anno il Consiglio dell'Ordine dei giornalisti ha comminato un \"avvertimento\" a Minzolini \u00abper il titolo incompleto letto nella edizione delle 13.30 del Tg1 del 26 febbraio\u00bb, il titolo completo avrebbe dovuto dar conto del proscioglimento per intervenuta prescrizione, non di una vera e propria assoluzione.\nIl 25 marzo 2010 la commissione dell'Autorit\u00e0 per le Garanzie nelle Comunicazioni infligge a Tg1 (direttore: Augusto Minzolini) e Tg5 (direttore: Clemente Mimun) una sanzione da 100.000 euro ciascuno per violazione della par condicio. Le multe sono motivate con lo \"\"squilibrio tra Pdl e Pd\" (a favore del Pdl) e la \"marginale presenza delle nuove liste\"\" che si sono presentate durante la campagna elettorale alle elezioni regionali 2010.\nIl 31 marzo 2010 Minzolini rimuove dal ruolo di conduttori del TG1 Tiziana Ferrario (edizione delle 20), Paolo Di Giannantonio (edizione delle 13,30) e Piero Damosso (edizione del mattino), sostituendoli rispettivamente con Francesco Giorgino, Laura Chimenti e Francesca Grimaldi, con la tacita approvazione dal direttore generale Mauro Masi e dal consigliere di maggioranza Antonio Verro.\nSecondo il comitato di redazione si tratta di un'epurazione rivolta contro i giornalisti che non avevano firmato una lettera a favore di Minzolini stesso, a proposito di quanto era accaduto in occasione della notizia sull'assoluzione dell'avvocato Mills, il cui reato di corruzione \u00e8 stato invece dichiarato prescritto dalla Corte di Cassazione; l'opinione del CDR \u00e8 condivisa dalla FNSI e dai consiglieri RAI Nino Rizzo Nervo e Giorgio Van Straten. Minzolini replica giustificando le proprie decisioni come semplice ricambio generazionale, affermando che si tratta di conduttori che lavorano da 28 anni. Il presidente della RAI Paolo Garimberti \u00e8 intervenuto sul caso per iscritto con una lettera al direttore generale Mauro Masi. La giornalista Maria Luisa Busi, che gi\u00e0 precedentemente aveva criticato l'operato del TG1 e anche lei tra i non firmatari, in un'intervista parla di rappresaglia nei confronti dei giornalisti. Minzolini replica inviando alla Busi una lettera di contestazione formale per non aver chiesto l'autorizzazione all'intervista.\nMaria Luisa Busi, il 22 maggio, rassegna le proprie dimissioni dalla conduzione del telegiornale.\nContro la reintegrazione di Tiziana Ferrario, decisa dal tribunale del lavoro, Minzolini ha annunciato ricorso, definendo la sentenza come \"frutto di un intreccio perverso fra politica, magistratura e baronati tv\"\nIl 29 giugno 2010 il TG1 ha minimizzato la notizia della riduzione di pena in secondo grado di Marcello Dell'Utri da 9 a 7 anni per concorso esterno in associazione mafiosa, senza pronunciare la parola \"condanna\". Inoltre, secondo L'Espresso, nel servizio si dava risalto alla riduzione della pena e alla sconfitta delle richiesta dell'accusa.\nL'8 settembre 2010 il presidente della Rai Paolo Garimberti scrive al direttore generale Mauro Masi chiedendo un intervento diretto e immediato in seguito all'editoriale del direttore Minzolini della sera precedente a sostegno di elezioni anticipate. Secondo Garimberti, \"\"sono stati espressi giudizi inopportuni in quanto invasivi delle competenze e responsabilit\u00e0 di soggetti politici e istituzionali\" e \"ci sono dei limiti che soprattutto l'informazione del servizio pubblico non pu\u00f2 valicare. Ieri purtroppo sono stati valicati\"\"..\nIl 1\u00ba ottobre 2010, il TG1 tace la notizia della battuta offensiva e blasfema di Silvio Berlusconi, e il giorno successivo minimizza le critiche dell'Osservatore Romano.\nIl 25 novembre 2010 il TG1 manda in onda un servizio dedicato alle contestazioni studentesche svoltesi in varie citt\u00e0 d'Italia contro la riforma Gelmini. Nel servizio vengono inserite immagini relative agli scontri tra forze dell'ordine e manifestanti aquilani avvenuti invece mesi prima. Il giorno seguente il TG1 si scusa dell'accaduto, invocando un \"errore tecnico\".\nNel 2010 la conferenza stampa di fine anno del presidente del consiglio Berlusconi viene ripresa integralmente facendo slittare il Tg1 delle 13,30. In altre occasioni si era comunque sempre interrotta la diretta della conferenza per dare spazio al telegiornale\nIn risposta alle varie critiche, Minzolini ha annunciato l'avvio, da met\u00e0 gennaio 2011, di una rubrica intitolata \"Media\" che \"monitorer\u00e0 cantonate e faziosit\u00e0 dei colleghi\". La mossa \u00e8 stata denunciata come una \"clava mediatica\" da parte dell'associazione di telespettatori cattolici Aiart.\nProcedimenti giudiziari.\nAbuso d'ufficio.\nIl 30 maggio 2011 Minzolini viene iscritto nel registro degli indagati dalla procura di Roma insieme all'allora direttore del TG2 Mario De Scalzi per abuso d'ufficio.\nIl 14 novembre 2013 \u00e8 stato rinviato a giudizio per abuso d'ufficio poich\u00e9 egli, quando era direttore del TG1, dopo aver tolto dalla conduzione del tg Tiziana Ferrario che ha mansioni di caporedattore, per circa un anno non l'ha ricollocata nell'attivit\u00e0 redazionale.\nIl 15 dicembre 2015 \u00e8 stato condannato in primo grado a 4 mesi di reclusione per l'accusa di abuso d'ufficio. La condanna \u00e8 stata poi confermata dalla Terza Corte d'Appello di Roma il 17 novembre 2017.\nIl 12 febbraio 2019 la Corte di Cassazione dichiara prescritto il reato, rimandando alla Corte d'Appello la valutazione degli aspetti civili del reato."}
{"id": "2882733", "revid": "155634", "url": "https://it.wikipedia.org/wiki?curid=2882733", "title": "Internazionali d'Italia 1983 - Doppio femminile", "text": "Kathleen Horvath e Yvonne Vermaak erano le detentrici del titolo, ma hanno perso in semifinale contro Ivanna Madruga-Osses and Catherine Tanvier.\nIl doppio femminile del torneo di tennis Internazionali d'Italia 1983, facente parte del Virginia Slims World Championship Series 1983, ha avuto come vincitrici Virginia Ruzici e Virginia Wade che hanno battuto in finale 6\u20133, 2\u20136, 6\u20131 Madruga-Osses e Tanvier."}
{"id": "2882737", "revid": "1543377", "url": "https://it.wikipedia.org/wiki?curid=2882737", "title": "Delegazioni parlamentari della Valle d'Aosta", "text": ""}
{"id": "2882739", "revid": "119924263", "url": "https://it.wikipedia.org/wiki?curid=2882739", "title": "S.F. Sorrow", "text": "S.F. Sorrow \u00e8 il quarto album in studio del gruppo rock inglese The Pretty Things, pubblicato nel 1968 per la Columbia Records.\nIl disco.\n\u00c8 considerata la prima opera rock britannica ed uno dei primi concept album del rock ed \u00e8 basato su una breve storia, scritta dal cantante Phil May, che viene a mano a mano svelata dalle canzoni che strutturano l'album. La narrazione ha come protagonista Sebastian F. Sorrow ed incomincia con la sua nascita, gli amori, la guerra, la tragedia, la follia e termina con la delusione della tarda et\u00e0.\nFormazione.\nNote aggiuntive:"}
{"id": "2882744", "revid": "767487", "url": "https://it.wikipedia.org/wiki?curid=2882744", "title": "Nariz", "text": "Carriera.\nNariz inizi\u00f2 la sua carriera nell'Atletico Mineiro nel 1930. Successivamente, si trasfer\u00ec al Fluminense dove vinse alcuni tornei ed infine chiuse la carriera nel Botafogo nel 1941. Partecip\u00f2 al Campionato mondiale di calcio 1938 con la Nazionale brasiliana."}
{"id": "2882745", "revid": "125776476", "url": "https://it.wikipedia.org/wiki?curid=2882745", "title": "Pietro Antonio di Capua", "text": "Biografia.\nPietro Antonio di Capua era il figlio secondogenito di Annibale di Capua e Lucrezia Arcamone. La famiglia Di Capua era una famiglia nobile del Regno di Napoli che possedeva grandi latifondi in Abruzzo, Campania e Puglia. Il primogenito Vincenzo era duca di Termoli, mentre l'altro fratello Giovanni Tommaso marchese di Torre di Francolise.\nPietro Antonio comp\u00ec gli studi umanistici con Baldassarre Aquila e approfond\u00ec la teologia e il diritto canonico. Intraprese la carriera ecclesiastica ed entr\u00f2 in contatto, nella seconda met\u00e0 degli anni trenta, con il circolo eterodosso napoletano degli \"spirituali\", riunito intorno alla figura dell'\"alumbrado\" Juan de Vald\u00e9s, dove conobbe, tra gli altri, Gian Francesco Alois, Giovanni Morone, Giulia Gonzaga, Pietro Carnesecchi e Vittore Soranzo.\nIl 22 marzo 1536 fu nominato da Papa Paolo III arcivescovo di Otranto, cattedra gi\u00e0 occupata in precedenza dallo zio Fabrizio, del quale eredit\u00f2 i benefici. Mantenne la residenza a Napoli, nomin\u00f2 suo ausiliare il vescovo di Scutari e inizi\u00f2 le procedure di canonizzazione dei martiri di Otranto, gli abitanti di Otranto uccisi dai Turchi nel 1480 (canonizzati il 12 maggio 2013 da Papa Francesco). Continu\u00f2 a frequentare il circolo valdesiano e nel luglio 1541 assistette il Vald\u00e9s negli ultimi istanti della sua vita. Il circolo degli \"spirituali\" non si sciolse con la morte del teologo spagnolo: continu\u00f2 a sussistere a Napoli sotto l'influsso di Juan de Villafranca, mentre altri allievi di Vald\u00e9s, spostandosi o stabilendosi in diverse citt\u00e0, formarono nuove relazioni e si mantennero in contatto tra loro. Il Di Capua si stabil\u00ec a Roma, dove frequent\u00f2 il cardinale Reginald Pole e raccolse intorno a s\u00e9 intellettuali eterodossi o luterani, quali Alvise Priuli, Diego de Enzinas, Girolamo Donzellini, Marcantonio Flaminio e Vittore Soranzo. Assunse come suo segretario Guido Giannetti, che gli forn\u00ec libri luterani e che lesse dopo averne ricevuto autorizzazione dalla curia, giustificando l'iniziativa con la necessit\u00e0 di informarsi sulle reali posizioni del riformatore tedesco.\nProprio quando l'eretico Antonio Brucioli gli dedicava il suo \"Commento\" al Vangelo, il Di Capua fu inviato a Trento da Papa Paolo III con altri ecclesiastici per organizzare l'apertura del Concilio. Nel viaggio, fatto insieme al Giannetti, si ferm\u00f2 a Mantova \u2013 la sua famiglia era imparentata con i Gonzaga \u2013 e poi a Venezia, dove rivide il Carnesecchi. A Trento vide, tra gli altri, i cardinali Cristoforo Madruzzo, Giovanni Gerolamo Morone e Reginald Pole e i frati Andrea Ghetti e Bernardo Bartoli. Loro comune convinzione \u2013 tratta dalle Lettere di Paolo ed eretica rispetto alla dottrina della Chiesa \u2013 era la superiorit\u00e0 dell'influsso dello Spirito Santo nella coscienza del cristiano sugli imperativi di fede disposti dalla Chiesa.\nAll'ennesimo rinvio del concilio, nel settembre del 1543 il Di Capua ripart\u00ec per Roma. Qui, alla fine del 1545, l'arresto di Diego de Enzinas, la scoperta dell'esistenza del gruppo di luterani suoi amici, l'irreperibilit\u00e0 del Giannetti, da lui nascosto a Roma per qualche tempo e poi fuggito a Venezia, lo coinvolsero gravemente, insieme alla notizia dei suoi colloqui eterodossi di Trento, e l'Inquisizione apr\u00ec un'inchiesta a suo carico.\nNel 1549 a Papa Paolo III succedette Papa Giulio III: l'arcivescovo Di Capua e la sua potente famiglia si attivarono per ottenere la creazione a cardinale sollecitando lo stesso imperatore Carlo V ad appoggiare la loro richiesta, osteggiata dalla curia. Nel 1553 Papa Giulio III inform\u00f2 Carlo V dell'inchiesta in corso sul Di Capua e, nello stesso tempo, avocando a s\u00e9 il procedimento inquisitoriale che coinvolgeva anche il cardinale Morone e i vescovi Soranzo e Grimani, decise di non procedere contro i quattro ecclesiastici, pur facendo sapere all'imperatore che l'eresia dell'arcivescovo Di Capua era provata, ma che si era limitato ad ordinargli soltanto una penitenza, avendo tenuto conto della protezione che Carlo V gli accordava.\nCon l'ascesa al papato nel 1555 dell'inquisitore Giovanni Pietro Carafa, che fece arrestare il cardinale Morone riaprendone il processo, il Di Capua lasci\u00f2 Roma per risiedere nella relativa sicurezza dei possedimenti familiari, tanto che, richiesto di presentarsi a Roma per testimoniare al processo di Morone, egli rifiut\u00f2, confidando, per questa intemperanza, sull'appoggio imperiale. Morto Papa Paolo IV nel 1559, salito al soglio Papa Pio IV e scagionato il cardinal Morone, anche il Di Capua, pur mantenendo i contatti con vecchi amici come il Carnesecchi, fu riabilitato, anche se in ampi settori della curia rimase la diffidenza nei suoi confronti: nel 1562 fu cos\u00ec invitato a partecipare alle ultime sessioni del Concilio di Trento.\nNel Concilio oper\u00f2 da un lato accogliendo le proposte dei progressisti riguardo ad una rigorosa riforma disciplinare per mettere fine agli scandali del clero, dall'altro si preoccup\u00f2, in accordo con i conservatori, di non scalfire l'autorit\u00e0 papale e curiale, fino a scontrarsi con i riformatori francesi che richiedevano maggiore autonomia da Roma per le Chiese nazionali, secondo lo spirito del gallicanesimo. Alla chiusura del Concilio poteva cos\u00ec godere della fiducia di Papa Pio IV, e nemmeno le confessioni dell'antico compagno di fede Gian Francesco Alois, che prima di morire sul rogo a Napoli lo indic\u00f2 come eretico luterano, ebbero l'effetto di recargli pregiudizio. Nel 1564 si laure\u00f2 \"in utroque iure\" e nel 1565 fu nominato nunzio apostolico a Venezia.\nUn nuovo turbamento gli fu per\u00f2 procurato con l'avvento al papato, nel gennaio 1566, dell'inquisitore Pio V: conosciuti i rapporti da lui nuovamente intrattenuti a Venezia con Pietro Carnesecchi e l'antico segretario Guido Giannetti, in marzo il Papa gli revoc\u00f2 la nunziatura e lo richiam\u00f2 a Roma, mentre i suoi due vecchi amici vennero di l\u00ec a poco arrestati e trasferiti a Roma. Il Di Capua evit\u00f2 di presentarsi a Roma e raggiunse la sua arcidiocesi di Otranto.\nIl Giannetti e il Carnesecchi erano entrambi sotto processo quando nel settembre del 1567 il Di Capua, nel sinodo di Otranto, dava attuazione alle nuove norme approvate in Concilio: dopo la decapitazione del Carnesecchi, soggiorn\u00f2 tra Roma, incontrando anche Papa Pio V, e Napoli. Nel 1575 ottenne dal nuovo Papa Gregorio XIII che il proprio nipote Annibale di Capua ereditasse alla sua morte i molti benefici di cui godeva e ricevesse in titolo l'arcidiocesi di Napoli.\nSi ritir\u00f2 poi ad Otranto, dove mor\u00ec nel gennaio 1579, venendo sepolto nella cattedrale della citt\u00e0."}
{"id": "2882747", "revid": "422900", "url": "https://it.wikipedia.org/wiki?curid=2882747", "title": "\u00c1lvaro Lopes Can\u00e7ado", "text": ""}
{"id": "2882749", "revid": "553803", "url": "https://it.wikipedia.org/wiki?curid=2882749", "title": "Volvo Masters 1983", "text": "Il Volvo Masters 1983 \u00e8 stato un torneo di tennis giocato sui campi in sintetico indoor del Madison Square Garden di New York negli Stati Uniti. \u00c8 stata la 14\u00aa edizione del torneo di singolare di fine anno, la 10\u00aa del torneo di doppio di fine anno ed era parte del Volvo Grand Prix 1983. Il torneo si \u00e8 giocato a New York dal 10 al 15 gennaio 1984.\nCampioni.\nSingolare.\n John McEnroe ha battuto in finale Ivan Lendl 6\u20133, 6\u20134, 6\u20134.\nDoppio.\n Peter Fleming / John McEnroe hanno battuto in finale Pavel Slo\u017eil / Tom\u00e1\u0161 \u0160m\u00edd 6-2, 6-2"}
{"id": "2882752", "revid": "767487", "url": "https://it.wikipedia.org/wiki?curid=2882752", "title": "Gustaf Adlerfelt", "text": "Ciambellano del re Carlo XII di Svezia, segu\u00ec il suo sovrano e mor\u00ec nella battaglia di Poltava."}
{"id": "2882755", "revid": "2026341", "url": "https://it.wikipedia.org/wiki?curid=2882755", "title": "Lingua mandinka", "text": "La lingua mandinka \u00e8 una lingua mandingo parlata in Gambia, Guinea-Bissau e Senegal\nDistribuzione geografica.\nIl mandinka \u00e8 parlato in Africa occidentale da circa 1.300.000 individui, distribuiti tra Gambia (dove \u00e8 l'idioma pi\u00f9 diffuso), Senegal e Guinea-Bissau. Costituisce una delle variet\u00e0 del \"macrolinguaggio\" mandingo, a sua volta parlato da quasi 5 milioni di individui, e caratteristico del gruppo etnico dei mandingo (chiamati anch'essi \"mandinka\" in Gambia). \u00c8 piuttosto simile alle altre lingue mandinghe, di cui costituisce la variet\u00e0 pi\u00f9 occidentale, ma a differenza della maggior parte di esse, il mandinka non \u00e8 una lingua tonale, ma usa invece un sistema di accenti.\nSistema di scrittura.\nL'ortografia \u00e8 basata sia sull'alfabeto latino che su quello arabo, anche se il secondo ha avuto una diffusione precedente e rimane pi\u00f9 diffuso. \nSe sono usati i caratteri latini, c rappresenta il suono , \u014b , e \u00f1 ; le lettere v, x, z, e q non sono utilizzate. Le vocali sono le stesse dell'italiano, e vengono raddoppiate per rappresentarne la lunghezza.\nIl mandinka, come tutte le lingue mande, pu\u00f2 essere scritto anche in caratteri N'Ko."}
{"id": "2882756", "revid": "767487", "url": "https://it.wikipedia.org/wiki?curid=2882756", "title": "Lisbon Open 1983", "text": "Il Lisbon Open 1983 \u00e8 stato un torneo di tennis giocato sulla terra rossa.\n\u00c8 stata la 1\u00aa edizione del torneo, che fa parte del Volvo Grand Prix 1983.\nSi \u00e8 giocato a Lisbona in Portogallo, dal 4 al 10 aprile 1983.\nCampioni.\nSingolare.\n Mats Wilander ha battuto in finale Yannick Noah, 2-6, 7-6, 6-4\nDoppio.\n Carlos Kirmayr / C\u00e1ssio Motta hanno battuto in finale Pavel Slo\u017eil / Ferdi Taygan, 7-5, 6-4"}
{"id": "2882759", "revid": "1516566", "url": "https://it.wikipedia.org/wiki?curid=2882759", "title": "Campo dei Tolentini", "text": "Il Campo dei Tolentini \u00e8 un campo di Venezia, situato nel sestiere di Santa Croce, poco distante da piazzale Roma e dalla stazione ferroviaria.\nSul campo si affacciano l'ingresso dell'Istituto universitario di architettura di Venezia e la chiesa di San Nicola da Tolentino."}
{"id": "2882760", "revid": "110157", "url": "https://it.wikipedia.org/wiki?curid=2882760", "title": "Lisbon Open", "text": "Il Lisbon Open \u00e8 stato un torneo di tennis facente parte del Grand Prix giocato nel 1983 a Lisbona in Portogallo su campi in terra battuta."}
{"id": "2882768", "revid": "1442080", "url": "https://it.wikipedia.org/wiki?curid=2882768", "title": "Lisbon Open 1983 - Singolare", "text": "Il singolare del torneo di tennis Lisbon Open 1983, facente parte della categoria Grand Prix, ha avuto come vincitore Mats Wilander che ha battuto in finale Yannick Noah 2-6, 7-6, 6-4."}
{"id": "2882776", "revid": "729019", "url": "https://it.wikipedia.org/wiki?curid=2882776", "title": "BMW Open 1983", "text": "Il BMW Open 1983 \u00e8 stato un torneo di tennis giocato sulla terra rossa.\n\u00c8 stata la 10\u00aa edizione del torneo, che fa parte del Volvo Grand Prix 1983.\nSi \u00e8 giocato a Monaco di Baviera in Germania, dal 16 al 22 maggio 1983.\nCampioni.\nSingolare.\n Tom\u00e1\u0161 \u0160m\u00edd ha battuto in finale Joakim Nystr\u00f6m 6-0, 6-3, 4-6, 2-6, 7-5\nDoppio.\n Chris Lewis / Pavel Slo\u017eil hanno battuto in finale Anders J\u00e4rryd / Tom\u00e1\u0161 \u0160m\u00edd 6-4, 6-2"}
{"id": "2882779", "revid": "1543377", "url": "https://it.wikipedia.org/wiki?curid=2882779", "title": "Chiesa di Nostra Signora del Rimedio", "text": "La chiesa di Nostra Signora del Rimedio \u00e8 luogo di culto cattolico situato nel quartiere della Foce, in piazza Gaetano Alimonda, nel comune di Genova nella citt\u00e0 metropolitana di Genova. La chiesa \u00e8 sede della parrocchia omonima del vicariato di Carignano-Foce dell'arcidiocesi di Genova. La chiesa \u00e8 conosciuta dai genovesi anche con l'appellativo di chiesa dell'Angelo poich\u00e9 dal 1712 l'edificio fu officiato da una confraternita, intitolata all'Angelo custode, che vi rimase per 84 anni.\nStoria e descrizione.\nIl primo edificio.\nIl primo edificio di culto, sorto nei pressi dell'odierna via XX Settembre, nacque dalla volont\u00e0 del marchese genovese Giovanni Tommaso Invrea che, in fin di vita nel 1650 presso la chiesa di San Carlo alle Mortelle a Napoli, dett\u00f2 al notaio Matteo Angelo Sparano le sue ultime volont\u00e0. Al suo decesso il 22 giugno, con l'apertura del testamento, il marchese destinava un cospicuo lascito per l'erezione di una chiesa, a Genova, da intitolare a Nostra Signora del Rimedio e con le volont\u00e0 di edificare il nuovo edificio di culto gi\u00e0 l'anno successivo alla sua morte. Il 12 giugno del 1651 il canonico prevosto della cattedrale di San Lorenzo, reverendo Carlo Fabrizio Giustiniani, dopo il consenso dell'arcivescovo di Genova, cardinal Stefano Durazzo, inaugurava e benediceva la posa della prima pietra dell'erigenda chiesa.\nForse opera architettonica di Giovanni Antonio Ricca il \"Vecchio\", o di altri architetti come sostengono alcuni storici, l'edificio fu completato nel 1673 con la benedizione dell'altare, il 14 agosto, da parte del reverendo Pietro Maria Berruti. Come dalle ultime volont\u00e0 del marchese fu eletta del titolo di parrocchiale e collegiata di canonici con bolla pontificia di papa Pio VI del 15 luglio 1796; dal 1\u00ba settembre ne presero possesso un abate, dodici canonici e dodici cappellani. La consacrazione della chiesa avvenne il 18 aprile del 1808 ad opera dell'arcivescovo cardinale Giuseppe Spina.\nPer esigenze viarie, l'opera di attuazione della nuova via di collegamento, l'odierna via XX Settembre, come da progetto dell'ingegnere e architetto Cesare Gamba, comport\u00f2 la demolizione della seicentesca chiesa, che avvenne nei primi giorni di maggio del 1898 dopo la sconsacrazione il 25 aprile.\nLa nuova chiesa.\nLe basi per l'edificazione di un nuovo fabbricato religioso furono date, nel 1899, dai marchesi Cattaneo Della Volta con l'acquisto dell'area per l'erigenda chiesa, nella localit\u00e0 allora detta Mondo Nuovo, un quartiere che in quel tempo si andava costruendo. Il 4 luglio 1900 l'arcivescovo di Genova, Tommaso Reggio, benedisse la prima pietra del nuovo edificio che, con gli studi degli ingegneri Natale Gallino e Giovanni Battista Odero, riproduceva fedelmente il disegno monumentale del vecchio impianto seicentesco, salvo alcuni interventi di ampliamento. Inaugurata il 17 aprile del 1904, dal 1911 fu parrocchia \"in loco\" (l'estensione parrocchiale comprendeva solamente l'attiguo palazzo), ma con un nuovo decreto arcivescovile del cardinale Carlo Dalmazio Minoretti, datato al 19 giugno 1936, la sua giurisdizione fu estesa nel territorio circostante.\nSubito dopo la fine della seconda guerra mondiale, fu nominato il nuovo abate parroco Mario Righetti. Per sua iniziativa, il 15 marzo 1946 venne approvato il progetto di decorazione della cupola, affrescata poi da Aldo Locatelli, e, nel 1950, il rifacimento dell'altare maggiore con uno nuovo adorno di fregi bronzei e dorati. La nuova consacrazione \u00e8 datata al 25 marzo 1955 ad opera del cardinale Giuseppe Siri.\nAl suo interno si conserva la tela di Giovanni Andrea De Ferrari, del 1628, raffigurante la \"Nativit\u00e0\" e un dipinto di Giovanni Carlone con \"San Francesco di Paola che venera il crocifisso\". Nella chiesa si anche trova un organo a canne costruito negli anni sessanta del XX secolo dalla ditta organaria Parodi e Marin."}
{"id": "2882782", "revid": "1305772", "url": "https://it.wikipedia.org/wiki?curid=2882782", "title": "BMW Open 1983 - Singolare", "text": "Il singolare del BMW Open 1983 \u00e8 stato un torneo di tennis facente parte della categoria Grand Prix.\nTom\u00e1\u0161 \u0160m\u00edd ha battuto in finale Joakim Nystr\u00f6m 6\u20130, 6\u20133, 4\u20136, 2\u20136, 7\u20135"}
{"id": "2882783", "revid": "290948", "url": "https://it.wikipedia.org/wiki?curid=2882783", "title": "Mucca viola", "text": "Mucca viola (in inglese \"purple cow\") \u00e8 un termine utilizzato soprattutto nella letteratura anglo-sassone per indicare qualcosa di immaginario e umoristico, ed \u00e8 oggi riferito all'ambito alimentare, dei vini, del tabacco e del marketing.\nMucca viola nel marketing.\n\u00c8 usato come metafora dall'esperto di marketing Seth Godin per definire un prodotto o servizio che per le sue caratteristiche e qualit\u00e0 risulti essere unico nel suo genere, originale e straordinario, che presenta caratteristiche non convenzionali, produrr\u00e0 passaparola naturale tra la gente e di conseguenza si pubblicizzer\u00e0. L'autore, viaggiando in autostrada, nota per esempio che le mucche, guardate dal finestrino, alla lunga \"diventano banali\" a vedersi; solo un'ipotetica \"mucca viola\" (cio\u00e8 un elemento anomalo) potrebbe essere di qualche interesse per l'osservazione.\nMucca viola nella letteratura.\n\"Mucca viola\" (\"Purple cow\") \u00e8 il titolo di una famosa poesia di Gelett Burgess (1866-1951), prolifico autore umoristico di San Francisco:"}
{"id": "2882784", "revid": "682087", "url": "https://it.wikipedia.org/wiki?curid=2882784", "title": "Carmine Raiola", "text": ""}
{"id": "2882786", "revid": "262045", "url": "https://it.wikipedia.org/wiki?curid=2882786", "title": "Kid vs Kat", "text": ""}
{"id": "2882789", "revid": "767487", "url": "https://it.wikipedia.org/wiki?curid=2882789", "title": "South Australian Open 1983", "text": "Il South Australian Open 1983 \u00e8 stato un torneo di tennis giocato sull'erba. \u00c8 stata la 7\u00aa edizione del Torneo di Adelaide, che fa parte del Volvo Grand Prix 1983. Si \u00e8 giocato ad Adelaide in Australia dal 29 dicembre 1983 al 4 gennaio 1984.\nCampioni.\nSingolare.\n Mike Bauer ha battuto in finale Miloslav Me\u010d\u00ed\u0159 3\u20136, 6\u20134, 6\u20131\nDoppio.\n Craig A. Miller / Eric Sherbeck hanno battuto in finale Broderick Dyke / Rod Frawley 6\u20133, 4\u20136, 6\u20134"}
{"id": "2882794", "revid": "339392", "url": "https://it.wikipedia.org/wiki?curid=2882794", "title": "Andre Villas Boas", "text": ""}
{"id": "2882796", "revid": "1442080", "url": "https://it.wikipedia.org/wiki?curid=2882796", "title": "South Australian Open 1983 - Singolare", "text": "Il singolare del South Australian Open 1983 \u00e8 stato un torneo di tennis facente parte della categoria Grand Prix.\nMike Bauer ha battuto in finale Miloslav Me\u010d\u00ed\u0159 3\u20136, 6\u20134, 6\u20131."}
{"id": "2882802", "revid": "196390", "url": "https://it.wikipedia.org/wiki?curid=2882802", "title": "PAMI", "text": ""}
{"id": "2882807", "revid": "599013", "url": "https://it.wikipedia.org/wiki?curid=2882807", "title": "Dimit\u0103r Makriev", "text": "Carriera.\nClub.\nHa giocato con varie squadre di club, e, per un breve periodo, \u00e8 stato all'Inter.\nNazionale.\nDal 2009 ha ottenuto qualche presenza con la Nazionale bulgara, con la quale \u00e8 andato anche a segno contro Cipro."}
{"id": "2882811", "revid": "337866", "url": "https://it.wikipedia.org/wiki?curid=2882811", "title": "Lingua malink\u00e9", "text": ""}
{"id": "2882820", "revid": "1543377", "url": "https://it.wikipedia.org/wiki?curid=2882820", "title": "U2 360\u00b0 at the Rose Bowl", "text": "U2 360\u00b0 at the Rose Bowl (Italiano: \"U2 360\u00b0 al Rose Bowl\") \u00e8 un live degli U2 registrato il 25 ottobre 2009 al Rose Bowl di Pasadena (Los Angeles), in California, Stati Uniti durante la penultima tappa della seconda leg del \"360\u00b0 Tour\". Il relativo DVD (disponibile anche in Blu-ray) \u00e8 stato pubblicato in Europa il 7 giugno 2010 (il 3 giugno negli Usa).\nIl concerto, suonato davanti ad un pubblico record di 97\u00a0000 spettatori, \u00e8 stato trasmesso in diretta streaming su YouTube ed \u00e8 stato visto da milioni di persone in tutto il mondo.\nScaletta.\nLa scaletta del DVD \u00e8 priva della canzone di apertura, ovvero Breathe, inserita per\u00f2 come traccia bonus.\nVersioni.\nIl DVD \u00e8 disponibile in quattro versioni:\nSia la Deluxe Edition che il Dvd in formato Blu-Ray hanno dei contenuti speciali tra i quali:"}
{"id": "2882821", "revid": "767487", "url": "https://it.wikipedia.org/wiki?curid=2882821", "title": "Richmond (New York)", "text": "Richmond \u00e8 una citt\u00e0 della contea di Ontario, New York, Stati Uniti. La popolazione era di abitanti al censimento del 2010."}
{"id": "2882822", "revid": "599013", "url": "https://it.wikipedia.org/wiki?curid=2882822", "title": "Sensini", "text": ""}
{"id": "2882824", "revid": "1573940", "url": "https://it.wikipedia.org/wiki?curid=2882824", "title": "Paracanthurus hepatus", "text": "Paracanthurus hepatus (), comunemente conosciuto come , \u00e8 un pesce d'acqua marina appartenente alla famiglia Acanthuridae. \u00c8 l'unica specie del genere Paracanthurus.\nDistribuzione e habitat.\n\u00c8 diffuso nell'Oceano Pacifico orientale tropicale, dove abita principalmente le barriere coralline, preferendo temperature comprese tra i 28 \u00b0C / 30 \u00b0C, ed una densit\u00e0 che oscilla tra i 1018/1022 kg/m3.\nDescrizione.\nIl corpo \u00e8 molto appiattito e allungato, dotato di una pinna dorsale che si estende per quasi l'intera schiena. La livrea \u00e8 molto colorata, presenta un colore di base azzurro scuro su cui spicca una macchia nera a forma di chela di granchio. La pinna caudale \u00e8 gialla, mentre le pinne sono bordate di nero. Come ogni Acanturide presenta sul peduncolo caudale lo scudetto tipico dei pesci chirurgo, anche se in modo poco evidente.\nRaggiunge una lunghezza massima di 31 centimetri, anche se comunemente non supera i 18/20 centimetri.\nBiologia.\nAnimale molto socievole, \"P. hepatus\" \u00e8 un abile ed instancabile nuotatore, famoso per i suoi comportamenti singolari e molto accattivanti.\nGli esemplari di questa famiglia sono pi\u00f9 pacifici della media dei pesci chirurgo, ma allo stesso tempo molto pi\u00f9 delicati e spaventati.\nSoffrono molto per la vicinanza di altri pesci chirurgo della stessa livrea (come \"Acanthurus leucosternon\") con cui litigano in continuazione, fino alla morte. Convivono invece con tutti gli altri pesci poco aggressivi, in particolar modo con il genere Zebrasoma (\"Zebrasoma flavescens\").\n\u00c8 molto curioso il comportamento ben osservato in acquari marini o di barriera; si \u00e8 infatti notato che gli esemplari di questa specie sono soliti dormire su un fianco, litigare sovente con i vetri dell'acquario e fingersi morti, abbandonando i colori della livrea.\nAlimentazione.\nCome ogni pesce chirurgo anche il \"Paracanthurus hepatus\" \u00e8 un animale erbivoro, e la sua dieta \u00e8 principalmente di alghe.\nAcquariofilia.\nQuesto pesce \u00e8 pescato unicamente per la sua alta richiesta nel campo dell'acquariofilia. In cattivit\u00e0 \u00e8 un pesce dal difficile allevamento, \u00e8 consigliato solo ai pi\u00f9 esperti acquariofili capaci di fornire i giusti spazi (minimo 400 litri) e i giusti valori in acqua.\n\u00c8 perfetto per acquari marini o di barriera, poich\u00e9 \u00e8 solito ricercare nella roccia viva piccoli anfratti dove potersi nascondere, senza disturbare minimamente invertebrati e coralli.\nNella cultura di massa.\nOltre alla specie \"Amphiprion ocellaris\", l'uscita del famoso film d'animazione della Pixar intitolato \"Alla ricerca di Nemo\" ha giovato anche alla fama del \"Paracanthurus hepatus\" (nel film si chiama Dory), che ha visto aumentare la sua popolarit\u00e0 a dismisura."}
{"id": "2882825", "revid": "21880", "url": "https://it.wikipedia.org/wiki?curid=2882825", "title": "Fagiolo di Lima", "text": ""}
{"id": "2882826", "revid": "62748", "url": "https://it.wikipedia.org/wiki?curid=2882826", "title": "Adriano di Utrecht", "text": ""}
{"id": "2882827", "revid": "767487", "url": "https://it.wikipedia.org/wiki?curid=2882827", "title": "Belle of the Boulevard", "text": "Belle of the Boulevard \u00e8 un singolo del gruppo emo-pop Dashboard Confessional pubblicato nel 2009"}
{"id": "2882830", "revid": "2011865", "url": "https://it.wikipedia.org/wiki?curid=2882830", "title": "Duca di Rutland", "text": "Conte di Rutland e Duca di Rutland sono titoli della Paria d'Inghilterra, derivati da Rutland, una contea tradizionale. Il conte di Rutland venne elevato allo status di duca nel 1703.\nPrima creazione della contea di Rutland.\nIl titolo di Conte di Rutland venne creato per Edoardo Plantageneto, (1373\u20131415), figlio di Edmondo di Langley, duca di York, e nipote del re Edoardo III d'Inghilterra. Alla morte del duca nel 1402, Edoardo divenne duca di York. Il titolo di conte di Rutland cadde perci\u00f2 in disuso dalla sua morte nella Battaglia di Agincourt, e venne assunto da altri membri della casata di York, tra i quali ricordiamo il primo nipote del duca, Riccardo Plantageneto, III duca di York, padre del re Edoardo IV d'Inghilterra e dal suo secondo figlio, Edmondo.\nSeconda creazione.\nThomas Manners (c. 1488\u20131543), figlio del XII barone de Ros di Hamlake, Truibut e Belvoir, venne creato conte di Rutland nella par\u00eca d'Inghilterra nel 1525. Sua madre, Anne St Leger, era la nipote di Riccardo Plantageneto.\nLa baronia dei \"de Ros di Hamlake, Truibut e Belvoir\" (talvolta indicata come Ros, Roos o de Roos) venne creata da Simon de Montfort con un documento presentato alla camera dei Lords per Robert de Ros (1223\u20131285) nel 1264. Il titolo aveva la concessione di essere trasmesso anche per via femminile e cos\u00ec, quando il III conte, Edward Manners (c. 1548\u20131587), mor\u00ec senza lasciare eredi maschi, la baronia di Ros pass\u00f2 alla famiglia di sua figlia Elizabeth (m. 1591) che divenne moglie di William Cecil, conte di Exeter.\nIl successore di Edward Manners come IV conte fu il fratello John (m. 1588). La baronia di Ros venne restaurata alla famiglia Manners quando Francis Manners, VI conte (1578\u20131632), la eredit\u00f2 nel 1618 dal cugino William Cecil (1590\u20131618). Ad ogni modo, Francis mor\u00ec senza eredi maschi e l'assunzione del titolo di cortesia di Lord Ros al figlio maggiore dei successivi conti non aveva basi legali per esistere.\nAlla morte del VII conte nel 1641 la contea pass\u00f2 al lontano cugino John Manners di Haddon Hall, nipote del secondo figlio del primo conte.\nIl IX conte John Manners, (1638\u20131711), venne creato Duca di Rutland e Marchese di Granby nel 1703 dalla regina Anna di Gran Bretagna.\nTitoli sussidiari.\nI titoli sussidiari del duca sono: Marchese di Granby (creato nel 1703), Conte di Rutland (1525), Barone Manners, du Haddon nella contea di Derby (1679), e Barone Roos di Belvoir, di Belvoir nella contea di Leicester (1896). Il titolo di \"Barone Roos di Belvoir\" fa parte della par\u00eca del Regno Unito; gli altri titoli fanno parte della paria d'Inghilterra. Il pi\u00f9 antico dei titoli sussidiari, quello di \"Marchese di Granby\", \u00e8 il titolo di cortesia del figlio primogenito ed erede del duca regnante.\nIl pi\u00f9 importante dei marchesi di Granby fu John Manners (1721\u20131770), figlio del terzo duca. Egli fu un noto soldato e una figura molto popolare per la sua epoca. La citt\u00e0 canadese di Granby e l'omonima statunitense di presero il nome da lui.\nLa famiglia ha attualmente la propria residenza ufficiale a Haddon Hall e nel Castello di Belvoir, entrambe aperte al pubblico.\nConti di Rutland, prima creazione (1385).\n\"Il fratello di Edoardo di Norwich, Riccardo di Conisburgh, venne imprigionato e decapitato per tradimento nell'agosto del 1415.\"\n\"La contea cadde in disuso dopo il II conte. Il suo erede fu Edoardo IV d'Inghilterra che un\u00ec il dominio ai possedimenti della corona.\""}
{"id": "2882831", "revid": "6923", "url": "https://it.wikipedia.org/wiki?curid=2882831", "title": "Holm of Scockness", "text": "Holm of Scockness \u00e8 un isolotto disabitato delle Orcadi, attualmente usato per il pascolo del bestiame. Il suo nome deriva dalla lingua norrena, e significa \"isolotto del promontorio storto\".\nGeografia e geologia.\nL'isola \u00e8 costituita da arenaria rossa.\n\u00c8 situata nella parte nord del Rousay Sound, e separata da Rousay stessa dal Sound of Longstaing, e da Egilsay dall'Howie Sound."}
{"id": "2882835", "revid": "767487", "url": "https://it.wikipedia.org/wiki?curid=2882835", "title": "Squadra selvaggia", "text": "Squadra selvaggia \u00e8 un film del 1985 con Antonio Sab\u00e0to e Ivan Rassimov, diretto da Umberto Lenzi.\nTrama.\nUn giovane capo Sud Americano in esilio, \u00e8 contattato da un'importante Multinazionale che gli offre la possibilit\u00e0 di ritornare nel suo paese e rovesciare il nuovo governo, basato su una dittatura sanguinosa e crudele. Lo scopo della multinazionale non \u00e8 altro che quello di avere l'esclusivit\u00e0 su delle ricchissime miniere. Sembra un buon affare per ambo le parti, ma il capo si rifiuta di prendere parte all'operazione in quanto suo figlio \u00e8 tenuto come ostaggio. Cos\u00ec si decide di reclutare un gruppo di mercenari, per poter liberare il ragazzo, ma non tutto andr\u00e0 per il verso giusto."}
{"id": "2882849", "revid": "101175", "url": "https://it.wikipedia.org/wiki?curid=2882849", "title": "Campionato del mondo superbike", "text": ""}
{"id": "2882850", "revid": "337866", "url": "https://it.wikipedia.org/wiki?curid=2882850", "title": "Lingua Maninka", "text": ""}
{"id": "2882851", "revid": "118224023", "url": "https://it.wikipedia.org/wiki?curid=2882851", "title": "Lingua maninka", "text": "Il maninka (anche malink\u00e9 o maninkakan) \u00e8 una lingua (pi\u00f9 precisamente un gruppo di lingue affini) parlata nell'Africa Occidentale, soprattutto in Guinea e Mali, ma anche in Liberia, Senegal, Sierra Leone e Costa d'Avorio. \u00c8 la lingua principale dell'etnia (mandingo), chiamata anche Malinke, ed \u00e8 parlata da un numero di individui compresi tra i 2 e i 3 milioni.\nVarianti.\nIl sistema di classificazione delle lingue ISO 639-3 comprende sotto il nome di \"maninka\" (o \"maninkakan\" che letteralmente significa \"linguaggio dei maninka\"), sei differenti linguaggi:\nTutte queste lingue fanno parte, assieme al mandinka, parlato in Senegal e Gambia, del macrolinguaggio noto come mandingo, che globalmente conta circa 5 milioni di parlanti. Tra i diversi \"maninka\", la variante pi\u00f9 diffusa e studiata \u00e8 il \"maninka orientale\", parlato soprattutto nella regione di Kankan, in Guinea. Sul maninka di Kankan \u00e8 basato anche lo N'Ko, un sistema di scrittura e una lingua letteraria artificiale create nel 1949 dallo scrittore africano Solomana Kante, ed inteso come un sistema unificante per tutte le lingue mande."}
{"id": "2882853", "revid": "1451528", "url": "https://it.wikipedia.org/wiki?curid=2882853", "title": "Campo San Lio", "text": "Il Campo San Lio \u00e8 un campo di Venezia, situato nel sestiere di Castello, poco distante dal Ponte di Rialto e da Campo Santi Giovanni e Paolo.\nVi si affaccia la chiesa di San Lio."}
{"id": "2882856", "revid": "599013", "url": "https://it.wikipedia.org/wiki?curid=2882856", "title": "Marchese di Winchester", "text": "Marchese di Winchester \u00e8 un titolo della Paria d'Inghilterra.\nStoria.\nEsso venne creato nel 1551 per l'uomo di stato William Paulet, I conte di Wiltshire. Egli era gi\u00e0 stato creato Barone St John nel 1539 e Conte di Wiltshire nel 1550, sempre nella par\u00eca inglese. Il primo marchese era uno dei pi\u00f9 noti uomini di stato del suo tempo, avendo prestasto servizio in alte funzioni sotto Enrico VIII ed i suoi figli, avendo ricoperto anche la carica di Lord Gran Tesoriere d'Inghilterra dal 1550 al 1572. Egli venne succeduto al proprio titolo dal figlio. Suo nipote, il V marchese di Winchester, rappresent\u00f2 St Ives alla camera dei comuni. Durante la guerra civile inglese egli fu uno dei principali sostenitori della causa di Carlo I d'Inghilterra e divenne noto col soprannome di \"the loyal Marquess\" (il marchese leale). La sede della famiglia era tradizionalmente Basing House che per\u00f2 venne bruciata e rasa al suolo dai parlamentari durante la guerra civile del Seicento.\nIl VI marchese fu uno dei promotori della causa di Guglielmo III d'Inghilterra e della regina Maria II d'Inghilterra e venne ricompensato dopo la Gloriosa Rivoluzione con il titolo di Duca di Bolton. Suo figlio, il II duca, fu un politico rilevante per il suo tempo e fu Lord Ciambellano e Lord Luogotenente d'Irlanda.\nIl cognome della famiglia \u00e8 solitamente indicato come \"Powlett\" anche se effettivamente andrebbe indicato come \"Paulet\".\nIl marchesato di Winchester \u00e8 il pi\u00f9 antico marchesato inglese ancora oggi esistente e come tale il detentore del titolo gode della notazione onorifica di Primo Marchese d'Inghilterra. Il marchese di Winchester, incidentalmente, \u00e8 l'unico marchese nella par\u00eca d'Inghilterra che non abbia un titolo pi\u00f9 alto come solitamente accade nella famiglia reale o nelle casate ducali inglesi. Il titolo di duca di Bolton che ottenne la famiglia, infatti, \u00e8 compreso nella par\u00eca di Gran Bretagna.\nIl titolo di conte di Wiltshire \u00e8 usato come titolo di cortesia dal figlio primogenito del marchese regnante. A sua volta, il primo nipote maschio del marchese gode del titolo di Lord St John."}
{"id": "2882857", "revid": "1451528", "url": "https://it.wikipedia.org/wiki?curid=2882857", "title": "Campo San Geremia", "text": "Il Campo San Geremia \u00e8 un campo di Venezia, situato nel sestiere di Cannaregio, poco distante dal Ponte delle Guglie e dalla stazione ferroviaria.\nSul campo si affacciano l'ingresso di Palazzo Labia, sede regionale della RAI e la Chiesa di San Geremia.\nAnticamente era sede della Corrida. "}
{"id": "2882861", "revid": "1305772", "url": "https://it.wikipedia.org/wiki?curid=2882861", "title": "Paris Open 1982 - Singolare", "text": "Il singolare del Paris Open 1982 \u00e8 stato un torneo di tennis facente parte della categoria Grand Prix.\nMark Vines era il detentore del titolo, ma ha perso nel 1\u00ba turno contro Bill Scanlon.\nWojciech Fibak ha battuto in finale 6\u20132, 6\u20132, 6\u20132 Scanlon."}
{"id": "2882862", "revid": "767487", "url": "https://it.wikipedia.org/wiki?curid=2882862", "title": "Elin Topuzakov", "text": "Carriera.\nCalciatore.\nClub.\nDurante la sua carriera ha giocato con Levski Sofia, Pirin Blagoevgrad e Hapoel Tel Aviv.\nNazionale.\nHa totalizzato 29 presenze con la maglia della nazionale bulgara.\nAllenatore.\nDopo aver allenato la formazione giovanile del nel 2012-2013, ha ricoperto l'incarico di vice-allenatore della prima squadra nel 2013-2014 e poi ne ha assunto ad interim la guida nel 2016-2017. Nel 2017-2018 ha guidato l' alla vittoria del campionato bulgaro di terza divisione da imbattuta, con 94 punti in 34 partite, e della Coppa di Bulgaria dilettanti, facendo fruttare i corposi investimenti (oltre un milione di euro) della propriet\u00e0. \u00c8 stato esonerato nell'agosto 2018, dopo cinque giornate del campionato 2018-2019."}
{"id": "2882865", "revid": "838137", "url": "https://it.wikipedia.org/wiki?curid=2882865", "title": "Paris Open 1982 - Doppio", "text": "Il doppio del Paris Open 1982 \u00e8 stato un torneo di tennis facente parte della categoria Grand Prix.\nIlie N\u0103stase e Yannick Noah erano i detentori del titolo, ma solo N\u0103stase ha partecipato in coppia con Adriano Panatta.\nN\u0103stase e Panatta hanno perso in semifinale contro Jay Lapidus e Richard Meyer.\nBrian Gottfried e Bruce Manson hanno battuto in finale 6\u20134, 6\u20132 Lapidus e Meyer.\nTeste di serie.\nCampione seeds are indicated in bold text while text in italics indicates the round in which those seeds were eliminated."}
{"id": "2882866", "revid": "73843", "url": "https://it.wikipedia.org/wiki?curid=2882866", "title": "The Big Three Killed My Baby", "text": "The Big Three Killed My Baby \u00e8 un singolo degli The White Stripes pubblicato nel 1999 ed estratto dall'album \"The White Stripes\". Il singolo \u00e8 seguito dalla canzone \"Red Bowling Ball Ruth\".\nSignificato.\n\"The Big Three\" (\"I grandi tre\") si riferisce alle tre maggiori industrie automobilistiche negli anni cinquanta e sessanta: Ford, Chrysler e General Motors. La canzone \u00e8 un attacco a queste compagnie, relative alla caduta del sindacato dei lavoratori negli anni '60. Jack White ha dichiarato in alcune interviste di non credere che la musica sia un mezzo per messaggi politici, questo fino alla distribuzione di \"Icky Thump\". i White Stripes hanno eseguito la canzone dal vivo, con diverse strofe che si riferivano alla Guerra in Iraq.\nVideo musicale.\nNon \u00e8 mai stato fatto nessun video per questa canzone."}
{"id": "2882868", "revid": "287204", "url": "https://it.wikipedia.org/wiki?curid=2882868", "title": "Milano-Mantova", "text": "La Milano-Mantova, conosciuta anche come \"Trofeo Moschini\", era una corsa in linea di ciclismo su strada che si disput\u00f2 tra Milano e Mantova, in Lombardia.\nStoria.\nOrganizzata dalla \"Gazzetta dello Sport\", si svolse per la prima volta il 20 maggio 1906; la vittoria and\u00f2 a Giovanni Rossignoli. Dopo le prime tre edizioni sperimentali dal 1906 al 1908, la corsa ritorn\u00f2 in calendario nel 1932. A partire dal 1936, fino all'edizione 1943, la denominazione divenne \"Trofeo Moschini\". Nel dopoguerra, dal 1946, ritorn\u00f2 ad essere chiamata Milano-Mantova, fino all'ultima edizione svolta nel 1962.\nAdolfo Leoni e Pierino Baffi sono i plurivincitori della competizione con due vittorie (Leoni consecutivamente). \nAlbo d'oro.\n\"Aggiornato all'edizione 1962.\""}
{"id": "2882872", "revid": "33689", "url": "https://it.wikipedia.org/wiki?curid=2882872", "title": "Stefania Felicioli", "text": ""}
{"id": "2882876", "revid": "767487", "url": "https://it.wikipedia.org/wiki?curid=2882876", "title": "U.S. Pro Indoor 1982", "text": "Lo U.S. Pro Indoor 1982 \u00e8 stato un torneo di tennis giocato sintetico indoor. \u00c8 stata la 15\u00aa edizione dello U.S. Pro Indoor, che fa parte del Volvo Grand Prix 1982. Si \u00e8 giocato al Wachovia Spectrum di Filadelfia in Pennsylvania negli Stati Uniti dal 25 al 31 gennaio 1982.\nCampioni.\nSingolare maschile.\n John McEnroe ha battuto in finale Jimmy Connors 6\u20133, 6\u20133, 6\u20131\nDoppio maschile.\n Peter Fleming / John McEnroe hanno battuto in finale Sherwood Stewart / Ferdi Taygan 7\u20136, 6\u20134"}
{"id": "2882882", "revid": "123494806", "url": "https://it.wikipedia.org/wiki?curid=2882882", "title": "C'era un ragazzo che come me amava i Beatles e i Rolling Stones/Se perdo anche te", "text": "C'era un ragazzo che come me amava i Beatles e i Rolling Stones/Se perdo anche te \u00e8 un singolo di Gianni Morandi, pubblicato nel 1966 che raggiunge la prima posizione per due settimane nel 1967.\nIl disco.\nLa copertina raffigura Morandi seduto che ascolta l'autore di \"C'era un ragazzo che come me amava i Beatles e i Rolling Stones\", Mauro Lusini, mentre suona la chitarra.\nGli arrangiamenti delle due canzoni, entrambe molto note, sono curati da Ennio Morricone.\nC'era un ragazzo che come me amava i Beatles e i Rolling Stones.\nSi tratta di una canzone scritta da Franco Migliacci e Mauro Lusini per il testo e dal solo Lusini per la musica, e presentata da Morandi al Festival delle rose 1966 in abbinamento con la versione dell'autore. Successivamente all'esibizione di Morandi e Lusini al Festival Delle Rose, la RCA Italiana ritira il disco interpretato da Morandi dalla vendita sostituendolo con uno dalla copertina, numero di catalogo e lato B identico al precedente e con l'abituale arrangiamento, sempre di Morricone, che possiamo oggi ascoltare nelle compilation di Morandi, con un genere meno beat, pi\u00f9 melenso e con l'introduzione dell'armonica a bocca non presente nell'arrangiamento precedente. I due dischi si differenziano per il numero della matrice impresso sul vinile. La prima edizione, pi\u00f9 rara e ricercata dai collezionisti del vinile, recava il numero di matrice RKAW 23327, quella successiva RKAW 23363. Oltre alle due versioni del 1966 ne esiste una terza, sempre cantata da Gianni Morandi ma nel 1998. Questa versione \u00e8 inclusa nell'album \"30 volte Morandi\", gli arrangiamenti sono curati da Andrea e Paolo Amati .\nCover.\nOltre all'incisione di Lusini, uscita in contemporanea con quella di Morandi nel 1966, il brano \u00e8 stato interpretato in seguito in Italia da Lucio Dalla, da Fiorello (che nel 1992 lo inserisce nell'album \"Nuovamente falso\") e da Claudio Baglioni.\nIl brano \u00e8 stato inciso da vari artisti stranieri: Joan Baez ha cantato il brano in italiano, e una versione tradotta in portoghese (dal titolo \"Era um Garoto que Como Eu Amava os Beatles e os Rolling Stones\") \u00e8 stata portata al successo in Brasile dalle bande Os Incr\u00edveis nel 1968, Engenheiros do Hawaii nel 1990 e KLB nel 2007. In Grecia fu ripresa lo stesso anno dal gruppo dei We Five (in cui militava un giovanissimo Demis Roussos) tradotta in greco Kapoio agori opos ego latreve. \"C'era un ragazzo che come me amava i Beatles ed i Rolling Stones\" fu inoltre molto popolare nell'URSS, dove fu tradotta in russo e resa famosa nel 1968 dal gruppo sovietico \"Poju\u0161\u010die Gitary\" (\u041f\u043e\u044e\u0449\u0438\u0435 \u0413\u0438\u0442\u0430\u0440\u044b), col titolo: \" byl odin paren' \" (\u0411\u044b\u043b \u041e\u0434\u0438\u043d \u041f\u0430\u0440\u0435\u043d\u044c), e nello stesso anno Boris Godjunov, cantante bulgaro, la adatt\u00f2 nella sua lingua (canzone presente nel lato A del suo EP \u043c\u0435\u043b\u043e\u0434\u0438\u0438 \u0434\u0440\u0443\u0437\u0435\u0439, in cui sono raccolte altre cover di famosi brani internazionali). Nel 2014 Genny Day incide il brano per l'album \"Piano bar 1/5\" (Nuova Canaria). Recentemente il gruppo Russo \"The Cavestompers\" ha registrato un'ulteriore versione di \" byl odin paren' \" basando il testo sulla cover dei \"Poju\u0161\u010die Gitary\".\nSe perdo anche te.\nCover di \"Solitary Man\" di Neil Diamond (che l'aveva incisa pochi mesi prima e che, nel mese di luglio, era arrivato con questa canzone al 55\u00b0 della classifica dei singoli pi\u00f9 venduti degli Stati Uniti), il testo italiano \u00e8 scritto da Franco Migliacci e Antonio Bazzocchi. Oltre alla prima versione ne esiste una seconda, sempre cantata da Gianni Morandi ma nel 1998. Questa versione \u00e8 inclusa nell'album \"30 volte Morandi\", anche in questo caso gli arrangiamenti sono curati da Andrea e Paolo Amati . \nCover.\nIl brano \u00e8 stato ripreso nel 1983 da Ivan Cattaneo nell'album Bandiera Gialla e nel 2011 da Mauro Ermanno Giovanardi nell'album \"Ho sognato troppo l'altra notte?\"."}
{"id": "2882883", "revid": "2062314", "url": "https://it.wikipedia.org/wiki?curid=2882883", "title": "Boccia (sport)", "text": "La boccia \u00e8 uno sport per disabili (cerebrolesi, tetraplegici, atleti con patologie neurologiche ed i cosiddetti \"les autres\"), facente parte del programma dei Giochi paralimpici.\nDescrizione.\nLa \"boccia\" \u00e8 uno sport molto simile ad un altro sport paralimpico: il bowls (che lo \u00e8 stato per sette edizioni consecutive dal 1984 al 1996). Si tratta di uno sport che richiede precisione e controllo muscolare, come avviene anche nello sport per normodotati delle bocce, solo che in questo caso gli atleti che lo praticano sono in carrozzina oppure cerebrolesi.\nTutte le competizioni sono \"open\" (aperte sia agli uomini che alle donne) e possono essere sia a livello individuale che a squadre. Lo scopo del gioco \u00e8 quello di avvicinarsi al pallino avendo a disposizione sei bocce, ognuna di diverso colore per ciascuna squadra.\nStoria.\n\u00c8 uno sport praticato in gran parte del mondo e, attualmente, \u00e8 sport paralimpico da sette edizioni consecutive dei Giochi paralimpici a partire da New York nel 1984 in occasione dei VII Giochi paralimpici estivi."}
{"id": "2882889", "revid": "125243365", "url": "https://it.wikipedia.org/wiki?curid=2882889", "title": "Luca Bormolini", "text": "\u00c8 fratello di Thomas, a sua volta biatleta di alto livello.\nBiografia.\nCarriera sciistica.\nOriginario di Livigno, nel 2004 entr\u00f2 a far parte della nazionale italiana. In Coppa Europa esord\u00ec nel 2008 nell'inseguimento di San Sicario, chiuso al 28\u00ba posto.\nPartecip\u00f2 ai Mondiali juniores del 2005, del 2006, del 2007 e del 2008, ottenendo come miglior piazzamento due noni posti: nella staffetta del 2006 e nella sprint del 2008.\nCarriera da allenatore.\nRitiratosi dalle competizioni a causa di un infortunio subito nel 2010, dal 2012 \u00e8 stato allenatore dei biatleti nei quadri della nazionale neozelandese. Nel 2013 ha assunto anche lo stesso incarico per la nazionale australiana.\nDal 2017 \u00e8 l'allenatore della nazionale di biathlon del Brasile. \nDa poco \u00e8 affiancato dalla sua nuova assistente personale, nonch\u00e9 cugina, Allison Terragni."}
{"id": "2882891", "revid": "1048993", "url": "https://it.wikipedia.org/wiki?curid=2882891", "title": "Il Gatto e la Volpe", "text": "Il Gatto e la Volpe sono due personaggi immaginari del libro \"Le avventure di Pinocchio. Storia di un burattino\" di Carlo Collodi. Essi campano di elemosina e inganni, infatti il protagonista Pinocchio \u00e8 vittima dei loro raggiri. Il Gatto si finge cieco per aver studiato troppo, cos\u00ec come la Volpe che si finge zoppa per il medesimo motivo. Nell'immaginario collettivo sono divenuti gli imbroglioni e i falsi amici per antonomasia.\nRuolo nella storia.\nI due ingannatori fanno la loro apparizione nel capitolo XII, non appena Pinocchio si congeda dal burattinaio Mangiafoco con cinque monete d'oro ricevute. Pinocchio le mostra loro incautamente e loro, con l'intenzione di rubargliele, lo convincono a sotterrarle nel paese dei Barbagianni dove c'\u00e8 un luogo chiamato Campo dei miracoli, dove secondo loro sotterrando una moneta sarebbe cresciuto un albero colmo di zecchini d'oro. Durante il tragitto sostano all'osteria del Gambero Rosso per cenare e riposarsi; i due compari ordinano una grande cena a spese di Pinocchio, che non mangia nulla avendo preso \u00abun'indigestione anticipata di monete d'oro\u00bb. Mentre Pinocchio dorme qualche ora, il Gatto e la Volpe escono segretamente e si accordano con l'oste perch\u00e9 svegli a mezzanotte il burattino per riprendere il cammino verso il Campo dei miracoli. Quando Pinocchio si avvia nella notte oscura, incontra il Gatto e la Volpe che, travestiti da briganti, non riesce a riconoscere. Loro cercano con la violenza di sottrargli le monete d'oro che il burattino aveva riposto in bocca, ma non riescono nel tentativo. I due tipi incappucciati inseguono Pinocchio e dopo averlo raggiunto lo impiccano ad una quercia per poter tornare l'indomani mattina a prelevare le monete dalla bocca spalancata del burattino morto. Tuttavia Pinocchio viene salvato dall'intervento della Fata.\nPinocchio, una volta lasciata la casa della Fata, incontra ancora i due imbroglioni e questi lo convincono per la seconda volta a sotterrare le rimanenti quattro monete nel Campo dei miracoli; in seguito gli dicono di aspettare lontano dal campo per venti minuti affinch\u00e9 possa crescere l'albero degli zecchini e il Gatto e la Volpe fanno finta di andarsene. Pinocchio allora si allontana e loro nel frattempo tornano nel campo, rubano le monete e fuggono.\nVerso la fine della storia, nel cap. XXXVI, Pinocchio e Geppetto incontrano il Gatto e la Volpe ridotti in condizioni pessime: il Gatto, a furia di fingersi cieco era diventato cieco veramente, e la Volpe, invecchiata e malata, era stata costretta a vendere la bella coda a un merciaio ambulante che ne aveva ricavato uno scacciamosche; Pinocchio si beffa di loro, vendicandosi cos\u00ec dei torti subiti, ignorando le loro scuse e richieste d'aiuto.\n\"Il compagno Pinocchio\".\nNella versione russa della storia, narrata da Tolstoj, il Gatto e la Volpe, che posseggono rispettivamente i nomi di Basilio e Alice, hanno lo stesso identico ruolo nella versione di Collodi, ma dopo aver rubato le monete a Pinocchio, si alleano con Carabas (la malvagia controparte di Mangiafoco) per ritrovare Pinocchio e la chiave d'oro, condividendo con lui il fato di rimanere a becco asciutto sotto la pioggia. \nAltri media.\nIn molti media, spesso la Volpe \u00e8 interpretata da una donna che funge da leader del duo e il Gatto \u00e8 raffigurato come un sempliciotto che diventa vittima di alcune sfortunate vicende, oltre che alle sgridate del suo collega. Spesso sono anche dipinti come gli assistenti di Mangiafoco.\nRiferimenti culturali.\nIl cantautore Edoardo Bennato ha scritto una canzone sui due personaggi chiamata proprio \"Il gatto e la volpe\", nella quale i due malfattori personaggi sono agenti discografici che ammaliano con false promesse gli aspiranti artisti.\nIn Lupo Alberto compaiono due personaggi chiamati Jasper la Volpe e Gideon il Gatto che ricordano molto i loro sosia letterari e cinematografici."}
{"id": "2882898", "revid": "580197", "url": "https://it.wikipedia.org/wiki?curid=2882898", "title": "Cattedrale dello Spirito Santo (Varsavia)", "text": "La cattedrale dello Spirito Santo di Varsavia \u00e8 la chiesa principale della Chiesa polacco-cattolica. Fu costruita nel 1915 come chiesa militare ortodossa. Dal 1945 \u00e8 nelle mani della Chiesa polacco-cattolica polacca come cattedrale.\nStoria.\nLa controversia sulle circostanze della creazione.\nL'attuale cattedrale polacco-cattolica di Varsavia fu costruita come chiesa militare ortodossa. Il suo esatto periodo di creazione \u00e8 oggetto di controversia nella letteratura. Secondo Peter Paszkiewicz la costruzione data al 1867, e il suo progettista fu Theodore Kozlowski.\nA sua volta, afferma che l'attuale chiesa cattedrale dello Spirito Santo restaurata dal Reggimento Lancieri dell'Esercito di Sua Maest\u00e0 si \u00e8 formata molto pi\u00f9 tardi, tra il 1903 e il 1906, che il suo patrono era San Martino, e l'autore del progetto fu Leontij Benois. I lavori di costruzione hanno portato P. Fedders, e come la data della dedicazione della struttura Soko\u0142 finito d\u00e0 4 novembre 1906. Questo parere \u00e8 condiviso da Richard M\u0105czewski. Secondo l'autore l'edificio risale agli inizi del XX secolo, il documento parla di autorit\u00e0 municipali di Varsavia, che, dopo la Polonia riacquist\u00f2 la sua indipendenza affrontarono il problema di decidere il futuro degli edifici di culto e l'analisi dei documenti relativi al precedente complesso militare russo nella zona del Parco \u0141azienki.\nSoko\u0142 e M\u0105czewski indicano che nel complesso della caserma nella zona tra Ul. Czerniakowska e Ul. Agricola esisteva anche la chiesa di Sant'Olga, distrutta dopo il 1915.\nChiesa ortodossa.\nNel 1913 fu pubblicata a Pjatigorsk una monografia sulle chiese militari russe in cui questa chiesa \u00e8 descritta come segue:"}
{"id": "2882900", "revid": "155634", "url": "https://it.wikipedia.org/wiki?curid=2882900", "title": "Serie A 1953 (pallanuoto maschile)", "text": "La Serie A 1953 \u00e8 stata la 34\u00aa edizione della massima serie del campionato italiano maschile di pallanuoto. La Rari Nantes Camogli si aggiudic\u00f2 il suo quarto titolo italiano, il secondo consecutivo.\nSquadre partecipanti.\nLe societ\u00e0 iscritte furono otto:\nAvrebbero dovuto partecipare al torneo dieci squadre, ma due di esse si ritirarono prima dell'inizio delle gare: "}
{"id": "2882902", "revid": "110157", "url": "https://it.wikipedia.org/wiki?curid=2882902", "title": "Let's Shake Hands", "text": "Let's Shake Hands \u00e8 il singolo di debutto del duo statunitense The White Stripes, pubblicato nel marzo 1998.\n\"Let's Shake Hands\" mostra il suono primordiale del garage punk influenzato dal Blues (Punk blues) della band nella sua infanzia. Il singolo \u00e8 seguito dalla canzone \"Look Me Over Closely\", una canzone scritta per Marlene Dietrich dal musicista folk Terry Gilkyson.\nLa prima edizione era di 1000 copie in vinile rosso. Una seconda edizione fu pressata su vinile nero nel 2002."}
{"id": "2882912", "revid": "337866", "url": "https://it.wikipedia.org/wiki?curid=2882912", "title": "Maninkakan", "text": ""}
{"id": "2882917", "revid": "31074037", "url": "https://it.wikipedia.org/wiki?curid=2882917", "title": "Nieuw Galgenwaard", "text": ""}
{"id": "2882918", "revid": "729019", "url": "https://it.wikipedia.org/wiki?curid=2882918", "title": "Stazione badese di Basilea", "text": "La stazione badese di Basilea () \u00e8 una stazione ferroviaria sita nella citt\u00e0 di Basilea ma \u00e8 gestita dalla societ\u00e0 ferroviaria tedesca Deutsche Bahn. La stazione \u00e8 abbastanza singolare: infatti \u00e8 situata in territorio svizzero, ma i piazzali e parte dell'atrio sono extraterritoriali ed appartengono alla Germania. Nel corridoio di transito per i passeggeri fra i binari e l'atrio della stazione si trova un posto di frontiera.\nLa stazione badese \u00e8 una delle due grandi stazioni ferroviarie di Basilea; l'altra \u00e8 quella di Basilea FFS gestita invece dalle ferrovie federali svizzere. \u00c8 l'unica stazione ferroviaria tedesca che non si trova in Germania ed \u00e8 servita dalla linea S6 della rete celere di Basilea.\nStoria.\nLe origini della stazione risalgono al tempo della costruzione della Rheintalbahn. Nel 1838, infatti, le ferrovie statali del Granducato di Baden iniziavano la costruzione della linea ferroviaria via Heidelberg, tra Mannheim, Karlsruhe e Friburgo in Brisgovia. Nel 1842 anche da parte svizzera veniva proposta la connessione della linea di Basilea con lo stato del Baden. A gennaio 1851 la \"Rheintalbahn\" aveva raggiunto il villaggio di Haltingen, vicino al confine svizzero e il 27 luglio 1852, un trattato tra il governo del Baden e la Confederazione svizzera definiva le norme per l'esercizio della stazione. Dato che sussistevano divergenze di veduta tra la Svizzera che preferiva una stazione di testa e le ferrovie del Baden che ne preferivano una passante, prevedendo l'estensione della ferrovia verso Waldshut, la costruzione venne rimandata attivando un fabbricato provvisorio in legno. La tratta Haltingen-Basilea veniva attivata il 19 febbraio 1855. L'ulteriore tratta verso Costanza veniva collegata alla stazione nel 1856. Finalmente il 10 aprile 1859 Svizzera e Baden raggiungevano l'accordo per costruire la stazione definitiva. All'inizio del XX secolo tra 1906 e 1913 la localizzazione della stazione \u00e8 stata modificata in quella della sede attuale. I vecchi fabbricati sono stati demoliti nel 1923."}
{"id": "2882920", "revid": "767487", "url": "https://it.wikipedia.org/wiki?curid=2882920", "title": "Bristol Open 1982", "text": "Il Bristol Open 1982 \u00e8 stato un torneo di tennis giocato sull'erba. \u00c8 stata la 3\u00aa edizione del Bristol Open, che fa parte del Volvo Grand Prix 1982. Si \u00e8 giocato a Bristol in Inghilterra, dal 14 al 19 giugno 1982.\nCampioni.\nSingolare.\n John Alexander ha battuto in finale Tim Mayotte 6\u20133, 6\u20134\nDoppio.\n Tim Gullikson / Tom Gullikson hanno battuto in finale Mark Edmondson / Kim Warwick 6\u20134, 7\u20136"}
{"id": "2882921", "revid": "599013", "url": "https://it.wikipedia.org/wiki?curid=2882921", "title": "Malink\u00e9", "text": ""}
{"id": "2882923", "revid": "337866", "url": "https://it.wikipedia.org/wiki?curid=2882923", "title": "Malik\u00e9 (popolo)", "text": ""}
{"id": "2882925", "revid": "337866", "url": "https://it.wikipedia.org/wiki?curid=2882925", "title": "Malink\u00e9 (popolo)", "text": ""}
{"id": "2882926", "revid": "487039", "url": "https://it.wikipedia.org/wiki?curid=2882926", "title": "Maccaroni", "text": ""}
{"id": "2882927", "revid": "122288223", "url": "https://it.wikipedia.org/wiki?curid=2882927", "title": "Noise pop", "text": "Il noise pop \u00e8 un genere musicale sorto nella seconda met\u00e0 degli anni ottanta che fonde i feedback di chitarra e la dissonanza del noise rock a melodie pop.\nLa principale influenza sul genere fu esercitata dai Velvet Underground, assieme a gruppi alternative statunitensi come Dinosaur Jr. e Sonic Youth. L'album considerato fondatore dello stile \u00e8 \"Psychocandy\" dei The Jesus and Mary Chain, rapidamente seguiti da complessi come gli Yo La Tengo. Il noise pop ebbe in seguito anche un'importante influenza sullo shoegaze, sorto in Inghilterra alla fine degli anni ottanta."}
{"id": "2882928", "revid": "767487", "url": "https://it.wikipedia.org/wiki?curid=2882928", "title": "Geneva Open 1982", "text": "Il Geneva Open 1982 \u00e8 stato un torneo di tennis giocato sulla terra battuta. \u00c8 stata la 3\u00aa edizione del torneo, che fa parte del Volvo Grand Prix 1982. Si \u00e8 giocato a Ginevra in Svizzera dal 20 al 26 settembre 1982.\nCampioni.\nSingolare maschile.\n Mats Wilander ha battuto in finale Tom\u00e1\u0161 \u0160m\u00edd 7\u20135, 4\u20136, 6\u20134\nDoppio maschile.\n Pavel Slo\u017eil / Tom\u00e1\u0161 \u0160m\u00edd hanno battuto in finale Carl Limberger / Mike Myburg 6\u20134, 6\u20130"}
{"id": "2882930", "revid": "212348", "url": "https://it.wikipedia.org/wiki?curid=2882930", "title": "Rosario Fiorello", "text": ""}
{"id": "2882934", "revid": "767487", "url": "https://it.wikipedia.org/wiki?curid=2882934", "title": "Australian Indoor Championships 1982", "text": "L'Australian Indoor Championships 1982 \u00e8 stato un torneo di tennis giocato cemento indoor dell'Hordern Pavilion di Sydney in Australia. Il torneo fa parte del Volvo Grand Prix 1982. Si \u00e8 giocato dall'11 al 16 ottobre 1982.\nCampioni.\nSingolare maschile.\n John McEnroe ha battuto in finale Gene Mayer 6\u20134, 6\u20131, 6\u20134\nDoppio maschile.\n John McEnroe / Peter Rennert hanno battuto in finale Steve Denton / Mark Edmondson 6\u20133, 7\u20136"}
{"id": "2882939", "revid": "337866", "url": "https://it.wikipedia.org/wiki?curid=2882939", "title": "Bamanankan", "text": ""}
{"id": "2882940", "revid": "743200", "url": "https://it.wikipedia.org/wiki?curid=2882940", "title": "Australian Indoor Championships 1982 - Singolare", "text": "Il singolare dell'Australian Indoor Championships 1982 \u00e8 stato un torneo di tennis facente parte della categoria Grand Prix.\nJohn McEnroe era il detentore del titolo e ha battuto in finale 6\u20134, 6\u20131, 6\u20134 Gene Mayer."}
{"id": "2882945", "revid": "1442080", "url": "https://it.wikipedia.org/wiki?curid=2882945", "title": "Australian Indoor Championships 1982 - Doppio", "text": "Il doppio dell'Australian Indoor Championships 1982 \u00e8 stato un torneo di tennis facente parte della categoria Grand Prix.\nPeter Fleming e John McEnroe erano i detentori del titolo, ma solo McEnroe ha partecipato in coppia con Peter Rennert.\nMcEnroe e Rennert hanno battuto in finale 6\u20133, 7\u20136 Steve Denton e Mark Edmondson."}
{"id": "2882948", "revid": "729019", "url": "https://it.wikipedia.org/wiki?curid=2882948", "title": "Fischer Grand Prix 1982", "text": "Il Fischer Grand Prix 1982 \u00e8 stato un torneo di tennis giocato sul cemento indoor del Wiener Stadthalle di Vienna in Austria. \u00c8 stata l'8\u00aa edizione del torneo che fa parte del Volvo Grand Prix 1982. Il torneo si \u00e8 giocato dal 18 al 24 ottobre 1982.\nCampioni.\nSingolare maschile.\n Brian Gottfried ha battuto in finale Bill Scanlon 6\u20131, 6\u20134, 6\u20130\nDoppio maschile.\n Henri Leconte / Pavel Slo\u017eil hanno battuto in finale Mark Dickson / Terry Moor 6\u20131, 7\u20136"}
{"id": "2882951", "revid": "1305772", "url": "https://it.wikipedia.org/wiki?curid=2882951", "title": "Fischer Grand Prix 1982 - Singolare", "text": "Il singolare del Fischer Grand Prix 1982 \u00e8 stato un torneo di tennis facente parte della categoria Grand Prix.\nIvan Lendl era il detentore del titolo, ma quest'anno non ha partecipato.\nBrian Gottfried ha battuto in finale 6\u20131, 6\u20134, 6\u20130 Bill Scanlon."}
{"id": "2882952", "revid": "1305772", "url": "https://it.wikipedia.org/wiki?curid=2882952", "title": "Fischer Grand Prix 1982 - Doppio", "text": "Il doppio del Fischer Grand Prix 1982 \u00e8 stato un torneo di tennis facente parte della categoria Grand Prix.\nSteve Denton e Tim Wilkison erano i detentori del titolo, ma quest'anno non hanno partecipato.\nHenri Leconte e Pavel Slo\u017eil hanno battuto in finale 6\u20131, 7\u20136 Mark Dickson e Terry Moor.\nTeste di serie.\nCampione seeds are indicated in bold text while text in italics indicates the round in which those seeds were eliminated."}
{"id": "2882954", "revid": "106908", "url": "https://it.wikipedia.org/wiki?curid=2882954", "title": "Broch", "text": "I broch sono costruzioni megalitiche, risalenti all'et\u00e0 del ferro, diffuse nella Scozia settentrionale e nelle Isole Orcadi. Il loro nome deriva dal termine scozzese \"Burgh\" che significa \"edificio amministrativo\".\nCircondati generalmente da un doppio recinto, i broch sono delle possenti torri circolari simili ai nuraghi della Sardegna che raggiungono un'altezza media di cinque metri. La loro funzione non \u00e8 del tutto chiara ma si ipotizza che fossero delle fortificazioni utilizzate durante gli scontri tribali. \nOrigini.\nL'origine dei broch \u00e8 oggetto di una ricerca non ancora terminata. Alla met\u00e0 del XX secolo, la maggior parte degli archeologi credeva che i broch, usualmente considerati come i \"castelli\" dei capi trib\u00f9 dell'et\u00e0 del ferro, fossero stati costruiti da immigrati del sud, spintisi a nord prima dalle intrusioni delle trib\u00f9 belghe nell'odierna Inghilterra sudorientale alla fine del II secolo a.C. e poi dall'invasione romana della Britannia, a partire dal 43 d.C. \nDagli studi successivi \u00e8 apparso che le strutture a torre dei broch fossero un puro prodotto dell'area scozzese; anche i tipi di ceramica che si trovano al loro interno e che pi\u00f9 somigliano agli stili del sud della Gran Bretagna, sono comunque forme ibride locali. Ewan MacKie propose nel 1965 che i broch fossero il frutto di una cultura ibrida, formatasi dalla fusione di un piccolo numero di immigrati con la popolazione indigena delle Ebridi nel I secolo a.C. Questa teoria era in contrasto con la visione tradizionale che voleva che i broch fossero stati costruiti da popolazioni giunte nel settentrione scozzese dalla Gran Bretagna meridionale.\nNegli anni Settanta, c'\u00e8 stato un generale allontanamento degli archeologi dalla teoria dell'ibridazione delle culture, verso uno sviluppo esclusivamente indigeno. I primi broch si appoggiavano su strutture preesistenti, come colline fortificate dell'et\u00e0 del bronzo, abbandonate all'et\u00e0 del ferro. Nel frattempo, un numero crescente di date radiocarboniche suggerisce che la maggior parte delle torri fu costruita fra il I secolo a.C. e il I d.C. Alcune costruzioni possono essere precedenti, in particolare per l\"'Old Scatness Broch\" nelle Shetland, dove \u00e8 stato rinvenuto un osso di pecora risalente al 390-200 a.C.\nDistribuzione.\nLa distribuzione dei broch \u00e8 incentrata sulla Scozia settentrionale. Caithness, Sutherland e le isole settentrionali hanno le concentrazioni maggiori, ma ci sono moltissimi esempi nell'ovest della Scozia e nelle Ebridi. Anche se si trovano principalmente nelle Highlands settentrionali e nelle isole, alcuni esempi si trovano nelle Borders (per esempio \"Edin's Hall Broch\" e \"Bow Castle Broch\"), sulla costa occidentale di Dumfries e Galloway, e vicino a Stirling. In uno schizzo del 1560 circa, sembra che vi sia un broch sul fiume vicino al castello di Annan, a Dumfries e Galloway.\nDescrizione.\nI broch sono costruzioni in pietra a secco che si sviluppano verticalmente, con un muro circolare che racchiude uno spazio interno. Generalmente, i broch hanno un unico ingresso con un corridoio d'entrata sormontato da un architrave e affiancato da cellette nelle mura; ulteriori porte d'ingresso sono dovute ad aggiunte ulteriori. L'architrave pu\u00f2 essere una pietra piatta o triangolare. A met\u00e0 del corridoio d'ingresso, di solito ci sono segni che indicano la presenza di una porta in passato. L'ingresso \u00e8 orientato generalmente verso l'est, in direzione opposta rispetto ai venti dominanti. Questo accesso \u00e8 di solito largo da 0,75 a 1,2 metri e alto circa 1,6 metri. Sono presenti celle murali e uno cornicione tutto attorno alla struttura, forse per delle abitazioni con struttura in legno che si affacciavano sulla facciata interna del muro. Inoltre una scala a chiocciola che si snoda verso l'alto, tra il muro interno e quello esterno, e che collega le gallerie.\nI broch hanno dimensioni che variano da 5 a 15 metri di diametro interno, con pareti spesse 3 metri. In media, le pareti che hanno resistito al tempo, hanno pochi metri di altezza. Ci sono cinque esempi esistenti di torri con mura significativamente pi\u00f9 alte: Dun Carloway a Lewis, Dun Telve e Dun Troddan a Glenelg, Mousa nelle Shetland e Dun Dornaigil a Sutherland, tutti con mura che superano i di altezza.\nVi sono due varianti di broch. I broch della prima variante hanno una parete interamente piena al pianterreno (sono detti \"a base solida\"). Le stanze al piano terra sono quindi ritagliate all'interno della parete massiccia. La seconda variante \u2013 detta \"ground-galleried\" \u2013 \u00e8 meno comune e contempla una parete al pianterreno costituita da due mura concentriche. I broch \"ground-galleried\" sono strutturalmente meno stabili. Questa instabilit\u00e0 era gi\u00e0 evidente nell'antichit\u00e0, e la soluzione trovata era di riempire di pietre lo spazio tra le due mura al piano terra. A conseguenza di quest'operazione, il broch di Gurness \u00e8 diventato un broch a base solida.\nQuesta struttura, con due pareti che corrono parallele e con uno spazio aperto nel mezzo, si ritrova nei piani superiori di tutti i broch. Le pareti che a galleria hanno uno spazio aperto tra di esse: la parete esterna e quella interna sono separate ma connesse tra loro mediante lastroni di pietra. Questi lastroni di collegamento possono in alcuni casi essere utilizzati come gradini per raggiungere i piani pi\u00f9 alti. \u00c8 frequente la presenza di una cella che si stacca dal passaggio accanto alla porta; \u00e8 detta cella di guardia, anche se la funzione effettiva di questa stanze \u00e8 sconosciuta. Altre camere sono presenti nelle mura del pianterreno. A queste camere si accede da una porta dal cortile circolare o dal corridoio che d\u00e0 accesso alla struttura. \nLe mura del broch di Mousa sono le meglio conservate fra tutti e sono ancora alte 13 metri (con un diametro di ); non \u00e8 chiaro quanti broch fossero originariamente alti cos\u00ec. Anche se in passato era un tema disputato, \u00e8 ormai generalmente accettato dagli archeologi che i broch fossero coperti da un tetto, magari con conico, incorniciato di legno e coperto da paglia di provenienza locale.\nLa parete esterna di un broch corre leggermente inclinata verso l'interno, come a \"Dun Troddan\". Nello spazio aperto al centro della struttura, si trova abitualmente un pozzo o un contenitore per lo stoccaggio dell'acqua. Tuttavia, \u00e8 possibile che alcuni pozzi siano stati installati solo in un secondo momento.\nI broch, anche se strutture isolate, si presentano generalmente come parte di un insediamento pi\u00f9 vasto. Spesso, si riscontra che l'insediamento \u00e8 stato ulteriormente ampliato e rimaneggiato in tempi successivi, compresi i broch. Nel caso di Jarlshof, ad esempio, il broch non \u00e8 l'edificio pi\u00f9 antico, a differenza del broch di \"Old Scatness\"."}
{"id": "2882957", "revid": "729019", "url": "https://it.wikipedia.org/wiki?curid=2882957", "title": "Queen's Club Championships 1982", "text": "Il Queen's Club Championships 1982 (conosciuto pure come \"Artois Championships\" per motivi di sponsorizzazione) \u00e8 stato un torneo di tennis giocato sull'erba. \u00c8 stata l'80\u00aa edizione del Queen's Club Championships, che fa parte del Volvo Grand Prix 1982. Si \u00e8 giocato al Queen's Club di Londra in Inghilterra, dal 7 al 13 giugno 1982.\nCampioni.\nSingolare.\n Jimmy Connors ha battuto in finale John McEnroe 7\u20135, 6\u20133\nDoppio.\n John McEnroe / Peter Rennert hanno battuto in finale Victor Amaya / Hank Pfister 7\u20136, 7\u20135"}
{"id": "2882961", "revid": "1305772", "url": "https://it.wikipedia.org/wiki?curid=2882961", "title": "Queen's Club Championships 1982 - Singolare", "text": "Il singolare del Queen's Club Championships 1982 \u00e8 stato un torneo di tennis facente parte della categoria Grand Prix.\nJohn McEnroe era il detentore del titolo, ma ha perso in finale 7\u20135, 6\u20133 contro Jimmy Connors."}
{"id": "2882962", "revid": "104458", "url": "https://it.wikipedia.org/wiki?curid=2882962", "title": "Luitzen Dijkstra", "text": ""}
{"id": "2882964", "revid": "838137", "url": "https://it.wikipedia.org/wiki?curid=2882964", "title": "Queen's Club Championships 1982 - Doppio", "text": "Il doppio del Queen's Club Championships 1982 \u00e8 stato un torneo di tennis facente parte della categoria Grand Prix.\nPat Du Pr\u00e9 e Brian Teacher erano i detentori del titolo, ma hanno partecipato con partner differenti, Du Pr\u00e9 con Lloyd Bourne e Teacher con Bruce Manson.\nBourne e Du Pr\u00e9 hanno perso nel 1\u00ba turno contro Tony Graham e Matt Mitchell.\nManson e Teacher hanno perso nei quarti di finale contro Andy Andrews e John Sadri.\nJohn McEnroe e Peter Rennert hanno battuto in finale 7\u20136, 7\u20135 Victor Amaya e Hank Pfister."}
{"id": "2882969", "revid": "287204", "url": "https://it.wikipedia.org/wiki?curid=2882969", "title": "Fullerton (California)", "text": "Fullerton \u00e8 un centro abitato (\"City\") degli Stati Uniti d'America, situato nella contea di Orange dello stato della California. Nel censimento del 2000 la popolazione era di 126.003 abitanti.\nGeografia fisica.\nSecondo i rilevamenti dello United States Census Bureau, Fullerton si estende su una superficie di 57,6 km\u00b2."}
{"id": "2882970", "revid": "743200", "url": "https://it.wikipedia.org/wiki?curid=2882970", "title": "ATP Volvo International 1982", "text": "Il Volvo International 1982 \u00e8 stato un torneo di tennis giocato sulla terra battuta. Il torneo fa parte del Volvo Grand Prix 1982. Si \u00e8 giocato a North Conway negli Stati Uniti dal 26 luglio al 2 agosto 1982.\nCampioni.\nSingolare maschile.\n Ivan Lendl ha battuto in finale Jos\u00e9 Higueras 6\u20133, 6\u20132\nDoppio maschile.\n Sherwood Stewart / Ferdi Taygan hanno battuto in finale Pablo Arraya / Eric Fromm 6\u20132, 7\u20136 (7\u20133)"}
{"id": "2882971", "revid": "1048993", "url": "https://it.wikipedia.org/wiki?curid=2882971", "title": "Roberto Tancredi", "text": "Carriera.\nArriv\u00f2 nelle giovanili della nel 1959, proveniente dalla formazione \"Allievi\" del , vincendo il titolo di campione d'Italia nella stagione 1962-1963 con la \"Juniores\" bianconera. Fu quindi ceduto in prestito al , in Serie C, dove contribu\u00ec alla salvezza della squadra siciliana nel campionato 1964-1965. L'annata successiva pass\u00f2 al , in Serie B, per poi tornare in Serie C con la dove rimase per due stagioni. Nell'estate del 1968 ritorn\u00f2 a Torino, dove disput\u00f2 una prima stagione da terzo portiere, dietro ad Anzolin e Sarti. \nL'annata successiva Sarti si ritir\u00f2, mentre il titolare Anzolin venne confermato. Sfruttando un infortunio di questo ultimo, Tancredi gioc\u00f2 titolare una gara nell'estate del 1969 contro l' di Johan Cruijff, vicecampione d'Europa, guadagnandosi l'apprezzamento dei tifosi e la conferma tra i pali in attesa del convalescente Anzolin. L'esordio in campionato risale al 14 settembre 1969, nella vittoria 4-1 della Juventus sul e, dopo pochi mesi, venne confermato titolare a scapito del compagno, terminando la stagione con 25 presenze e soli 16 gol subiti.\nNell'annata 1970-1971 venne riconfermato titolare, trovandosi a fare da chioccia a una squadra ancor pi\u00f9 acerba di lui, guidata prima da Armando Picchi e poi, dopo la malattia di questo ultimo, da \u010cestm\u00edr Vycp\u00e1lek. Matur\u00f2 anche esperienza in Europa partecipando alla Coppa delle Fiere, dove la Juventus raggiunse la finale persa contro gli inglesi del , da imbattuta, unicamente per via della regola dei gol in trasferta.\nNell'estate del 1971 lasci\u00f2 Torino e la maglia numero uno bianconera a Carmignani, rimanendo in Serie A e passando al . Chiuse la carriera nel 1976, dopo aver vestito le maglie della in massima categoria, del in cadetteria e infine del in terza serie."}
{"id": "2882976", "revid": "1442080", "url": "https://it.wikipedia.org/wiki?curid=2882976", "title": "ATP Volvo International 1982 - Singolare", "text": "Il singolare dell'ATP Volvo International 1982 \u00e8 stato un torneo di tennis facente parte della categoria Grand Prix.\nJos\u00e9 Luis Clerc era il detentore del titolo, ma ha perso in semifinale contro Ivan Lendl.\nLendl ha battuto in finale 6\u20133, 6\u20132 Jos\u00e9 Higueras."}
{"id": "2882977", "revid": "155634", "url": "https://it.wikipedia.org/wiki?curid=2882977", "title": "ATP Volvo International 1982 - Doppio", "text": "Il doppio dell'ATP Volvo International 1982 \u00e8 stato un torneo di tennis facente parte della categoria Grand Prix.\nHeinz G\u00fcnthardt e Peter McNamara erano i detentori del titolo, ma solo McNamara ha partecipato in coppia con Paul McNamee.\nMcNamara e McNamee hanno perso nel 1\u00ba turno contro Rolf Gehring e \u00c1ngel Gim\u00e9nez.\nSherwood Stewart e Ferdi Taygan hanno battuto in finale 6\u20132, 7\u20136 (7\u20133) Pablo Arraya e Eric Fromm."}
{"id": "2882979", "revid": "486946", "url": "https://it.wikipedia.org/wiki?curid=2882979", "title": "John Dalton N.", "text": ""}
{"id": "2882985", "revid": "212348", "url": "https://it.wikipedia.org/wiki?curid=2882985", "title": "Chuck Robb", "text": "Biografia.\nFu il sessantaquattresimo governatore della Virginia. Crebbe nel census-designated place Mount Vernon, nella Contea di Fairfax. Studi\u00f2 all'Universit\u00e0 del Wisconsin-Madison.\nSpos\u00f2 Lynda Bird Johnson Robb il 9 dicembre 1967.\nRiconoscimenti.\nPer i suoi servigi durante la guerra del Vietnam ebbe una Bronze Star Medal"}
{"id": "2882989", "revid": "339392", "url": "https://it.wikipedia.org/wiki?curid=2882989", "title": "Maninka", "text": ""}
{"id": "2882995", "revid": "1543377", "url": "https://it.wikipedia.org/wiki?curid=2882995", "title": "Fever (personaggio)", "text": "Fever, alter ego di Shyleen Lao, \u00e8 un personaggio immaginario, supereroina dei fumetti DC Comics e membro della Doom Patrol. Comparve per la prima volta sulle pagine di \"Doom Patrol\" vol. 3 n. 1 (dicembre 2001), creata da John Arcudi (testi) e Tan Eng Huat (disegni).\nBiografia del personaggio.\n\"Doom Patrol\".\nShyleen Lao fu un membro cinese-americano della Doom Patrol formata dall'eccentrico milionario Thayer Jost. Anche dopo lo scioglimento della squadra, Shyleen rimase sottilmente attiva nella comunit\u00e0 eroica. Lei, e molti dei suoi colleghi della Patrol, parteciparono alla Messa per i supereroi caduti e scomparsi nella sesta parte della serie limitata \"Crisi infinita\". I membri correnti della Doom Patrol, Vortext, Nudge, e il membro simile ad una scimmia Grunt, comparvero nel pannello, vicino a Shyleen e ai loro compagni. Il ritratto di Shyleen \u00e8 appeso nel Castello Dayton in memoria degli ex membri della Doom Patrol.\n\"Teen Titans\".\nIn \"Titani\" (\"Teen Titans\") n. 59, la si vede in una cella di contenimento vicino a Miss Martian e Kid Devil come una dei prigionieri sotto controllo mentale da parte del Dark Side Club. Miss Martian tent\u00f2 di farla evadere, ma Shyleen era stata votata alla lealt\u00e0 pi\u00f9 cieca.\n\"Terror Titans\".\nIn \"Terror Titans\" n. 1, Fever dovette scontrarsi con Ravager. Ravager sconfisse la sua avversaria, che fu condannata a morte, ma si rifiut\u00f2 di ucciderla. Fever venne quindi uccisa da un agente sconosciuto del Dark Side Club.\nAltre versioni.\nShyleen \u00e8 apparsa in \"Teen Titans\" n. 51-54 durante l'arco narrativo \"Titans Tomorrow\", come membro della Titans Army sotto il nome in codice di Pandemic.\nPoteri e abilit\u00e0.\nShyleen possiede il potere della pirocinesi; per controllare il suo potere, Shyleen indossa dei guanti speciali che le permettono di concentrare la propria energia."}
{"id": "2882996", "revid": "287204", "url": "https://it.wikipedia.org/wiki?curid=2882996", "title": "Kankan", "text": "Kankan (in maninka: \"K\u00e1nk\u00e0n\") \u00e8 un comune (in francese \"sous-pr\u00e9fecture\") della Guinea, parte della regione di Kankan e della prefettura di Kankan.\nFondata dal gruppo etnico dei mandingo (localmente chiamati \"Malink\u00e9\"), nel XVII secolo, \u00e8 tuttora un importante centro culturale per questo popolo."}
{"id": "2882998", "revid": "37401", "url": "https://it.wikipedia.org/wiki?curid=2882998", "title": "Lotta Continua (rivista)", "text": ""}
{"id": "2883000", "revid": "599013", "url": "https://it.wikipedia.org/wiki?curid=2883000", "title": "Benson &amp; Hedges Centennial Open 1982", "text": "L'Heineken Open 1982 \u00e8 stato un torneo di tennis giocato sul cemento.\n\u00c8 stata la 15\u00aa edizione dell'Heineken Open,che fa parte del Volvo Grand Prix 1982. Si \u00e8 giocato all'ASB Tennis Centre di Auckland in Nuova Zelanda, dall'11 al 17 gennaio 1982.\nCampioni.\nSingolare.\n Tim Wilkison ha battuto in finale Russell Simpson 6-4, 6-4, 6-4\nDoppio.\n Andrew Jarrett / Jonathan Smith hanno battuto in finale Larry Stefanki / Robert Van't Hof 7-5, 7-6"}
{"id": "2883002", "revid": "99550346", "url": "https://it.wikipedia.org/wiki?curid=2883002", "title": "Segno di zecca", "text": "Il segno di zecca \u00e8 un'iscrizione o un piccolo disegno posto su una moneta che indica la zecca dove la moneta \u00e8 stata coniata.\nStoria.\nI segni di zecca sono stati sviluppati in principio per localizzare un problema. Se una moneta era sottopeso o sovrappeso, il segno della zecca avrebbe potuto individuare dove la moneta fosse stata coniata, e si sarebbe potuto localizzare e correggere il problema. Un altro caso che si sarebbe potuto verificare era quello di un funzionario di zecca disonesto che avesse svilito la moneta, o messo meno metallo prezioso rispetto a quanto dovuto. I primi segni di zecca, chiamati anche \"marchi del magistrato\" sono state sviluppate dai greci e indicavano il magistrato monetario responsabile della produzione di quella moneta. Svilire una moneta, o comunque la sua manomissione, era un reato molto grave, spesso punibile, in molte civilt\u00e0, con la morte. Per esempio, nel 1649, i dirigenti della zecca coloniale spagnola americana di Potos\u00ed, in quella che oggi \u00e8 la Bolivia, furono condannati a morte per aver svilito gravemente la moneta. Le iniziali del saggiatore, nonch\u00e9 il marchio della zecca permisero l'immediata identificazione quando le monete furono ispezionate.\nSegni di zecca e collezionismo di monete.\nNel XIX secolo i collezionisti di monete non le raggruppavano tenendo presente il segno di zecca; cercavano invece di avere un insieme completo per quello che riguarda le date. Ci fu un cambiamento, nel 1893, quando A. G. Heaton pubblic\u00f2 il suo \"A Treatise on Coinage of the United States Branch Mints\".\nHeaton cit\u00f2 molti esempi di monete con segni di zecca pi\u00f9 rari rispetto a quelli battuti a Philadelphia e che avrebbero dovuto avere una valutazione economica pi\u00f9 elevata.\nQuando gli Stati Uniti abbandonarono nel 1964 la monetazione in argento, i segni di zecca furono tolti nelle nuove monete in cupronickel, pensando che questo avrebbe ridotto il ritiro dalla circolazione da parte dei collezionisti. Le monete d'argento infatti sparirono rapidamente dalla circolazione, si temeva che, se i collezionisti avessero messe da parte troppe delle nuove monete, ci sarebbe stato un serio problema di disponibilit\u00e0 di monete circolanti. I segni di zecca tornarono nelle monete statunitensi nel 1968.\nEsempi.\nNei primi anni del Regno d'Italia, quando il nuovo stato eredit\u00f2 le zecche preesistenti, i segni di zecca utilizzati furono le iniziali delle citt\u00e0: T per Torino, R per Roma, M per Milano, F per Firenze, N per Napoli, B per Bologna. In precedenza coniarono anche altre citt\u00e0 tra cui Genova che usava come segno di zecca un'ancoretta, e Venezia che usava la lettera V.\nLa moneta da 10 centesimi battuta dal 1862 al 1867 fu coniata anche fuori dal Regno nelle zecche di Strasburgo indicata da OM, di Birmingham con una H, Parigi e Bruxelles, entrambe prive di segni di Zecca.\nDopo il 1890, in Italia, rimase solo la zecca di Roma ad emettere moneta ma tuttavia il segno di zecca \u00e8 stato comunque utilizzato salvo rari casi e anche le monete in euro battute in Italia lo riportano (una piccola R).\nAnche negli Stati Uniti i segni di zecca utilizzati vengono dall'iniziale della citt\u00e0 che ospita le differenti zecche: P per la Philadelphia Mint, D per Denver Mint, S per San Francisco Mint e W per West Point Mint. In passato sono stati utilizzati CC per Carson City Mint, C per Charlotte Mint, D per Dahlonega Mint e O per New Orleans Mint.\nMolti altri stati come l'Italia e gli Stati Uniti usano come segno di zecca l'iniziale della citt\u00e0, tuttavia questa prassi non \u00e8 universale. La Germania usa A per Berlino, D per Monaco, E per Muldenhutten, F per Stoccarda, G per Karlsruhe e J per Amburgo.\nMolte zecche usano anzich\u00e9 una lettera un piccolo disegno. La Royal Canadian Mint in genere usa una \nfoglia d'acero. La Monnaie de Paris oltre alla lettera A che distingue la zecca, usa anche un simbolo che indica il responsabile: torcia, cornucopia, o lampo.\nMolte monete islamiche portano un'indicazione della zecca, spesso il nome per esteso della citt\u00e0 in alfabeto arabo."}
{"id": "2883003", "revid": "599013", "url": "https://it.wikipedia.org/wiki?curid=2883003", "title": "Benson &amp; Hedges Centennial Open 1982 - Singolare", "text": "Il singolare del Heineken Open 1982 \u00e8 stato un torneo di tennis facente parte della categoria Grand Prix.\nBill Scanlon era il detentore del titolo, ma non ha partecipato.\nTim Wilkison ha battuto in finale Russell Simpson 6-4, 6-4, 6-4."}
{"id": "2883005", "revid": "729019", "url": "https://it.wikipedia.org/wiki?curid=2883005", "title": "ATP Buenos Aires 1982", "text": "L'ATP Buenos Aires 1982 \u00e8 stato un torneo di tennis giocato sulla terra rossa. \u00c8 stata la 16\u00aa edizione del torneo, che fa parte del Volvo Grand Prix 1982.Si \u00e8 giocato a Buenos Aires in Argentina dall'1 al 7 febbraio 1982.\nCampioni.\nSingolare maschile.\n Guillermo Vilas ha battuto in finale Alejandro Ganz\u00e1bal 6-2, 6-4\nDoppio maschile.\n Hans Kary / Zolt\u00e1n Kuh\u00e1rszky hanno battuto in finale \u00c1ngel Gim\u00e9nez / Manuel Orantes 7-5, 6-2"}
{"id": "2883010", "revid": "339392", "url": "https://it.wikipedia.org/wiki?curid=2883010", "title": "Sebastian Moran", "text": ""}
{"id": "2883011", "revid": "1442080", "url": "https://it.wikipedia.org/wiki?curid=2883011", "title": "ATP Buenos Aires 1982 - Singolare", "text": "Il singolare dell'ATP Buenos Aires 1982 \u00e8 stato un torneo di tennis facente parte della categoria Grand Prix.\nIvan Lendl era il detentore del titolo, ma non ha partecipato.\nGuillermo Vilas ha battuto in finale Alejandro Ganz\u00e1bal 6-2, 6-4."}
{"id": "2883012", "revid": "818832", "url": "https://it.wikipedia.org/wiki?curid=2883012", "title": "Lo devo solo a te/Lidia a Mosca", "text": "Lo devo solo a te/Lidia a Mosca \u00e8 un singolo di Pupo, l'ultimo singolo pubblicato dall'etichetta discografica Baby Records. Il singolo risale al 1981.\nEntrambi i brani sono contenuti nell'omonimo 33 giri di Pupo sempre nell'anno 1981.\nLa canzone \"Lidia a mosca\", contenuta nel lato B del 45 giri, racconta la storia tra Pupo e la stessa Lidia, una donna conosciuta durante un tour di concerti in Russia nel 1981."}
{"id": "2883013", "revid": "729019", "url": "https://it.wikipedia.org/wiki?curid=2883013", "title": "BMW Open 1982", "text": "Il BMW Open 1982 \u00e8 stato un torneo di tennis giocato sulla terra rossa.\n\u00c8 stata la nona edizione del torneo, che fa parte del Volvo Grand Prix 1982.\nSi \u00e8 giocato a Monaco di Baviera in Germania, dal 17 al 23 maggio 1982.\nCampioni.\nSingolare.\n Gene Mayer ha battuto in finale Peter Elter 3-6, 6-3, 6-2, 6-1\nDoppio.\n Chip Hooper / Mel Purcell hanno battuto in finale Tian Viljoen / Danie Visser 6-4, 7-6"}
{"id": "2883015", "revid": "287204", "url": "https://it.wikipedia.org/wiki?curid=2883015", "title": "S\u00ec... incoerenza", "text": "S\u00ec... Incoerenza \u00e8 un album di Patty Pravo, il terzo ed ultimo della \"trilogia Philips\", pubblicato dall'etichetta discografica Philips nel 1972.\nIl disco.\nPatty Pravo collabora con L\u00e9o Ferr\u00e9, del quale incide \"Piccino\" (\"Petite\") e \"Col tempo\" (\"Avec le temps\"), offrendo due interpretazioni di grande spessore, mentre \"La solitudine\" (\"La solitude\") viene realizzata in una versione solo orchestrale che apre e chiude il disco\nAndrea Lo Vecchio e Alberto Testa costruiscono sulla personalit\u00e0 della cantante l'adattamento italiani della celeberrima \"My Way\" (\"A modo mio\") di Frank Sinatra, un'altra delle sue migliori prove d'interprete. \"Valsinha\" \u00e8 stata incisa nello stesso anno anche da Mia Martini e inserita nell'album \"Nel mondo una cosa\". Rappresenta il primo dei due brani incisi da entrambe le cantanti assieme a \"Vola\".\nAlcuni brani sono stati registrati dall'artista in lingue diverse, come nel caso di \"Yo\" (versione spagnola di \"Io\"), The way of love (versione inglese di \"Non so perch\u00e9 mi sto innamorando\")\".\"\nCon la pubblicazione dell'album si chiude definitivamente anche la collaborazione di Patty Pravo con l'etichetta discografica Philips.\nL'album in classifica.\nLe vendite furono discrete; infatti l'album entra in top 50, raggiungendo la posizione #12 e risultando il 45\u00ba pi\u00f9 venduto dell'anno 1972."}
{"id": "2883016", "revid": "1442080", "url": "https://it.wikipedia.org/wiki?curid=2883016", "title": "BMW Open 1982 - Singolare", "text": "Il singolare del BMW Open 1982 \u00e8 stato un torneo di tennis facente parte della categoria Grand Prix.\nGene Mayer ha battuto in finale Peter Elter 3-6, 6-3, 6-2, 6-1."}
{"id": "2883018", "revid": "1573940", "url": "https://it.wikipedia.org/wiki?curid=2883018", "title": "Sarcophyton", "text": "Sarcophyton \u00e8 un genere di coralli della famiglia Alcyoniidae.\nDescrizione.\nCome ogni corallo molle \u00e8 privo di un sostegno scheletrico. Ha una forma tubolare, molto allungata, con una piccola corona di tentacoli. Le dimensioni possono raggiungere i 60 centimetri.\nBiologia.\nForma grosse colonie, grazie alla sua grande capacit\u00e0 di riprodursi velocemente per via asessuata, che permette poca variabilit\u00e0 ma molta prole. Ogni individuo si fissa saldamente al substrato mediante un disco adesivo, a volte simile alle radici di un albero. &lt;br&gt;\nSe infastidita, la colonia contrae rapidamente i tentacoli, espellendo l'acqua che li riempie, ed assume la forma di una palla, dura e legnosa.\nAlimentazione.\nIn natura si nutre sia dei prodotti delle zooxantelle endosimbionti sia di tutto ci\u00f2 di animale che arriva a portata dei tentacoli della colonia.\nDistribuzione e habitat.\n\u00c8 diffuso in tutti i mari tropicali e sub tropicali. Necessita una temperatura compresa tra i 24\u00b0/27\u00b0, ed una densit\u00e0 che oscilla tra i 1022/1024.\nTassonomia.\nIl genere comprende le seguenti specie:\nAcquariofilia.\nQuesto corallo \u00e8 pescato unicamente per la sua alta richiesta nel campo dell'acquariofilia. In cattivit\u00e0 \u00e8 un animale dall'allevamento molto semplice, \u00e8 consigliato come primo corallo per i meno esperti proprio per la robustezza che lo distingue dagli altri invertebrati. &lt;br&gt;\n\u00c8 adatto per un acquario di barriera, popolato da animali non aggressivi. Spesso \u00e8 acquistato come corallo simbionte per i pesci pagliaccio, a causa della grande somiglianza con gli anemoni, animali troppo difficili e rischiosi per un acquariofilo alle prime armi."}
{"id": "2883020", "revid": "729019", "url": "https://it.wikipedia.org/wiki?curid=2883020", "title": "Golan Armored Vehicle", "text": "Il Golan Wheeled Armored Vehicle (in ebraico: \u05d2\u05d5\u05dc\u05df) \u00e8 un prototipo di veicolo blindato ruotato sviluppato per le forze armate israeliane dalla ditta israeliana RAFAEL Armament Development Authority in cooperazione con la ditta statunitense Protected Vehicles Incorporated. In particolare la Protected Vehicles ha fornito alcune delle tecnologie impiegate sul Cougar e sul Buffalo, fatto che provoc\u00f2 alcuni problemi alla RAFAEL dal momento che queste tecnologie sarebbero dovute essere coperte dal segreto industriale.\nIl compito di questi nuovi veicoli \u00e8 di fornire il livello pi\u00f9 alto possibile di protezione alle truppe di fanteria. Inoltre il veicolo sarebbe stato progettato per operare anche come posto comando, veicolo da ricognizione o come veicolo di soccorso protetto. Complessivamente pu\u00f2 trasportare dieci soldati equipaggiati. Per incrementare ulteriormente la protezione nei confronti di mine e IED il veicolo dispone di una forma del pianale a V che permette di minimizzare gli effetti della deflagrazione sulle superfici esposte del veicolo. Inoltre il veicolo dispone a seconda del numero e del tipo di corazze del quale viene dotato di diversi livelli di protezione e pu\u00f2 essere anche dotato di corazze retattive. Un'aliquota di 60 veicoli \u00e8 stata anche ordinata dall'esercito statunitense che conta di impiegare questi veicoli in aree ad alto rischio. Nonostante si ritenesse probabile che il veicolo potesse essere acquistato dal governo statunitense in grandi quantit\u00e0 \u00e8 stato escluso dalla gara di appalto per la fornitura di veicoli protetti e gli unici veicoli in servizio rimarranno molto probabilmente i 60 veicoli gi\u00e0 ordinati."}
{"id": "2883021", "revid": "124123", "url": "https://it.wikipedia.org/wiki?curid=2883021", "title": "Adhemar Pimenta", "text": "Carriera.\nGuid\u00f2 la Nazionale brasiliana durante il Campionato mondiale di calcio 1938. Pesa su di lui la responsabilit\u00e0 di aver sottovalutato l'impegno nella semifinale contro l'Italia - pure campione del mondo in carica - tenendo a riposo i giocatori pi\u00f9 forti della sua nazionale, Leonidas e Tim, in vista della \"sicura\" finale. Gli azzurri di Vittorio Pozzo si imposero per 2 a 1 con il famoso rigore segnato da Meazza con l'elastico dei calzoncini rotto."}
{"id": "2883022", "revid": "767487", "url": "https://it.wikipedia.org/wiki?curid=2883022", "title": "Ancona Open 1982", "text": "Il Ancona Open 1982 \u00e8 stato un torneo di tennis giocato sul sintetico indoor.\n\u00c8 stata la 1\u00aa edizione del torneo, che fa parte del Volvo Grand Prix 1982.\nSi \u00e8 giocato ad Ancona in Italia, dal 15 al 21 novembre 1982.\nCampioni.\nSingolare.\n Anders J\u00e4rryd ha battuto in finale Mike De Palmer, 6-3, 6-2\nDoppio.\n Anders J\u00e4rryd / Hans Simonsson hanno battuto in finale Tim Gullikson / Bernard Mitton, 6-4, 6-3"}
{"id": "2883024", "revid": "110157", "url": "https://it.wikipedia.org/wiki?curid=2883024", "title": "Ancona Open", "text": "L'Ancona Open \u00e8 stato un torneo di tennis facente parte del Grand Prix giocato nel 1982 ad Ancona in Italia su campi in sintetico indoor."}
{"id": "2883030", "revid": "1442080", "url": "https://it.wikipedia.org/wiki?curid=2883030", "title": "Ancona Open 1982 - Singolare", "text": "Il singolare del torneo di tennis Ancona Open 1982, facente parte della categoria Grand Prix, ha avuto come vincitore Anders J\u00e4rryd che ha battuto in finale Mike De Palmer 6-3, 6-2."}
{"id": "2883034", "revid": "767487", "url": "https://it.wikipedia.org/wiki?curid=2883034", "title": "South Australian Open dicembre 1982", "text": "Il South Australian Open 1982 \u00e8 stato un torneo di tennis giocato sull'erba. \u00c8 stata la 6\u00aa edizione del Torneo di Adelaide, che fa parte del Volvo Grand Prix 1982. Si \u00e8 giocato ad Adelaide in Australia dal 20 al 29 dicembre 1982.\nCampioni.\nSingolare.\n Mike Bauer ha battuto in finale Chris Johnstone 4-6, 7-6, 6-2\nDoppio.\n Pat Cash / Chris Johnstone hanno battuto in finale Broderick Dyke / Wayne Hampson 6-3, 6-7, 7-6"}
{"id": "2883037", "revid": "81195", "url": "https://it.wikipedia.org/wiki?curid=2883037", "title": "Butanone", "text": ""}
{"id": "2883038", "revid": "1442080", "url": "https://it.wikipedia.org/wiki?curid=2883038", "title": "South Australian Open dicembre 1982 - Singolare", "text": "Il singolare del South Australian Open dicembre 1982 \u00e8 stato un torneo di tennis facente parte della categoria Grand Prix.\nMike Bauer ha battuto in finale Chris Johnstone 4\u20136, 7\u20136, 6\u20132"}
{"id": "2883040", "revid": "1573940", "url": "https://it.wikipedia.org/wiki?curid=2883040", "title": "Cladiella", "text": "Cladiella \u00e8 un genere di ottocoralli della famiglia Alcyoniidae.\nDescrizione.\nCome ogni corallo molle \u00e8 privo di un sostegno scheletrico rigido. Ha una forma tubolare, molto allungata, con una piccola corona di tentacoli. Le dimensioni possono raggiungere i 100 centimetri.\nSe infastiditi, i polipi contraggono rapidamente i tentacoli, espellendo l'acqua che li riempie, e assumono una colorazione pi\u00f9 chiara.\nBiologia.\nAlimentazione.\nIn natura si nutre sia dei prodotti delle zooxantelle endosimbionti sia di tutto ci\u00f2 di animale che arriva a portata dei tentacoli della colonia.\nRiproduzione.\n\u00c8 un corallo che si riproduce per via asessuata, che permette poca variabilit\u00e0 ma molta prole. Ogni individuo si fissa saldamente al substrato mediante un disco adesivo.\nDistribuzione e habitat.\n\u00c8 diffuso nell'Oceano Pacifico, in quello Indiano e nel Mar Rosso.\nNecessita una temperatura compresa tra i 24\u00b0/27\u00b0, ed una densit\u00e0 che oscilla tra i 1022/1024.\nTassonomia.\nComprende le seguenti specie:\nAcquariofilia.\nQuesto corallo \u00e8 pescato unicamente per la sua alta richiesta nel campo dell'acquariofilia. In cattivit\u00e0 \u00e8 un animale dall'allevamento molto semplice, \u00e8 consigliato per i meno esperti proprio per la robustezza che lo distingue dagli altri invertebrati. &lt;br&gt;\n\u00c8 adatto per un acquario di barriera, popolato da animali non aggressivi."}
{"id": "2883045", "revid": "110157", "url": "https://it.wikipedia.org/wiki?curid=2883045", "title": "Chiesa del Sacro Cuore e San Giacomo di Carignano", "text": "La chiesa del Sacro Cuore e San Giacomo di Carignano \u00e8 un edificio religioso del quartiere genovese di Carignano, in via Jacopo Ruffini; la sua comunit\u00e0 parrocchiale fa parte del Vicariato \"Carignano-Foce\" dell'arcidiocesi di Genova.\nStoria.\nL'antica chiesa di San Giacomo.\nLa pi\u00f9 antica chiesa di S Giacomo, fondata nel 1154 da Ansaldo Spinola come chiesa gentilizia della famiglia, sorgeva dov'\u00e8 ora il \"Poggio della Giovine Italia\", al margine delle scogliere che delimitavano a mare il colle di Carignano.\nNel 1536 pass\u00f2 sotto la cura degli Eremitani di Sant'Agostino, che vi rimasero fino alla soppressione del 1798, quando la chiesa ritorn\u00f2 al clero secolare, mentre l'annesso convento nel 1806 divenne carcere militare. Verso la fine del secolo la chiesa si trovava in precarie condizioni e fu chiusa al culto il 25 luglio 1890. L'edificio, venduto dalla curia al comune nel 1891, fu demolito nel 1905. Il suo titolo parrocchiale fu perci\u00f2 trasferito alla nuova chiesa, costruita poco distante.\nLa chiesa, romanica, era architettonicamente modesta e non vi erano conservate opere d'arte di particolare pregio. Fino al 1871 nei sotterranei della chiesa venivano gettati in un pozzo comune i corpi dei condannati a morte giustiziati nella vicina spianata della Cava (i condannati per reati comuni venivano impiccati, mentre la fucilazione era riservata ai condannati per motivi politici); per questa ragione la chiesa era popolarmente chiamata \"la parrocchia degli impiccati\". Questi resti, con la demolizione della chiesa, furono trasferiti al cimitero di Staglieno sul finire del 1800.\nLa chiesa attuale.\nStoria.\nLa nuova chiesa, a cui fu trasferito il titolo parrocchiale, fu edificata in stile neoromanico, su progetto dell'architetto Luigi Rovelli, nella piazza allora intitolata a Nino Bixio, uno spiazzo alberato che si apre a met\u00e0 di via Corsica, al centro delle aree del quartiere di Carignano urbanizzate nella seconda met\u00e0 dell'Ottocento.\nLa prima pietra della nuova chiesa fu posta il 13 ottobre 1892 alla presenza dell'arcivescovo Tommaso Reggio e nove tra vescovi e arcivescovi; nel rispetto del desiderio espresso da mons. Salvatore Magnasco, predecessore di mons. Reggio, mancato all'inizio di quello stesso anno, la nuova chiesa fu intitolata al Sacro Cuore di Ges\u00f9, a cui fu aggiunto il titolo di S. Giacomo della vecchia chiesa.\nIl progetto originario sub\u00ec in corso d'opera radicali modifiche. La prima parte a essere completata fu l'ampio salone della cripta, solennemente benedetta il 29 novembre 1896; in questo locale, che dal 1969 ospita il Teatro Carignano, inizi\u00f2 provvisoriamente a funzionare la chiesa.\nNel 1902, al di sopra dei locali gi\u00e0 realizzati fu innalzata la chiesa vera e propria; i lavori, dopo la morte del progettista avvenuta nel 1911, furono completati nel 1914 sotto la direzione del figlio, Antonio Rovelli, anch'egli architetto. La chiesa superiore venne inaugurata il 23 giugno 1912, anche se i lavori non erano ancora del tutto ultimati. Nel corso degli anni venti furono realizzati gli altari e la decorazione pittorica.\nNel bombardamento di Genova del 19 maggio 1944 gli otto finestroni istoriati della cupola andarono in frantumi. Dell'antica chiesa di San Giacomo, la nuova struttura conserva gli storici archivi parrocchiali: battesimi dal 1564, defunti dal 1596 e matrimoni dal 1627.\nNel 1966, su progetto dell'architetto Robaldo Morozzo della Rocca, sono stati completati i rivestimenti delle pareti, in pietra grigia e marmo bianco.\nDescrizione.\nL'imponente facciata, che presenta un rosone centrale e due ampie aperture laterali, culmina in alto con una loggia con ai lati due orologi. Al centro della facciata, sopra l'ingresso, domina la statua del Sacro Cuore, in bronzo dorato, opera di Giovanni Scanzi (1840 - 1915). La chiesa \u00e8 sormontata da un'alta cupola ottagonale che culmina con l'imponente guglia.\nL'ampio interno \u00e8 diviso in tre navate, separate da colonne binate in granito di Baveno. Nelle navate laterali si trovano quattro altari, dedicati alla Virgo Potens, San Giovanni Battista, Sant'Antonio e San Giacomo."}
{"id": "2883046", "revid": "553803", "url": "https://it.wikipedia.org/wiki?curid=2883046", "title": "Volvo Masters 1982", "text": "Il Volvo Masters 1982 \u00e8 stato un torneo di tennis giocato sui campi in sintetico indoor del Madison Square Garden di New York negli Stati Uniti. \u00c8 stata la 13\u00aa edizione del torneo di singolare di fine anno, l'9\u00aa del torneo di doppio di fine anno ed era parte del Volvo Grand Prix 1982. Il torneo si \u00e8 giocato dal 18 al 23 gennaio 1983.\nCampioni.\nSingolare.\n Ivan Lendl ha battuto in finale John McEnroe 6\u20134, 6\u20134, 6\u20132.\nDoppio.\n Peter Fleming / John McEnroe hanno battuto in finale Sherwood Stewart / Ferdi Taygan 7-5 6-3"}
{"id": "2883055", "revid": "547034", "url": "https://it.wikipedia.org/wiki?curid=2883055", "title": "Marguerite Courtot", "text": "In alcuni film, appariva solo come \"Miss Courtot\".\nBiografia.\nNata nel New Jersey da famiglia di origine francese, Marguerite Courtot da piccola lavor\u00f2 come modella. Nel 1912, ancora quattordicenne, and\u00f2 a lavorare per la Kalem Company. Nel marzo del 1913, gir\u00f2 il suo primo film, \"The War Correspondent\" diretto da Robert G. Vignola. Tra il 1913 e il 1916, fece 37 film per la Kalem, incluso \"The Ventures of Marguerite\", un serial avventuroso di cui fu protagonista.\nDopo aver lasciato la Kalem, Courtot interpret\u00f2 \"The Dead Alive\" per la Gaumont. Fece numerosi film per la Famous Players Film Company di Jesse L. Lasky e per case di produzione pi\u00f9 piccole. La maggior parte del 1918, Marguerite la pass\u00f2 a promuovere gli sforzi bellici degli Stati Uniti nella prima guerra mondiale. Alla fine della guerra, ritorn\u00f2 al cinema, alla Path\u00e9. Ebbe dei ruoli secondari nei serial \"The Sky Ranger\" e \"The Yellow Arm\".\nNel 1922, mentre stava lavorando a \"Down to the Sea in Ships\", Marguerite inizi\u00f2 una relazione con un collega, l'attore Raymond McKee. I due si sposarono il 23 aprile 1923: dopo aver completato due film, Marguerite si ritir\u00f2 dalle scene, dedicandosi alla famiglia. Il loro matrimonio dur\u00f2 pi\u00f9 di sessant'anni: Raymond mor\u00ec nel 1984, Marguerite due anni dopo a Long Beach a 89 anni. Vennero sepolti insieme al Riverside National Cemetery di Riverside, in California."}
{"id": "2883063", "revid": "123214818", "url": "https://it.wikipedia.org/wiki?curid=2883063", "title": "Civilt\u00e0 torreana", "text": "La civilt\u00e0 torreana si svilupp\u00f2 durante l'et\u00e0 del bronzo nella Corsica meridionale. Era strettamente collegata alla civilt\u00e0 nuragica della vicina Sardegna, in particolare alla facies logudorese e gallurese.\nElemento simbolo di questa civilt\u00e0 \u00e8 la \"Torre\", costruzione megalitica tronco conica simile ad un Nuraghe, da cui prende il nome.\nStoria.\nOrigine e sviluppo.\nSecondo le prime ricerche effettuate negli anni cinquanta dallo studioso francese Roger Grosjean la civilt\u00e0 torreana ebbe inizio quando, sul finire del II millennio a.C., dei contingenti del popolo del mare noto come Shardana sbarcarono nell'isola corsa provenienti dal Mediterraneo orientale, sottomettendo la precedente popolazione autoctona costruttrice di megaliti. Gli Shardana, portatori della metallurgia, avrebbero successivamente edificato le costruzioni note come Torri, secondo il Grosjean templi dedicati al culto del fuoco e dei morti, e innalzato le statue stele rappresentanti i loro capi armati di spada ed elmo con corna che presenterebbero delle similitudini con gli Shardana immortalati nel tempio di Medinet Habu in Egitto.\nAttualmente la civilt\u00e0 torreana \u00e8 considerata come una civilt\u00e0 indigena, frutto di un'evoluzione locale iniziata sin dal neo-eneolitico con possibili influenze epicampaniformi sarde e nord italiche; in effetti secondo le moderne datazioni le prime \"Torri\" e i \"Castelli\" furono edificati addirittura un millennio prima di quanto supponeva Grosjean, ossia sul finire del III millennio a.C., contemporaneamente o addirittura in un periodo antecedente alla comparsa dei primi protonuraghi in Sardegna. Inoltre contrariamente a quanto pensava Grosjean la metallurgia in Corsica esisteva gi\u00e0 da secoli prima del supposto \"arrivo degli Shardana nei pressi di Porto Vecchio\".; il sito di Terrina, nei pressi di Aleria, dimostra infatti che la lavorazione del rame si era diffusa sull'isola dai primi secoli del III millennio a.C..\nTuttavia il fatto che gli Shardana siano effettivamente giunti in Corsica non \u00e8 escluso a priori da alcuni studiosi, i quali sono per\u00f2 pi\u00f9 propensi a credere che queste genti non provenissero da Oriente ma da Occidente (dalla Sardegna?) e che loro stessi si spinsero verso il mediterraneo orientale per compiere missioni di pirateria, forse al soldo dei principi micenei.\nDurante l'et\u00e0 del Ferro prosegue senza rotture l'occupazione delle Torri e dei Castelli ma i rapporti con la Sardegna si fanno meno intensi (sono assenti in Corsica i caratteristici bronzetti nuragici), mentre nelle regioni settentrionali si moltiplicano i contatti con la Toscana e con la Liguria.\nLa civilt\u00e0 torreana and\u00f2 scomparendo a partire dalla met\u00e0 del I millennio a.C. quando la Corsica entr\u00f2 nell'orbita dei Greci di Focea, degli Etruschi, dei Punici e infine dei Romani. In epoca romana Tolomeo cita come popoli dimoranti nella Corsica del sud (che fu territorio torreano): i \"Tarabeni\", i \"Subasani\", i \"Belatoni\" e i \"Titiani\", facenti parte del popolo dei Corsi.\nSociet\u00e0.\nLa societ\u00e0 torreana non era organizzata in sistemi politici complessi con un forte potere centrale, i villaggi di capanne ai piedi dei Castelli indicano piuttosto che essa era strutturata in piccoli chiefdoms che dominavano sulle vallate.\nLe rappresentazioni antropomorfe delle statue stele riflettono una societ\u00e0 gerarchizzata guidata da una classe guerriera che ostenta le proprie virt\u00f9 militari. Alcune interpretazioni rivelerebbero inoltre l'esistenza di classi subalterne come commercianti e artigiani.\nReligione.\nNon sono note nella Corsica torreana costruzioni con funzioni specificamente religiose, rendendo difficile l'identificazione di una eventuale casta sacerdotale; la religiosit\u00e0 si traduceva, come in passato, nel mantenimento di luoghi quali i \"coffres\" (circoli tombali con cista litica) e i dolmen.\nCome in Sardegna il rituale funerario prevedeva l'inumazione del defunto. Bench\u00e9 la Corsica ricevette, per molti aspetti, influssi culturali dall'Italia continentale, la cremazione non prese piede neanche nelle fasi finali dell'et\u00e0 del bronzo quando oramai prevaleva nella vicina Toscana (cultura protovillanoviana).\nI tafoni.\nPer quanto riguarda l'ambito funebre, la Corsica e la Sardegna nord-orientale sono accomunate dalla presenza dei \"tafoni\", delle insenature naturali delle rocce che, riadattate, fungevano da sepolcri. In Corsica non compaiono tuttavia a differenza della Sardegna - compresa la Gallura - le pi\u00f9 ricche tombe dei giganti; l'influenza sarda \u00e8 invece osservabile nei corredi funebri che mostrano similitudini con oggetti di cultura Bonnanaro.\nEconomia.\nL'economia era basata principalmente sull'agricoltura e l'allevamento, in particolare di bovini, caprini e suini. Nella Corsica dell'et\u00e0 del bronzo ebbe un notevole sviluppo la metallurgia e il commercio con l'Oriente come dimostra il rinvenimento presso Borgo di un lingotto di rame a pelle di bue e di alcune perline di cobalto, merci provenienti rispettivamente da Cipro e dall'Egeo; d'altro canto non si registrano, se non sporadicamente, rinvenimenti di merci di produzione micenea, piuttosto comuni invece in Sardegna.\nLingua.\nNel 1889 e nel 1894 Marie Henri d'Arbois de Jubainville espose la sua tesi secondo la quale la Corsica, la Sardegna, la Spagna orientale, il sud della Francia e l'Italia occidentale sarebbero un tempo state parte di un unico \"continuum\" linguistico pre-indoeuropeo di cui le lingue liguri e iberiche rappresenterebbero un lascito. Toponimi riscontrabili in questo vasto territorio sarebbero ad esempio quelli che hanno come suffisso : -asco -asca -usco -osco -osca (o modificazioni degli stessi).\nLucio Anneo Seneca, che visse otto anni in Corsica in esilio, riferiche che la popolazione dell'isola era il risultato del mescolamento di varie etnie tra cui i Liguri e i Cantabri.\nCultura.\nArchitettura.\nDiffusi nella parte meridionale della Corsica, le Torri e i Castelli, similmente ai Nuraghi sardi e ai Talaiot balearici, sono delle costruzioni realizzate con blocchi di pietra posti a secco aventi una funzione difensiva, di controllo del territorio e di stoccaggio. Edificati principalmente fra il 1800 e il 1450 a.C., i pi\u00f9 antichi vennero costruite fra la fine del III e gli inizi del II millennio a.C.. La loro imponenza e le loro dimensioni sono pi\u00f9 ridotte rispetto ai Nuraghi.\nIn totale si contano 42 torri in territorio corso pi\u00f9 altre 15 (3 di queste nel centro-nord) di cui si ha solo notizia senza una localizzazione certa. Il fatto che siano quasi completamente assenti nella parte centro-settentrionale e che siano concentrate nel sud dell'isola che d\u00e0 verso la Sardegna ha fatto ipotizzare che esse siano state in costruite da genti migrate dall'isola maggiore, forse per via di fenomeni di sovrappopolamento o alla ricerca di fonti d'acqua durante i periodi di siccit\u00e0. A sostegno di quest'ultima tesi si cita il ritrovamento in Corsica di corredi con affinit\u00e0 Bonnanaro in contesti databili alla prima et\u00e0 del bronzo.\nI Castelli, pi\u00f9 complessi, si compongono di un bastione, di una torre e di alcune capanne, inglobate o situate nei pressi del recinto megalitico.\nStatuaria.\nTra il 1600 a.C. ed il 1250 a.C. in Corsica non si ha una statuaria propriamente antropomorfa ma vengono rispettivamente raffigurati in rilievo attributi sessuali e armi.\nSuccessivamente, a partire dal 1250 a.C., le stele armate del bronzo medio si evolvono progressivamente nelle statue stele con la rappresentazione del volto e della testa ed un maggiore dettaglio della panoplia dei guerrieri.\nCeramiche.\nNella prima fase torreana (2000-1650 a.C.) le ceramiche, pur conservando in parte lo stile e il repertorio terriniano, mostrano delle influenze epicampaniformi provenienti dalla Sardegna occidentale (cultura di Bonnanaro) e dall'Italia settentrionale (cultura di Polada). Nella seconda fase (1650-1200 a.C.) si nota invece una grande somiglianza con i materiali fittili appenninici dell'Italia Centrale. L'ultima fase che va dal 1200 a.C. all'800 a.C., ormai in piena et\u00e0 del ferro, mostra invece una rottura con il periodo precedente: i contatti con il centro Italia si affievoliscono e si intensificano nuovamente i rapporti e le influenze stilistiche provenienti dalla Sardegna settentrionale e dall'Italia del nord."}
{"id": "2883073", "revid": "83531", "url": "https://it.wikipedia.org/wiki?curid=2883073", "title": "Oakland Raiders 2010", "text": "La stagione 2010 \u00e8 stata la 51\u00aa per gli Oakland Raiders. Il capo-allenatore \u00e8 stato Tom Cable.\nScelte nel Draft 2010.\nAl draft NFL 2010 i Raiders hanno scelto:\nInvece hanno ceduto prima del draft:\nDurante il draft:\nCalendario.\nPre-stagione.\nNOTA: L'orario \u00e8 in ET.\nStagione regolare.\nNOTA: L'orario \u00e8 in ET.\n\"NOTA: alla 10\u00aa settimana i \"Raiders\" hanno riposato\".\nClassifiche.\nNote:"}
{"id": "2883076", "revid": "124123", "url": "https://it.wikipedia.org/wiki?curid=2883076", "title": "Francesco Spinacino", "text": "Nato nella seconda met\u00e0 del XV secolo, di lui non si hanno notizie biografiche. Trascorse probabilmente un certo periodo della sua vita a Venezia, dove il conterraneo e amico Ottaviano Petrucci pubblic\u00f2 le sue opere per liuto.\nOpere.\nTutte le intavolature per liuto pubblicate da Spinacino (primi documenti a stampa musicale per un solo strumento) sono per liuto solo, ad eccezione di cinque trascrizioni, dal \"Libro I\" e di una del \"Libro II\", che sono per 2 liuti. Il sistema di intavolatura \u00e8 quello italiano; l'accordatura dello strumento \u00e8 quella normale, tranne che nel caso della trascrizione di due \"chansons\" nel \"Libro II\", per le quali \u00e8 prescritta la scordatura della sesta corda. I \"recercari\"\n, simili ai contemporanei preludi per organo tedeschi, sono di tipo toccatistico, cio\u00e8 improvvisazioni senza un tema determinato.\nLe trascrizioni dei brani polifonici vocali, e in qualche caso polistrumentali, si rifanno principalmente a composizioni pubblicate nelle raccolte di Ottaviano Petrucci (frottole e, in prevalenza, opere di autori franco-fiamminghi)."}
{"id": "2883077", "revid": "446353", "url": "https://it.wikipedia.org/wiki?curid=2883077", "title": "Classe CM", "text": "La classe CM fu una classe di sommergibili tascabili della Regia Marina.\nLa costruzione della classe ebbe inizio nel 1943 presso i cantieri C.R.D.A. di Monfalcone; solo tre unit\u00e0 furono impostate prima della stipula dell'armistizio di Cassibile: l'unica unit\u00e0 gi\u00e0 varata fu catturata dai tedeschi, completata e poi ceduta alla Marina Nazionale Repubblicana della RSI, senza che fosse tuttavia impiegata in alcun compito operativo; l'unit\u00e0, come le altre due gemelle mai completate, fu poi demolita nell'immediato dopoguerra.\nCaratteristiche.\nIl progetto della futura classe CM fu stilato gi\u00e0 nel 1937 da parte della ditta Cantieri Riuniti dell'Adriatico (CRDA): l'idea era quella di realizzare un piccolo battello sommergibile tascabile, realizzabile velocemente e in grandi numeri per essere impiegato in azioni di massa contro unit\u00e0 nemiche in navigazione attraverso passaggi obbligati. Il progetto originale, modificato, fu ripresentato nel 1943 e approvato dai comandi della Regia Marina, alle prese con la minaccia di un'invasione anfibia delle coste italiane e necessitanti quindi di disporre in fretta e in gran numero di un battello per la difesa costiera; le nuove unit\u00e0 furono quindi designate con la sigla CM, da \"Costiero Modificato\".\nI CM erano piccoli battelli tascabili a scafo semplice con doppiofondo interno, lunghi fuori tutto 32,9 metri, larghi 2,89 metri e con un pescaggio di 2,77 metri. Il dislocamento in emersione ammontava a 92 tonnellate, che saliva a 114 tonnellate in immersione; la profondit\u00e0 massima di collaudo raggiungibile era di 80 metri. L'equipaggio ammontava a due ufficiali e quattro sottufficiali e marinai.\nIl sistema propulsivo si basava, per la navigazione in emersione, su due motrici diesel da 660 hp complessivi, lo stesso apparo motore del carro armato P26/40; per la navigazione in immersione erano invece impiegati due motori elettrici da 120 hp complessivi della CRDA. La velocit\u00e0 massima in emersione toccava i 14 nodi, mentre quella in immersione raggiungeva i 6 nodi; l'autonomia toccava le 2.000 miglia in emersione alla velocit\u00e0 di 9 nodi, mentre quella in immersione si aggirava sulle 70 miglia a 4 nodi di velocit\u00e0.\nL'armamento si basava unicamente su due tubi lanciasiluri da 450 mm fissi a prua, senza siluri di ricarica; inizialmente era prevista anche l'installazione su un affusto \"a scomparsa\" sul ponte di una mitragliera da 13,7 mm per la difesa antiaerea, che tuttavia non venne poi mai imbarcata.\nUnit\u00e0.\nLa prima unit\u00e0 della classe (\"CM 1\") fu impostata nei cantieri della CRDA nel maggio 1943, seguita in giugno dalla seconda (\"CM 2\") e in agosto da una terza (\"CM 3\"); altre quindici unit\u00e0 avrebbero dovuto seguire nei mesi seguenti, ma nessuna di esse fu poi mai impostata. Un prototipo identico alla prima unit\u00e0 fu ordinato in contemporanea ai cantieri della Caproni, ma la ditta apport\u00f2 delle modifiche al progetto originario andando quindi a costituire una nuova classe di sommergibili costieri, la classe CC.\nIl \"CM 1\" fu varato a Monfalcone il 1\u00ba settembre 1943, per poi trasferirsi a Venezia per completare l'allestimento e le prove in mare; qui fu sorpreso dall'annuncio dell'armistizio dell'Italia con gli Alleati l'8 settembre, finendo con l'essere catturato dai tedeschi il 10 settembre seguente. Inizialmente incorporato nella Kriegsmarine con la designazione di \"U.It 17\", fu poco dopo ceduto alla costituenda Marina Nazionale Repubblicana; completato nel dicembre 1944, il battello entr\u00f2 ufficialmente in servizio il 5 gennaio 1945 a Pola, ma non port\u00f2 a termine alcuna attivit\u00e0 operativa e il 29 aprile 1945 si consegn\u00f2 alle forze alleate nel porto di Venezia. Restituito alla Regia Marina, fu radiato il 1\u00ba febbraio 1948 e avviato alla demolizione.\nIl \"CM 2\" fu catturato dai tedeschi il 9 settembre mentre era ancora sullo scalo a Monfalcone. Come il gemello, fu inizialmente assegnato alla Kriegsmarine con la designazione di \"U.It 18\" ma fu quasi subito ritrasferito alla Marina Nazionale; varato nel febbraio 1944, fu danneggiato in un attacco aereo e di conseguenza non venne mai completato n\u00e9 entr\u00f2 in servizio. Nel dopoguerra lo scafo fu sezionato in tre pezzi per essere esposto presso il Mueso Henriquez di Trieste, per poi essere demolito dopo una quindicina di anni. Il gemello \"CM 3\" non venne mai varato e fu demolito sullo scalo a Monfalcone."}
{"id": "2883078", "revid": "767487", "url": "https://it.wikipedia.org/wiki?curid=2883078", "title": "Acidaminococcaceae", "text": "Acidaminococcaceae \u00e8 una famiglia di batteri appartenente all'ordine Clostridiales.\nComprende i seguenti generi: "}
{"id": "2883080", "revid": "332343", "url": "https://it.wikipedia.org/wiki?curid=2883080", "title": "Garessio 2000", "text": "Garessio 2000 (\"Garess 2000\" in piemontese, \"Garesce 2000\" o \"Gareshe 2000\" nella variante ligure locale) \u00e8 una frazione del comune di Garessio, in Provincia di Cuneo. \u00c8 situata in corrispondenza della Colla di Casotto e sorge a quota 1.379 nell'alta Val Casotto, a circa 12\u00a0km dal centro di Garessio e 78\u00a0km da Cuneo.\nL'esposizione a nord di buona parte dei rilievi alpini fa s\u00ec che l'area si presti ottimamente a una fruizione sciistica, infatti dagli anni sessanta sono stati realizzati diversi impianti di risalita e l'omonima stazione sciistica.\nDalla sommit\u00e0 delle piste, in condizioni di massima nitidezza, si pu\u00f2 godere di una vista che spazia dal Golfo Ligure sino alla Corsica.\nA partire dagli anni ottanta sono stati realizzati anche due grandi complessi residenziali che tuttavia sono rimasti incompiuti e che versano in condizioni di parziale degrado e abbandono.\nStoria.\nLa genesi del progetto \"Valle dei Castori\".\nLa nascita della stazione sciistica risale agli anni sessanta quando, sul versante del colle che guarda verso l'abitato di Garessio, un ambizioso imprenditore genovese cominci\u00f2 a edificare nell'area creando la struttura alberghiera \"Baita dei Castori\", due sciovie nei pressi dell'area recettiva e due sciovie sul versante del colle che guarda la Valle di Casotto. Nacque cos\u00ec il complesso sciistico che venne inizialmente chiamato \"Valle dei Castori\".\nNel 1982 la Regione Piemonte, dopo una lunga battaglia legale, annull\u00f2 l'atto di vendita del Comune di Garessio del 1966 per una questione di usi civici dei terreni che non potevano essere ceduti e l'attivit\u00e0 della stazione sciistica si arrest\u00f2. I terreni ritornarono di propriet\u00e0 del Comune e la stazione smise di funzionare. A seguito di tale atto ricominci\u00f2 una lunga battaglia legale che perdur\u00f2 fino al 2010.\nIl progetto \"Garessio 2000\" e il suo declino.\nNella seconda met\u00e0 degli anni ottanta una nuova societ\u00e0 immobiliare decise di abbandonare lo sfruttamento del versante sud e ci si concentr\u00f2 su quello nord realizzando quindi una seggiovia biposto in grado di raggiungere la vetta del monte Berlino, che ancora oggi rappresenta l'ossatura della stazione, e una sciovia fino alla cima del monte Mussiglione a quasi 2.000 metri di quota. Contestualmente, vennero costruiti anche due grandi complessi residenziali che, originariamente, dovevano comprendere anche un albergo, negozi, campi da tennis, pista di pattinaggio e una piscina. Tuttavia il progetto \"Garessio 2000\" non decoll\u00f2 del tutto e inoltre il 12 dicembre del 1990 un'esplosione, forse provocata da una bombola di gas, provoc\u00f2 gravi danni agli oltre 150 appartamenti del complesso superiore. Dopo questo grave episodio la societ\u00e0 proprietaria fall\u00ec e parte del secondo complesso residenziale con le previste infrastrutture ricettive e sportive non fu mai completato e attualmente versa in condizioni di abbandono.\nNel 1997 dopo un altro fallimento anche questi terreni sono stati acquisiti dal Comune di Garessio e gli impianti sciistici dalla Comunit\u00e0 Montana. Dal 2001 la gestione dell'impianto sciistico \u00e8 stata affidata alla societ\u00e0 Gidue Srl e dal 2012 al Marachella Group, societ\u00e0 multiservizi torinese ch\u00e8 per\u00f2 ha dichiarato fallimento nel 2014.\nGli impianti e le piste.\nGli impianti di risalita sono complessivamente quattro di cui tre sciovie e una seggiovia biposto con una portata oraria di 1.200 persone. Le piste sciistiche servite dagli impianti si sviluppavano sui versanti dei monti Berlino, Mussiglione e Grosso che guardano verso la Val Casotto. Il dislivello complessivo \u00e8 di circa settecento metri, passando dai 1.379 metri ai quasi 2.000 metri che si toccano nei pressi del Monte Mussiglione.. Complessivamente si contano dieci piste, sei delle quali classificate come \"facili\", due \"medie\" e due \"difficili\".\nNell'inverno del 2017, dopo tre anni di fermo, la gestione degli impianti di risalita sono stati affidati all'Associazione Frais 2010, che dal 30 dicembre ha riaperto gli skilift Giassetti e Praietto e le loro relative piste.\nDall'inverno 2018 la Chioni Srl \u00e8 la nuova societ\u00e0 esercente."}
{"id": "2883082", "revid": "767487", "url": "https://it.wikipedia.org/wiki?curid=2883082", "title": "The Grim Toll of War", "text": "The Grim Toll of War \u00e8 un cortometraggio muto del 1913 diretto da Kenean Buel. Prodotto dalla Kalem Company, il film fu distribuito nelle sale dalla General Film Company il 12 marzo 1913, interpretato da Anna Q. Nilsson e da Guy Coombs.\nProduzione.\nIl film fu prodotto dalla Kalem Company\nDistribuzione.\nIl film fu distribuito nelle sale degli Stati Uniti dalla General Film Company il 12 marzo 1913."}
{"id": "2883088", "revid": "113757", "url": "https://it.wikipedia.org/wiki?curid=2883088", "title": "Maroni (fiume)", "text": ""}
{"id": "2883092", "revid": "490388", "url": "https://it.wikipedia.org/wiki?curid=2883092", "title": "Clostridiaceae", "text": "Clostridiaceae \u00e8 una famiglia di batteri appartenente all'ordine Clostridiales.\nComprende i seguenti generi:"}
{"id": "2883095", "revid": "686936", "url": "https://it.wikipedia.org/wiki?curid=2883095", "title": "Draft NFL 2010", "text": "Il draft NFL 2010 si \u00e8 tenuto dal 22 al 24 aprile 2010.\nL'ordine del draft \u00e8 costituito in questo modo: per le prime venti squadre che non si sono qualificate per i play-off viene invertito l'ordine della stagione regolare 2009, quindi dalla squadra che ha ottenuto meno vittorie a quella con pi\u00f9 vittorie, poi a seguire si aggiungono le squadre in base al turno in cui sono state eliminate ai playoff, fino ad arrivare alle ultime due scelte (31\u00aa e 32\u00aa) che sono assegnate rispettivamente alla perdente e alla vincente del Super Bowl XLIV.\nIn caso di parit\u00e0 di vittorie si tiene conto come prima cosa la difficolt\u00e0 del calendario che le squadre con lo stesso numero di vittorie hanno dovuto affrontare. In caso di ulteriore parit\u00e0 si considera il numero delle vittorie raggiunte all'interno della propria \"division\" o \"conference\". Se la parit\u00e0 persiste la decisione viene presa con il lancio della monetina.\nSelezioni.\nPrimo giro.\nNella tabella seguente \u00e8 illustrato l'ordine del 1\u00ba round che si \u00e8 tenuto il 22 aprile a partire dalle ore 19:30 EST."}
{"id": "2883096", "revid": "93556", "url": "https://it.wikipedia.org/wiki?curid=2883096", "title": "Rangifer tarandus groenlandicus", "text": "Il carib\u00f9 di Barren (Rangifer tarandus groenlandicus) \u00e8 una sottospecie di renna che si trova principalmente in Canada (Nunavut e Territori del Nord-Ovest) e in Groenlandia occidentale.."}
{"id": "2883098", "revid": "1442080", "url": "https://it.wikipedia.org/wiki?curid=2883098", "title": "Eubacteriaceae", "text": "Eubacteriaceae \u00e8 una famiglia di batteri appartenente all'ordine Clostridiales.\nComprende i seguenti generi:"}
{"id": "2883099", "revid": "1516566", "url": "https://it.wikipedia.org/wiki?curid=2883099", "title": "Classe A (sommergibile italiano)", "text": "La classe A era una classe di sommergibili tascabili della Regia Marina costruiti in 6 esemplari entrati in servizio a partire dal 1915. Le unit\u00e0 erano state progettate per svolgere compiti di vigilanza e protezione costiere ai porti dell'Adriatico e non disponevano di un motore a combustione interna. La propulsione era affidata unicamente a motori elettrici alimentati da batterie che venivano ricaricate in porto. Le capacit\u00e0 operative di questi mezzi erano molto limitate e quindi i battelli vennero disarmati nel 1917.\nUno di essi, precisamente l'\"A1\", doveva essere utilizzato per le operazioni speciali dell'epoca, trasportando palombari che avrebbero dovuto operare contro le unit\u00e0 austriache alla fonda nei porti. Infine il battello che doveva essere comandato dal tenente di vascello Angelo Belloni non venne utilizzato allo scopo, ed il compito venne trasferito insieme al comandante sul sommergibile \"Galileo Ferraris\" della classe Pullino.\nUnit\u00e0.\nLa classe era composta dalle unit\u00e0:"}
{"id": "2883100", "revid": "1442080", "url": "https://it.wikipedia.org/wiki?curid=2883100", "title": "Heliobacteriaceae", "text": "Heliobacteriaceae \u00e8 una famiglia di batteri appartenente all'ordine Clostridiales.\nComprende i seguenti generi:"}
{"id": "2883103", "revid": "31076542", "url": "https://it.wikipedia.org/wiki?curid=2883103", "title": "American Academy di Roma", "text": ""}
{"id": "2883104", "revid": "21880", "url": "https://it.wikipedia.org/wiki?curid=2883104", "title": "Lachnospiraceae", "text": "Lachnospiraceae \u00e8 una famiglia di batteri appartenente all'ordine Clostridiales.\nComprende i seguenti generi:"}
{"id": "2883106", "revid": "61051", "url": "https://it.wikipedia.org/wiki?curid=2883106", "title": "Handley Page H.P.56", "text": ""}
{"id": "2883109", "revid": "709565", "url": "https://it.wikipedia.org/wiki?curid=2883109", "title": "I re del nord", "text": "I re del nord (\"The Lords of the North\") \u00e8 un romanzo di avventura a sfondo storico dello scrittore britannico Bernard Cornwell, appartenente al ciclo sulle \"storie dei re sassoni\", pubblicato nel 2008.\nTrama.\nAmareggiato dal misero riconoscimento del re del Wessex Alfredo per aver contribuito alla vittoria di Ethandun contro un esercito danese, Uhtred di Bebbanburgh seppellisce il suo tesoro a Fifhaden e decide di tornare al nord - in Northumbria - per provare a recuperare il titolo ed il castello di Bebbanburgh, usurpato dallo zio \u00c6lfric. Uthred e la sua compagna Hild - l'ex monaca Hildegyth - fanno tappa a Lundene, la pi\u00f9 grande citt\u00e0 della Terra degli Angli, dove trovano un passaggio su una nave mercantile danese diretta in Northumbria.\nSbarcato nei pressi della citt\u00e0 di Eoferwic, capitale del regno, nei giorni seguenti alla sanguinosa rivolta dei sassoni - fomentata dal padre Hrothweard - contro i dominatori danesi, Uthred viene ingaggiato dal mercante Bolti per raggiungere in sicurezza il Cumbraland. Durante il nuovo viaggio il gruppo \u00e8 costretto ad attraversare le terre di Kjartan il Crudele, e nei pressi di un villaggio sul fiume Wiire, Uthred libera dalla schiavit\u00f9 il giovane Guthred, un nobile danese convertito al cristianesimo. Guthred era stato liberato proprio quando stava per essere venduto come schiavo a Sven, figlio di Kjartan il Crudele, signore danese di Dunholm che non hai mai riconosciuto l'autorit\u00e0 del re sassone di Eoferwic. Dopo aver lasciato libero Sven, Uthred e Guthred si dirigono insieme verso occidente, a Cair Ligualid, dove il clero locale riconosce in Guthred il nuovo re dei sassoni di Northumbria, come profetizzato da san Cuthbert apparso in sogno all'abate Eadred di Lindisfarena, il monastero che sorge di fronte a Bebbanburg.\nUhtred addestra alcuni uomini con l'intento di formare un nuovo esercito per Guthred, trova una momentanea alleanza con Ivarr, capo danese e tenta di impaurire Kjartan con una macabra messinscena, senza riuscirci.\nGuthred, ingenuamente, credendo di allearsi con Ivarr e \u00c6lfric, vende Uhtred come schiavo. Quest'ultimo passa due anni ai remi di una nave mercantile comandata da un infido e crudele mercante danese, finch\u00e9 l'amico Ragnar il giovane, figlio del condottiero danese Ragnar il vecchio che prese Uhtred come figlio adottivo dopo avergli ucciso il padre; riesce a liberarlo per ricondurlo da Alfredo. Alfredo lo incarica di portare aiuto a Guthred, assieme a vecchi compagni.\nRiesce ad introdursi nella fortezza di Kjartan, Dunholm. Con difficolt\u00e0 ma aiutato da Thyra, la sorella di Ragnar prigioniera da tanti anni che ha dovuto sopportare le continue umiliazioni subite da Svein, il figlio di Kjartan, reso orbo da Ragnar il vecchio. Solo cos\u00ec, grazie al suo coraggio e alla sua fedele spada, aiutato dai suoi compagni, Uhtred riesce a conquistare Dunhhlom e perci\u00f2 a consegnare a Guthred il regno di Northumbria."}
{"id": "2883113", "revid": "729019", "url": "https://it.wikipedia.org/wiki?curid=2883113", "title": "Peptococcaceae", "text": "Peptococcaceae \u00e8 una famiglia di batteri appartenente all'ordine Clostridiales.\nTassonomia.\nComprende i seguenti generi:"}
{"id": "2883114", "revid": "155118", "url": "https://it.wikipedia.org/wiki?curid=2883114", "title": "Liriodendron toulipier", "text": ""}
{"id": "2883120", "revid": "1442080", "url": "https://it.wikipedia.org/wiki?curid=2883120", "title": "Peptostreptococcaceae", "text": " Peptostreptococcaceae \u00e8 una famiglia di batteri appartenente all'ordine Clostridiales.\nComprende i seguenti generi:"}
{"id": "2883123", "revid": "1079810", "url": "https://it.wikipedia.org/wiki?curid=2883123", "title": "Syntrophomonadaceae", "text": "Syntrophomonadaceae \u00e8 una famiglia di batteri appartenente all'ordine Clostridiales.\nComprende i seguenti generi:"}
{"id": "2883126", "revid": "599013", "url": "https://it.wikipedia.org/wiki?curid=2883126", "title": "Chiesa di Santa Maria dei Servi (Genova)", "text": "La chiesa di Santa Maria dei Servi \u00e8 luogo di culto cattolico situato nel quartiere della Foce, in largo Santa Maria dei Servi, nel comune di Genova nella citt\u00e0 metropolitana di Genova. La chiesa \u00e8 sede della parrocchia omonima del vicariato di Carignano-Foce dell'arcidiocesi di Genova.\nStoria e descrizione.\nAlcuni storici fanno risalire al 1274 o, ancora pi\u00f9 esattamente, al 1327 la probabile fondazione del primo edificio di culto dedicato a Santa Maria dei Servi. La data pi\u00f9 verosimile risulta essere quest'ultima poich\u00e9 proprio in tale anno l'omonimo ordine religioso ebbe il permesso di dimora in diocesi dall'arcivescovo genovese Bartolomeo de Maroni. L'antica chiesa, sita nel vecchio rione di via dei Servi e di via Madre di Dio, fu completamente distrutta nei bombardamenti aerei su Genova del 1942-1944; la sede dei religiosi fu quindi trasferita nel 1959, provvisoriamente, nel neo quartiere della Foce presso un salone di piazza Raffaele Rossetti cos\u00ec come, nel 1961, anche la sede della comunit\u00e0 parrocchiale.\nSu progetto degli architetti Leonardo Bucci e Raffaello Trinci prese corpo una nuova e moderna chiesa con la solenne benedizione e posa della prima pietra il 26 maggio del 1965 ad opera del cardinale Giuseppe Siri; quest'ultimo consacr\u00f2, nel 1972, il nuovo edificio.\nLa chiesa conserva alcune importanti opere pittoriche provenienti dal distrutto edificio originario e da altre chiese scomparse, tra le quali \"San Francesco di Paola\" di Bernardo Castello, \"Assunzione della Vergine\" di Giovanni Andrea De Ferrari, \"Vocazione di sant'Andrea\" e \"Sant'Andrea davanti al tiranno\" di Giovanni Carlone, \"San Filippo Benizzi in adorazione del Crocifisso\" e \"Santa Barbara che venera la Madonna\" di Domenico Piola.\nGli antichi documenti e archivi storici della chiesa sono invece conservati presso la basilica di Nostra Signora Assunta di Carignano (ante 1945) e presso la chiesa del Sacro Cuore e San Giacomo di Carignano (1945-1960)."}
{"id": "2883128", "revid": "92723", "url": "https://it.wikipedia.org/wiki?curid=2883128", "title": "Chiesa di San Francesco (Lanciano)", "text": "La chiesa di San Francesco o santuario del Miracolo Eucaristico si trova in corso Roma a Lanciano, in provincia di Chieti. \u00c8 annessa all'omonimo convento dei frati Minori Conventuali.Al suo interno, essa contiene le famose reliquie del miracolo eucaristico di Lanciano.\nStoria.\nIl vecchio convento di San Legonziano.\nIl primitivo edificio \u00e8 il convento dei Santi Legonziano e Domiziano, che compone oggi le fondamenta del nuovo convento francescano del XIII secolo. Sarebbe sorto, secondo la tradizione, sui resti di un'antica chiesetta eretta nel luogo in cui sarebbe stato ucciso il centurione lancianese Longino, colui che si convert\u00ec dopo aver trafitto il costato di Cristo in croce.Il convento, con l'annessa chiesa, fu affidato a un gruppo di monaci di rito greco, i Basiliani (VIII secolo). Qui si verific\u00f2 il famoso \"miracolo eucaristico di Lanciano\". Avvenne in un anno imprecisato del 700 d.C., quando i Basiliani avevano in custodia il monastero. Essi si trasferirono a Lanciano nel periodo in cui Leone III Isaurico iniziava la persecuzioni iconoclaste; alcuni discepoli di San Basilio (329-379) vescovo di Cesarea si trasferirono verso occidente nella citt\u00e0 di \"Anxanum\". Secondo la tradizione un monaco basiliano, che dubitava del miracolo della Resurrezione, celebrando la messa video l'ostia consacrata tramutarsi in carne viva, e il vino del calice in sangue.Non si hanno molti documenti al riguardo, a causa di dispersione del materiale, ma il primo documento ufficiale risale al 1631, e riferisce nei minimi particolari l'accaduto del miracolo. Nei pressi del presbiterio della chiesa, sul lato destro della Cappella Valsecca, si pu\u00f2 leggere l'epigrafe datata 1636, dove \u00e8 narrato l'evento.Altre ricognizioni si ebbero negli anni a seguire, specialmente quelle scientifiche degli anni '70 del Novecento.\nI monaci Basiliani stettero a Lanciano fino all'XI secolo, quando vennero cacciati dalla citt\u00e0 perch\u00e9 si macchiarono di misfatti come omicidi e rapine. Il monastero and\u00f2 in custodia alla fiorente abbazia di San Giovanni in Venere dell'ordine benedettino. Il fatto fece scatenare polemiche interne tra i vescovi di Lanciano, perch\u00e9 la chiesa fungeva da parrocchia ed era una delle principali della citt\u00e0, avendo perso tutti i benefici, i diritti e le rendite sui terreni. La contesa fu risolta con l'elevazione a parrocchia della vicina chiesa di Santa Lucia, edificata sopra il tempio di Giunone.\nLa chiesa francescana.\nVenne eretta, in stile gotico, tra il 1252 e il 1258 dai frati Minori Conventuali, sulla sottostante chiesa di San Legonziano, rendendola una delle prime chiese conventuali in Abruzzo. Il sottostante luogo di culto fu lo scenario del miracolo eucaristico, avvenuto, secondo la tradizione cristiana, nel VII secolo.\nNel Capitolo Generale del 1230 l'Abruzzo divenne una Provincia autonoma, prendendo il nome di \"Provincia Pennese\". Insediatisi a Lanciano nel 1240-50, i Francescani vivevano la precariet\u00e0 distintiva dell'Ordine, e collaboravano con il clero cittadino. Invitati dall'Arciprete, Monsignor Landolfo Caracciolo di Chieti, a fermarsi in maniera permanente in citt\u00e0, i Francescani ebbero la possibilit\u00e0 di ricostruire il vecchio convento con una nuova chiesa, dotata di complesso monastico, con atto del 3 aprile 1252. La ratifica dell'atto fu firmata successivamente da Innocenzo IV, il 20 aprile. Iniziata in quell'anno, la chiesa venne completata nel 1258, sopra le fondamenta del convento di San Legonziano. La facciata nel corso dei secoli si \u00e8 abbastanza conservata, seguendo lo stile del gotico borgognone, come le altre principali chiese storiche di Lanciano. La parte superiore fu rifatta poi a causa dei danni di un terremoto nella prima met\u00e0 del Settecento, con elementi di diversa provenienza, nonch\u00e9 con materiale di spoglio dall'attigua cappella di Sant'Angelo dei Lombardi.\nRifacimenti successivi e restauro per il Giubileo del 2000.\nTra il 1730 e il 1745 il santuario fu oggetto di massicci interventi di adeguamento ai canoni estetici del periodo, che gli conferirono l'attuale aspetto barocco, con navata unica ampia ed alta. Degli originali sei altari minori oggi ne rimangono solo due, collocati nelle vicinanze del presbiterio.Nel 1809 in seguito alle vicende storiche dell'occupazione francese del Regno di Napoli, gli Ordini furono soppressi, i beni ecclesiastici furono trasferiti ai privati, e cos\u00ec il convento di San Francesco venne chiuso, eccezione per la chiesa. I frati poterono tornare solo il 21 giugno 1953, quando gran parte del monastero era stata cambiata, adibita prima a caserma, poi a uffici e scuole. L'Arcivescovo di Lanciano Monsignor Benigno Migliorini permise la riapertura del convento, che per\u00f2 venne successivamente riconvertito in ostello per i pellegrini del Miracolo Eucaristico. Il 4 novembre 1974 il santuario fu visito dal Cardinale Karol Wojtyla.\nL'opera di restauro in occasione del Giubileo del 2000 ha restituito alla chiesa il suo splendore settecentesco. Tuttavia tali restauri sono stati in parte criticati perch\u00e9 gran parte degli affreschi aggiunti negli anni 60 dal francescano Padre Giovanni Lerario, sono stati coperti con intonaco per conferire pi\u00f9 sobriet\u00e0 alla struttura, e cos\u00ec anche il percorso archeologico dell'antico convento di San Legonziano, i cui muri moderni hanno alterato alcune parti dell'originale impianto, per garantire la linearit\u00e0 delle varie sezioni archeologiche.\nDescrizione.\nEsterno.\nLa facciata mette in risalto un coronamento orizzontale con pietre squadrate. La parte alta \u00e8 stata ricostruita nel XVIII secolo, come dimostra il finestrone centrale, tipico delle chiese barocche, e il materiale di spoglio con bassorilievi, prelevato dalla cupola dell'ex cappella di Sant'Angelo e dalla chiesa dell'Annunziata, non pi\u00f9 esistente.Il portale ha la tipica formazione ogivale d'impronta borgognosa francese, come quelli delle chiese di Santa Maria Maggiore, Sant'Agostino e Santa Lucia. Tale portale bronzeo, stupendamente lavorato, dato in dono nel 1975 da un benefattore, fu costruito da Tommaso Gismondo di Anagni, e sostituisce quello antico in legno: reca impresso sulla lunetta \"S. Francesco in posa di saluto\". Nella parte inferiore della lunetta \u00e8 rappresentata la leggenda del Miracolo Eucaristico, sul lato sinistro incisa la scena del miracolo di Santa Chiara sui Saraceni, e il miracolo di Sant'Antonio con la mula. In basso verso il lato sinistro \u00e8 rappresentato il Sacrificio del Beato Massimiliano Kolbe nei campi di sterminio; sul lato destro \u00e8 rievocato l'Anno Santo 1975.\nL'impianto del complesso \u00e8 irregolare: la chiesa \u00e8 longitudinale, con pianta rettangolare con facciata rivolta su Corso Roma, e il retro sulla Piazza del Plebiscito, assumendo una posizione obliqua rispetto alle vie di accesso, mentre l'attiguo convento di San Legonziano assume una forma trapezoidale irregolare, che si fonde con il complesso francescano a pianta quadrata, con una seconda porzione rettangolare che si allungo per la via dei Tribunali,m dove erano ospitate le sottoprefetture sette-ottocentesche di Lanciano. L'ex convento, chiamato oggi \"Casa San Francesco\", si affaccia su via dei Tribunali, e mostra i bastioni lungo via Monsignor Tesauri, dove fino ai primi anni del '900 c'era un fosso, poi colmato per la realizzazione del Corso Trento e Trieste.\nSul fianco che guarda verso la Piazza, la chiesa \u00e8 oscurata da una costruzione ottocentesca, e anche la parte retrostante, con il vecchio convento, era occupata da una palazzina settecentesca, successivamente demolita. Spicca, affacciato sulla piazza, il campanile medievale rinascimentale, che risalirebbe al 1204. Con la costruzione del complesso francescano, il campanile venne sopraelevato, e sono chiarissimi i segni dell'influenza gotica nelle varie arcate ogivali. Nel Settecento l'ultima parte del campanile venne completata, con la costruzione della cupola con la lanterna decorata da piastrelle in maiolica policroma.La torre \u00e8 alta 31 metri, munita di finestre bifore sulla porzione di mezzo, insieme ad arcatelle, e fu restaurato nelle forme attuali nella met\u00e0 dell'800 dall'ingegner Filippo Sargiacomo.\nInterno.\nL'interno doveva essere gotico, e forse a pi\u00f9 navate, ma \u00e8 stato completamente ripristinato nella met\u00e0 del Settecento dopo un terremoto. Gli ultimi interventi eseguiti tra il 1956 e il 1960 hanno tinteggiato alcuni affreschi barocchi, coprendoli con nuove pitture di qualit\u00e0 inferiore. Piccoli putti e decorazioni in foglie spirali ornano l'altare maggiore, e i due minori laterali. Sul lato sinistro della navata unica, sono posti gli altari in onore della \"Madonna delle Grazie\", della \"Madonna del Rosario\" e di \"Sant'Antonio di Padova\". Sul lato destro sorgono gli altari della \"Vergine degli Angeli\", di \"San Francesco d'Assisi\" e del \"Miracolo Eucaristico\", dove si trovava prima della ricollocazione presso l'altare maggiore.Ampi squarci luminosi sono dati dai finestroni settecenteschi posti in prossimit\u00e0 della volta, che provocano effetti di chiaroscuro. Un ampio fascio di luce \u00e8 dato dal finestrone posto sulla volta absidale. La partitura in stucco del Settecento \u00e8 di Michele Clerici, attivo anche a Chieti, nei vari altari si segnalano una \"Madonna tra San Marco, San Liborio (?) e San Carlo Borromeo\", attribuita al pittore guardiese Nicola Ranieri, ed a sinistra una \"Madonna tra San Domenico e Santa Caterina\".\nGli affreschi della seconda met\u00e0 del XVIII secolo dell'artista Teodoro Donato, che decorano le volte, illustrano gli episodi biblici relativi alla \"Vittoria di Giuditta su Oloferne\", di \"Ester al cospetto di re Assuero\" e di \"Rachele al pozzo\". La grata cubica, in ferro battuto decorato, fu realizzata da artigiani di Guardiagrele, e serv\u00ec a custodire le reliquie del Miracolo dal 1636 al 1902 nella \"Cappella Valsecca\", celate da una tela raffigurante il Miracolo stesso. All'epoca il Miracolo si poteva vedere solo in due occasioni: il Luned\u00ec dell'Angelo e ciascun giorno dell'ultima settimana di ottobre.L'altare maggiore, progettato dall'ingegnere Filippo Sargiacomo, venne realizzato nella met\u00e0 dell'800 per volere dell'Arcivescovo Monsignor Angelo Della Cioppa, e i lavori furono eseguiti dal marmista Angelo Rocca di Carrara. Il baldacchino che ricopre il tronetto delle Reliquie \u00e8 sostenuto da quattro colonne lavorate. Il tutto venne realizzato in marmo bianco di Carrara. Splendide sono le figure dei due angeli inginocchiati, a destra e sinistra, in atto di adorare.\nla cassa lignea \u00e8 riccamente decorata, il prospetto \u00e8 ad un'unica campata fiancheggiata da paraste decorate con ornamenti lignei dorati, che riproducono motivi vegetali. In legno dorato sono anche le tre teste alate di angeli che sormontano le paraste, e la finestra delle canne; ancora tra le canne di facciata spicca una ricca decorazione intagliata che ne delimita l'andamento.Il cornicione ondulato termina ai lati con due vasi lignei con elementi vegetali, mentre al centro si trova un medaglione, con lo stemma di Papa Clemente XIV, pontefice francescano, affiancato da due angeli con tromba. In facciata sono visibili 21 canne, mentre 4 sono coperte dalle paraste, esse appartengono al Principale e sono alloggiate su proprio somiere. Si tratta di canne non originali, in zinco, munite di baffi e distribuite in un'unica campata, a formare tre cuspidi; presentano bocche allineate e profilo piatto, e labbro superiore sagomato a triangolo. Dentro la cassa \u00e8 presente un mantice a lanterna, non originale, azionabile attraverso elettriventilatore, e un grande somiere a pistoni.\nIl convento francescano.\nIl convento attuale ha un aspetto cinquecentesco-settecentesco, perch\u00e9 \u00e8 stato profondamente restaurato nel 1730-45. Accanto alla chiesa, si affaccia su via dei Tribunali e su via Monsignor Tesauri, centro odierno di studi teologici, e ostello per i pellegrini. La parte accessibile accanto alla chiesa mostra il chiostro porticato a pianta quadrata, con il pozzo e una porzione di pavimento in cocciopesto di epoca romana. Sulla parete del portico di sinistra, oltre alle volte a crociera, sono visibili tracce di affreschi cinquecenteschi. Il convento permette l'accesso laterale alla chiesa e al complesso archeologico del monastero di San Legonziano, nonch\u00e9 alla sala del Museo permanente del Miracolo Eucaristico, dove sono conservate alcune tele settecentesche, dei frammenti italici rinvenuti negli scavi del 1994, e preziosi paramenti liturgici, come le nobili vesti dei vescovi, dei messali, e degli incunaboli, oltre a pannelli descrittivi che spiegano la storia religiosa del Miracolo e gli studi scientifici del Novecento.\nIl miracolo eucaristico.\nIl Santuario di San Francesco \u00e8 famoso nel mondo cattolico perch\u00e9 conserva il pi\u00f9 antico miracolo eucaristico della storia, ossia il miracolo eucaristico di Lanciano. Esso avvenne nella fine del 700 d.C., a causa dell'assenza di fede di un prete che celebrava messa in questa chiesa. L'uomo un giorno, mentre celebrava il momento dell'eucaristia, vide l'ostia consacrata tramutarsi in carne umana, e il vino in sangue, poi coagulatosi in cubetti rossi.\nPercorso archeologico di Ponte Diocleziano.\nIl Ponte Diocleziano fu costruito dall'omonimo imperatore romano nel III secolo per collegare due colline di Anxanum. Nel primo Medioevo il ponte fu trasformato in cripta per la prima chiesa della piazza attuale, poi diventata Basilica della Madonna del Ponte. Oggi il ponte \u00e8 stato reso accessibile al pubblico con gli scavi archeologici del vecchio convento di San Legonziano. Il percorso archeologico occupa tutta la zona sottostante la piazza Plebiscito, e possiede alcuni affreschi romani e cristiani. Attualmente \u00e8 l'unica parte visitabile di Anxanum.\nPiazza Plebiscito sotterranea e Ponte.\nLa tradizione fa risalire all'epoca dell'imperatore Diocleziano la costruzione del ponte, destinato a oltrepassare la valle della Pietrosa, per collegare meglio l'antica \"Anxanum\" con il piano delle fiere. Risultati di indagini archeologiche hanno restituito reperti del III secolo d.C. proprio alla testata del ponte, confermando dunque la tradizione, generata dal rinvenimento di un'epigrafe dedicatoria, avvenuto nel corso dei restauri dell'attuale Cattedrale della Madonna del Ponte, che poggia sopra questa struttura (1785), tramandati dallo storico Omobono Delle Bocache, che narra l'esistenza di un ponte romano per volere di Diocleziano.Il ponte attuale \u00e8 frutto di restauri del XV secolo, e vi fu costruita una primitiva cappella della Vergine del Ponte, poich\u00e9 secondo la leggenda vi fu ritrovata la statua della Madonna, nascosta forse per evitare le persecuzioni iconoclaste di Leone Isaurico. La citt\u00e0 nel 1513 avvi\u00f2 la costruzione di un secondo ponte, coperto da volte, permettendo al livello superiore l'ampliamento della chiesetta. Nel 1583, sfruttando i contrafforti che rendevano pi\u00f9 solida la struttura dei due ponti affiancati, venne aperto il cosiddetto \"corridoio\", un terzo passaggio scoperto e destinato al passaggio pedonale, che collega la Piazza l Corso Bandiera, attraversando il piano della Fiera, ossia l'attuale passeggiata percorribile a fianco alla Cattedrale, sopra il ponte.Nel 1973 il cinquecentesco ponte \u00e8 stato coperto, restaurato, e adibito ad auditorium. Con gli scavi del 1993-4, \u00e8 stato possibile risalire anche alle fondamenta dell'antica chiesetta dell'Annunziata, demolita nel 1819 per l'ampliamento della facciata neoclassica della Cattedrale. Attraverso un passaggio, si percorre la base della Piazza del Plebiscito, rinforzato da colonne di cemento, risalendo alla zona della cisterna romana del I secolo d.C., sopra cui fu costruito il primitivo monastero, affinch\u00e9 non mancasse l'approvvigionamento d'acqua.\nComplesso archeologico di San Legonziano.\nGli scavi effettuati sotto l'area dell'attuale chiesa di San Francesco, hanno consentito di localizzare l'impianto della chiesa originale del Miracolo esattamente nella zona della cisterna romana. Vi era un muro, dove \u00e8 stato scoperto il lacerto dell'abside dove nell'VIII secolo, secondo la tradizione si verific\u00f2 il Miracolo, antico impianto del vecchio convento di San Legonziano, accessibile attraverso una moderna scalinata dalla sala del Museo del Miracolo.L'impianto del VI-VIII secolo presentava un orientamento opposto a quello attuale, lungo circa 17 metri, largo 9 e articolato in tre navate. Il piccolo vano dove si sarebbe verificato il Miracolo \u00e8 molto semplice, in pietra grezza, ed \u00e8 stato provvisto di un altare e di panche, insieme a una targa commemorativa.\nLa tradizione di ricostruzione durante le varie epoche \u00e8 confermata da resti di affreschi che vanno dal XIV secolo al XVI secolo. Nel muro tra la cappella di San Legonziano e la cisterna romana \u00e8 stato trovato un affresco trecentesco raffigurante la \"Crocifissione\", con a fianco un pellegrino dalle forme appena abbozzate, con delle scritte in carattere gotico.&lt;br&gt;La grande navata centrale del percorso archeologico corrisponde alla base del campanile medievale, lunga 20 metri per 6, con una volta ad archi a sesto acuto, e termina con un arcone ogivale provvisto di stipiti e ante, portale visibile anche dalla piazza, a fianco del campanile. Importanti affreschi quattrocenteschi, bench\u00e9 lacunosi, raffigurano Sant'Antonio Abate e San Giovanni Battista e la testa di una Madonna, che faceva parte di un gruppo della \"Crocifissione\" oggi perduto. Questo \u00e8 dato dalle conseguenze della chiusura dei monasteri con le leggi napoleoniche, dato che questa parte e molte altre furono adibite a botteghe, con conseguente alterazione e copertura dei dipinti con calce.A destra si trova un cappellone con finestre allungate e volte a sesto acuto, ornato di affreschi divisi in diversi comparti, raffiguranti scene tratte dai \"Vangeli apocrifi\", come il \"Giudizio Universale\", in una fascia inferiore corre la decorazione con medaglioni rappresentanti le Virt\u00f9 cardinali, e vari animali simbolici (chimere, sirene). Nella parte sovrastante l'arco d'ingresso doveva collocarsi la scena centrale del Giudizio, ma non \u00e8 pi\u00f9 visibile. Ai lati le varie scene sono molto pi\u00f9 distinte, e il pi\u00f9 leggibile \u00e8 il \"Battesimo\" con un uomo nudo nell'atto di pregare, dentro una vasca, attorniato da gente e da un sacerdote, con fuori due ragazzi che aspettano il sacramento. Si tratta di un'interpretazione in chiave cinquecentesca del battesimo di Ges\u00f9, con l'iscrizione in volgare \"Tutti li Giudei si Batiseranno\" e l'anno MCCCCCXV.Altri affreschi, don didascalie in volgare, dei vari riquadri mostrano le scene dell'Apocalisse di Giovanni, mentre sull'altra parte della volta ci sono varie figure mistiche, come unicorni, sirene e chimere.Alla base di questa cappella c'\u00e8 una vasca che in forme stilizzate raffigurerebbe la sagoma di un uomo, e ci\u00f2 \u00e8 stato interpretato che quest'apertura fosse usata come luogo battesimale ai tempi del vecchio convento di San Legonziano."}
{"id": "2883135", "revid": "838137", "url": "https://it.wikipedia.org/wiki?curid=2883135", "title": "Calcio ai IX Giochi del Mediterraneo", "text": "Il torneo di calcio ai IX Giochi del Mediterraneo si \u00e8 svolto dal 9 settembre al 17 settembre 1983."}
{"id": "2883140", "revid": "31077749", "url": "https://it.wikipedia.org/wiki?curid=2883140", "title": "Omotopia relativa a un sottospazio", "text": ""}
{"id": "2883143", "revid": "1543377", "url": "https://it.wikipedia.org/wiki?curid=2883143", "title": "Ghiur", "text": "Ghiur () o conversione all'ebraismo \u00e8 un atto formale effettuato da un non ebreo che desideri essere riconosciuto come membro a pieno diritto della comunit\u00e0 ebraica. La conversione ebraica comporta normalmente una serie di atti religiosi, studi e osservanze, che includono specificamente un'espressione di appartenenza e associazione al popolo ebraico e, a volte, alla Terra di Israele. Il \"Ghiur\" avviene quindi dopo un percorso interiore con studio ed osservanza dei precetti, seguiti da una guida individuata in un rabbino che ne valuta la convinzione, la sincerit\u00e0, la preparazione e l'adesione. Il convertito infine adotta un nome proprio nuovo di origine ebraica ed effettua il rituale della Tevilah in un \"mikveh\", e il \"Brit milah\" (circoncisione) nel caso si tratti di un individuo di sesso maschile. Una conversione formale viene a volte effettuata per eliminare qualsiasi dubbio sull'ebraicit\u00e0 di una data persona che desidera essere considerata ebrea.\nLa procedura di conversione dipende dalla corrente religiosa che la sponsorizza, e dall'adempimento dei requisiti di conversione applicati da tale corrente religiosa, movimento religioso o confessione ebraica. Infatti, una conversione effettuata in conformit\u00e0 dei processi di una data corrente non garantisce il suo riconoscimento da parte di un'altra corrente o confessione.\nIn alcuni casi, una persona pu\u00f2 astenersi dalla conversione formale all'ebraismo e adottare soltanto certe (o tutte) credenze e pratiche dell'ebraismo. Tuttavia, senza una conversione formale molte correnti ebraiche di stretta osservanza rifiuteranno lo status ebraico del convertito. Esistono alcuni gruppi che hanno adottato customanze e pratiche ebraiche. Per esempio, in Russia i \"Subbotnik\" (russo: \u0421\u0443\u0431\u0431\u043e\u0442\u043d\u0438\u043a\u0438, da \"Subbotnik\"- letteralmente, \"Sabbatariani\") hanno adottato la maggior parte degli aspetti ebraici senza essersi convertiti formalmente all'ebraismo. Tuttavia, se un Subbotnik, o chiunque senza una conversione formale, desidera sposarsi nell'ambito di una comunit\u00e0 ebraica tradizionale o emigrare in Israele, deve intraprendere una conversione formale.\nTerminologia.\nIl convertito all'ebraismo viene chiamato in ebraico col termine \"gher\" (, plurale \"gherim\") e una convertita col termine ebraico \"ghiyoret\". La parola \u00e8 correlata al termine \"proselita\" che deriva dalla versione Koin\u00e8 della Septuaginta, traduzione greca della Bibbia. Nell'ebraismo caraita un Gher \u00e8 un non-ebreo che si deve ancora convertire del tutto all'ebraismo. Dopo che il Gher si \u00e8 convertito all'ebraismo, non viene pi\u00f9 considerato Gher bens\u00ec un ebreo a pieno diritto.\nLa parola \"gher\" deriva dal verbo ebraico \"lagur\" (\u05dc\u05d2\u05d5\u05e8) che significa \"risiedere\" o \"soggiornare [con]\". Nella Bibbia ebraica (\"Tanakh\") \"gher\" \u00e8 definito \"straniero\", o \"residente\" Rabbi Marc Angel scrive:\nLa spiegazione di Marc Angel circa il significato letterale di \"ger\" come \"straniero\" \u00e8 comprovata da passi biblici, tra cui i versetti di :\nGli ebrei non erano convertiti in Egitto, bens\u00ec stranieri. Un altro passo che potrebbe essere pertinente al processo di conversione fa riferimento a donne non ebree catturate in guerra che potevano essere \"prese per mogli\" (). Un altro versetto interpretato come riferentesi a non ebrei convertiti all'ebraismo \u00e8 , sebbene non venga descritto il procedimento.\nNel Talmud, \"gher\" \u00e8 usato in due sensi: \"gher tzedek\" con riferimento ad un \"convertito giusto\", un proselita dell'ebraismo, e \"ger toshav\", a un abitante non ebreo della Terra d'Israele che osserva le Sette leggi di No\u00e8 e ha ripudiato tutti i legami con l'idolatria. In ebraico moderno, \"gher\" si riferisce al convertito ebreo.\nProcedure.\nSecondo Maimonide, (\"Isurei Biah\" 13:14) i convertiti erano accettati sin dal tempo della storia ebraica, e le mogli straniere dei capi ebrei - quali erano Sansone e Salomone - erano convertite. Tuttavia dice (\"Isurei Biah\" 13:15) che al tempo del potere politico ebraico, come i giorni dei Re Davide e Salomone, i \"Batei Dinim\" (tribunali ebraici) non accettavano quei convertiti che non dimostravano il giusto intendimento, e dovevano aspettare e dimostrare le proprie intenzioni affinch\u00e9 potessero essere accettati legalmente.\nOggigiorno, con la particolare eccezione di alcune comunit\u00e0 Ebrei siriani, (soprattutto quelle di Brooklyn (NY) e Deal), tutte le forme principali di ebraismo sono aperte ai postulanti sinceri, e tutte le correnti ebraiche accettano quei convertiti che hanno adempiuto al \"ghiur\" secondo le rispettive confessioni.\nLe regole variano comunque a seconda delle correnti. Per l'ebraismo rabbinico, le leggi che governano la conversione (\"gerut\") si basano sui codici di legge e sui testi sacri, incluse le discussioni riportate dal Talmud, dal Shulkhan Arukh e successive interpretazioni. (Molte linee di guida per accettare i convertiti si fondano sul Libro di Rut e il modo in cui Rut venne accolta nella comunit\u00e0 mediante l'intervento della suocera, Noemi). Tali regole sono considerate autorevoli dall'ebraismo ortodosso e dall'ebraismo conservatore. La legge ebraica viene interpretata in genere come avversa al proselitismo, e il \"gerut\" religioso \u00e8 solitamente sconsigliato. In passato i rabbini spesso rifiutavano potenziali convertiti tre volte, e se questi persistevano fermamente nel loro desiderio di convertirsi, allora permettevano loro di iniziare il procedimento.\nTuttavia, un rabbino convinto della sincerit\u00e0 del potenziale convertito pu\u00f2 permettergli/le di svolgere il processo di conversione, che richiede alla persona di presentarsi di fronte ad un tribunale religioso ebraico (\"Beth Din\") per essere esaminata e quindi accettata formalmente. Ad una persona che si converte formalmente all'ebraismo sotto gli auspici di un \"Beth Din\" riconosciuto e costituitosi halakhicamente, composto preferibilmente da tre rispettati e dotti rabbini in veste di \"dayanim\" (\"giudici\"), ma anche eventualmente da due colti membri laici della comunit\u00e0 e da un rabbino, viene rilasciato un \"Shtar geirut\" (\"Certificato di Conversione\").\nL'ebraismo conservatore prende una posizione pi\u00f9 indulgente nell'applicare le regole \"halakhiche\", rispetto all'ebraismo ortodosso moderno. Il suo approccio alla validit\u00e0 della conversione si basa sulla constatazione se la procedura di conversione abbia seguito le norme rabbiniche, piuttosto che sull'affidabilit\u00e0 di coloro che la svolgono o sulla natura degli obblighi assunti dal convertito. Di conseguenza, pu\u00f2 accettare la validit\u00e0 di certe conversioni riformate e ricostruzioniste, ma solo se hanno incluso l'immersione in una vasca rituale (\"mikveh\"), la comparsa davanti ad un tribunale rabbinico e, per gli uomini, la circoncisione rituale (\"Brit milah\") o quella simbolica per coloro che sono stati gi\u00e0 circoncisi (\"hatafat dam brit\").\nLe condizioni poste dall'ebraismo riformato sono differenti. Questa corrente dell'ebraismo afferma che \"persone che considerino di convertirsi devono studiare la teologia, i rituali, la storia, cultura e tradizioni ebraiche, ed iniziare ad incorporare le pratiche ebraiche nella propria vita. La durata e formato del corso di studio varia da rabbino a rabbino e da comunit\u00e0 a comunit\u00e0, sebbene la maggioranza ora richieda un corso di ebraismo basilare e uno studio individuale con un rabbino, come anche la frequenza di funzioni e la partecipazione alla vita ebraica sinagogale e domestica.\nSebbene la conversione infantile possa essere accettata in alcune circostanze (come nel caso di bambini adottati o bambini i cui genitori siano convertiti), ai bambini che si convertono viene tipicamente chiesto se desiderino rimanere ebrei dopo aver raggiunto la maturit\u00e0 religiosa \u2013 che \u00e8 di 12 anni d'et\u00e0 per una bambina e 13 anni per un bambino. Tale standard viene applicato nell'ebraismo ortodosso e conservatore, che accettano la Halakha come vincolante.\nL'ebraismo ricostruzionista valuta il simbolismo della conversione rituale, ed incoraggia coloro non nati da genitori ebrei e che desiderino di convertirsi di intraprendere tale rito di passaggio. Il corso di studio ricostruzionista per un potenziale convertito, che viene determinato dal rabbino e dalla congregazione coi quali il postulante collabora, include storia, osservanza e dottrina, nonch\u00e9 imparare a fare scelte coscienti. Il completamento del processo \u00e8 segnato dall'immersione rituale sia per uomini sia per donne; la circoncisione o \"hatafat dam brit\" (goccia di sangue simbolica) per gli uomini (a meno che non esista un eccessivo rischio fisico o emotivo); un Beth Din (udienza con tre ebrei dotti, tra cui un rabbino), e spesso una cerimonia pubblica di accettazione.\nL'ebraismo caraita non accetta l'ebraismo rabbinico e ha differenti requisiti di conversione. Tradizionalmente il Caraismo non accettava proseliti, ma tale persistente astensione dalle conversione \u00e8 stata recentemente abrogata. Il 1\u00ba agosto 2007, i Caraiti hanno dato il benvenuto al loro primo convertito in 500 anni: in una cerimonia presso la loro sinagoga delle California settentrionale, dieci adulti e quattro minorenni hanno giurato fedelt\u00e0 all'ebraismo dopo aver completato un anno di studio. Questa conversione avviene dopo 15 anni da quando il Consiglio Caraita dei Saggi aveva abrogato il divieto plurisecolare di accettare convertiti. Il proselita, durante la cerimonia, pronuncia il seguente voto, fatto da Rut nella Bibbia:\nRequisiti.\nGli Amora'im che produssero il Talmud esposero tre requisiti necessari per la conversione all'ebraismo (\"Keritot\" 8b), che devono essere certificati ed autenticati da un tribunale rabbinico \"Beth Din hedyot\" composto da tre uomini ebrei che abbiano superato l'et\u00e0 di 13 anni (non \u00e8 necessario che siano rabbini):\nIl consenso delle autorit\u00e0 \"halakhiche\" richiede inoltre che il convertito comprenda e accetti i doveri della Legge ebraica classica. Ci\u00f2 non viene affermato esplicitamente nel Talmud, ma viene dedotto da commentatori successivi (Rishonim).\nDopo che tutti questi requisiti sono stati realizzati, il \"Beth din\" emette un \"Certificato di Conversione\" (\"Shtar Giur\"), che certifica la persona come ebrea.\nBnei Anusim.\nNegli ultimi decenni c'\u00e8 stato un rinnovato interesse di conversione da parte di alcuni \"Bnei Anusim\", discendenti di ebrei che furono forzati a convertirsi ad altre fedi.\nIl termine ebraico per i convertiti forzati \u00e8 \"Anusim\" (, lett. \"[convertiti] forzati\"), mentre i discendenti di detti convertiti sono chiamati \"Bnei Anusim\" (lett. \"figli dei [convertiti] forzati\").\nLa categoria di Bnei Anusim (che halakhicamente sono non-ebrei di ascendenza ebraica) include i numerosi Bnei Anusim Sefarditi (, lett. \"figli [degli] ebrei spagnoli convertiti a forza), cio\u00e8 i discendenti di quegli ebrei sefarditi che furono costrettia convertirsi al cristianesimo ai tempi dell'Inquisizione spagnola e portoghese.\nIl termine \"Bnei Anusim\" include anche altri casi storici, tra cui gli ebrei Mashhadi dell'Iran che furono costretti a convertirsi all'Islam, noti come \"Bnei Anusim Mashhad\". \nNell'epoca contemporanea, comunque, il gruppo pi\u00f9 rinomato \u00e8 quello citato dei Bnei Anusim Sefarditi, che si trovano sulla penisola iberica (Spagna e Portogallo) e iberoamerica (i paesi ispanici delle Americhe pi\u00f9 il Brasile). C'\u00e8 stata recentemente una crescita continua di potenziali convertiti che cercano di ritornare alla fede ebraica.\nPoich\u00e9 i Bnei Anusim (cio\u00e8, i discendenti di convertiti forzati) mancano di una matrilinearit\u00e0 ebraica ininterrotta o non possiedono prove documentali a tale effetto (anche nel caso in cui riuscissero a provare la loro ascendenza ebraica, ma attraverso altri lignaggi non matrilinei), la conversione \u00e8 diventata la maggiore opzione per ritornare all'ebraismo."}
{"id": "2883144", "revid": "126257", "url": "https://it.wikipedia.org/wiki?curid=2883144", "title": "Ferrari F50 GT1", "text": ""}
{"id": "2883145", "revid": "1543377", "url": "https://it.wikipedia.org/wiki?curid=2883145", "title": "Classe Liuzzi", "text": "La classe Liuzzi era una classe di sommergibili oceanici della Regia Marina, composta da quattro esemplari entrati in servizio a partire dal 1938 e che combatterono durante la seconda guerra mondiale.\nCaratteristiche.\nIl progetto dei Liuzzi derivava da quello dei precedenti battelli oceanici classe Brin, ma con dimensioni e autonomia aumentate e una diversa sistemazione dell'armamento di artiglieria; l'aspetto ricordava molto quello dei contemporanei sommergibili classe Marconi, e pur replicando alcuni dei difetti dei Brin, primo tra tutti la mediocre tenuta del mare grosso, si dimostrarono tra i migliori battelli subacquei della Regia Marina costruiti nel periodo interbellico.\nI Liuzzi erano battelli oceanici (o \"da grande crociera\") a doppio scafo parziale, lunghi fuori tutto 76,1 metri, larghi 6,98 metri e con un pescaggio di 4,55 metri. Il dislocamento in emersione ammontava a 1.166 tonnellate, che saliva a 1.484 tonnellate in immersione; la profondit\u00e0 massima di collaudo raggiungibile era di 100 metri. L'equipaggio ammontava a 7 ufficiali e 51 sottufficiali e marinai.\nIl sistema propulsivo era di tipo convenzionale, con due motori diesel per la navigazione in superficie, capaci di una potenza di 3.420 hp complessivi, e due motori elettrici da 1.250 hp complessivi per la navigazione in immersione. La velocit\u00e0 massima in emersione tocc\u00f2 i 17,8 nodi alle prove, mentre quella in immersione raggiungeva gli 8 nodi; l'autonomia toccava le 13.204 miglia in emersione alla velocit\u00e0 di 8 nodi (che scendevano a 3.401 miglia alla massima velocit\u00e0 di crociera di 17 nodi), mentre quella in immersione si aggirava sulle 111 miglia a 4 nodi di velocit\u00e0.\nL'armamento di artiglieria si basava su un cannone da 100/47 Mod. 1938 (su alcuni battelli fu inizialmente montato il pi\u00f9 vecchio 102/35 Mod. 1914, poi sostituito quando il pezzo pi\u00f9 moderno divenne disponibile in quantit\u00e0 adeguate), collocato sul ponte a prua della falsatorre (e non a poppa all'interno della struttura della falsatorre stessa come sui precedenti Brin); vi erano poi due impianti binati di mitragliere Breda Mod. 31 da 13,2 mm in funzione antiaerea. L'armamento silurante si basava su otto tubi lanciasiluri da 533 mm, quattro fissi a prua e quattro fissi a poppa.\nUnit\u00e0.\nConsole Generale Liuzzi.\nVarata nel 1938, l'unit\u00e0 venne destinata ad operare nel Mediterraneo orientale il 16 giugno 1940. Dopo 9 giorni di missione, il 25 giugno ne venne ordinato il rientro e l'unit\u00e0 venne intercettata da una squadriglia di cacciatorpediniere britannici, composta da HMS \"Dainty\", HMS \"Ilex\", HMS \"Decoy\", HMS \"Defender\", HMS \"Voyager\". Per sfuggire alle cariche di profondit\u00e0, il capitano fece immergere il battello fino a 180 m di profondit\u00e0, nonostante fosse collaudato \"solo\" fino a 100 m. A causa dei danni subiti dalle cariche di profondit\u00e0 venne costretto ad emergere e dato il mare grosso il battello non pot\u00e9 usare il cannone contro le unit\u00e0 britanniche. Una volta riemerso, il comandante Bezzi fece uscire i marinai che vennero catturati dagli inglesi. Assicuratosi che tutti fossero in salvo, chiuse i portelli e affond\u00f2 il battello alle ore 20 del 27 giugno nelle acque di Creta. Perirono 10 membri dell'equipaggio e il capitano di corvetta Lorenzo Bezzi cui verr\u00e0 conferita la medaglia d'oro al valor militare alla memoria.\nAlpino Bagnolini.\nAllo scoppio della guerra oper\u00f2 in mediterraneo, sotto il comando del CC L. F. Tosoni Pittoni, affond\u00f2 l'incrociatore della marina britannica \"HMS Calypso (D61)\" (4.180 t), il 12 giugno 1940. Successivamente, il 18 settembre 1940, affond\u00f2 il mercantile inglese \"Cabo Tortosa\".\nTrasferito a Bordeaux lo stesso settembre inizi\u00f2 ad operare in atlantico e, sotto il comando del CC M. Tei, affond\u00f2 il mercantile inglese \"Amicus\" (3.660t) il 19 dicembre 1940. Nella primavera del 1943 fu trasformato in sommergibile da trasporto. All'armistizio fu catturato dai tedeschi presso Bordeaux e denominato \"U IT 22\".\nCapitano Tarantini.\nNel teatro del mediterraneo, sotto il comando del CC A. Iaschi, affond\u00f2 il mercantile panamense \"Beme\" (3.040t) l'11 luglio 1940. Trasferito nell'agosto 1940 a Bordeaux, fu affondato dal sommergibile della marina britannica \"Thunderbolt\" il 15 dicembre 1940, lasciando 5 superstiti.\nReginaldo Giuliani.\nDopo un'attivit\u00e0 in mediterraneo priva di risultati, fu trasferito in Atlantico presso la base di Bordeaux, sotto il comando del CC R. d'Elia. Dal giugno 1941 al maggio 1942 fu inviato presso la base di Gotenhaven alla sezione tattica sommergibili Marigammason per l'addestramento degli equipaggi sommergibilisti italiani alle procedure della marina tedesca.\nNel 1942 torn\u00f2 alle missioni di guerra in atlantico sotto il comando del CF G. Bruno. Il 10 agosto 1942 affond\u00f2 il mercantile inglese \"Medon\" (5.445t), il 13 agosto 1942 sia il \"California\" (5.441t) statunitense che il \"Sylvia de Larrinaga\" (5.218t) inglese.\nAll'inizio del 1943 fu trasformato in trasporto materiali. Part\u00ec il 23 maggio 1943 da Bordeaux, sotto il comando del CC M. Tei, verso Singapore con 130t di materiali. Arriv\u00f2 a Singapore il primo agosto 1943. All'armistizio fu preso dai giapponesi e consegnato alla marina tedesca che lo utilizz\u00f2 sotto la denominazione \"U IT 23\"."}
{"id": "2883147", "revid": "1442080", "url": "https://it.wikipedia.org/wiki?curid=2883147", "title": "Halanaerobiaceae", "text": "Halanaerobiaceae \u00e8 una famiglia di batteri appartenente all'ordine Halanaerobiales.\nComprende i seguenti generi:"}
{"id": "2883151", "revid": "767487", "url": "https://it.wikipedia.org/wiki?curid=2883151", "title": "The Wartime Siren", "text": "The Wartime Siren \u00e8 un cortometraggio muto del 1913 diretto da Kenean Buel e prodotto dalla Kalem Company. Interpretato da Guy Coombs e da Alice Hollister, il film venne distribuito nelle sale dalla General Film Company il 29 marzo 1913.\nProduzione.\nIl film fu prodotto dalla Kalem Company\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale statunitensi il 29 marzo 1913."}
