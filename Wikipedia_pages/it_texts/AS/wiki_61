{"id": "2995033", "revid": "39884", "url": "https://it.wikipedia.org/wiki?curid=2995033", "title": "Divx Post processing", "text": "Il termine Post-Processing (o postproc in breve) \u00e8 utilizzato nel campo video/film per il miglioramento della qualit\u00e0 di elaborazione digitale delle immagini dai metodi utilizzati in dispositivi di riproduzione video, (come i lettori DVD-Video), e lettori video e software di transcodifica software. Il video Post-Processing \u00e8 il processo di miglioramento della qualit\u00e0 percepita di un video in riproduzione (effettuata dopo il processo di decodifica).\nImage Scaling.\nUn processo fondamentale del Post-Processing \u00e8 l'Image scaling costituito da metodi quali l'interpolazione lineare, l'interpolazione bilineare o interpolazione cubica eseguite quando si aumentano le dimensioni dell'immagine. Questo comporta il sottocampionamento (riduzione o contrazione dell'immagine) o lo zoom (ingrandimento di un'immagine); ci\u00f2 consente di ridurre o nascondere artefatti e difetti nel video originale. \u00c8 importante comprendere che il Post-processing comporta sempre un compromesso tra velocit\u00e0, morbidezza e nitidezza. L'Image scaling, il processo di ridimensionamento di un'immagine digitale, \u00e8 da considerarsi per niente banale.\nQuando le dimensioni di un'immagine vengono ingrandite, i pixel che la compongono diventeranno sempre pi\u00f9 visibili, facendola apparire \u201cmorbida\u201d (soft). \nAl contrario riducendo le dimensioni dell'immagine essa tender\u00e0 a rafforzare la propria nitidezza apparente.\nL'uso dell'Image scaling deriva, oltre dalla necessit\u00e0 di un montaggio video in un'area di visualizzazione pi\u00f9 piccola, dall'esigenza di ridurre le dimensioni dell'immagine al fine di produrre miniature.\nAllargare un'immagine (upsampling o interpolazione) \u00e8 generalmente meno frequente, in quanto con lo zoom di un'immagine, non \u00e8 possibile scoprirvi informazioni in pi\u00f9; inoltre la qualit\u00e0 dell'immagine ne risente inevitabilmente. Tuttavia, ci sono diversi modi di aumentare il numero di pixel che l'immagine contiene e che uniforma l'aspetto dei pixel originali.\nMetodi di Scaling.\nLa dimensione di un'immagine pu\u00f2 essere modificata in diversi modi.\nConsiderate la dimensione raddoppiata dell'immagine seguente:\nIl metodo pi\u00f9 semplice di raddoppiare le sue dimensioni \u00e8 l'interpolazione prossimale che sostituisce ogni pixel con quattro pixel dello stesso colore:\nL'immagine risultante \u00e8 pi\u00f9 grande dell'originale e conserva tutti i dettagli originali, ma presenta un'indesiderata scalettatura (aliasing). Le linee diagonali della \u201cW\u201d ad esempio, mostrano la caratteristica forma \u201ca scala\u201d\nAltri metodi di scaling permettono di preservare i contorni lisci dell'immagine.\nPer esempio l'interpolazione bilineare produce il seguente risultato.\nL'interpolazione lineare o bilineare \u00e8 in genere il migliore metodo per variare le dimensioni di un'immagine, ma causa qualche \"ammorbidimento\" indesiderato dei dettagli e pu\u00f2 essere ancora frastagliato. Tra i migliori sistemi di Scaling \u00e8 inclusa anche l'interpolazione bicubica:\nIn computer grafica per l'ingrandimento di immagini a bassa risoluzione o a pochi colori (di solito da 2 a 256), i migliori risultati saranno raggiunti dal filtro hq2x o da algoritmi di ingrandimento simili.\nQuesti producono spigoli nitidi e netti, mantenendo un elevato livello di dettaglio:\nPer le immagini in scala ( Raster Image con molti colori) un altro algoritmo di anti-aliasing utilizzato \u00e8 il supersampling.\nI livelli del Post-Processing.\nIl Post-Processing per\u00f2 \u00e8 un processo molto pesante per la CPU, e richiede spesso pi\u00f9 risorse della decodifica stessa. \u00c8 possibile non aver bisogno del Post-Processing, nel caso in cui non si desiderino ad esempio modificare le immagini, o se il proprio sistema non risulta sufficientemente potente per supportarlo. Sono presenti 6 livelli di Post-Processing. Al livello minimo (level 0), non viene usato alcun algoritmo di Post-Processing; al livello massimo (level 6), viene utilizzato ogni algoritmo intelligente per modificare l'apparenza dei propri video.\nPoich\u00e9 l'occhio umano \u00e8 meno sensibile ai componenti della crominanza di un segnale video (o componenti differenza, sono i fattori che definiscono la quantit\u00e0 di colore.), e pi\u00f9 a quelli della luminanza (ovvero la luminosit\u00e0 del pixel, ci\u00f2 che normalmente viene definito come chiaro o scuro), ai livelli pi\u00f9 bassi di Post-Processing il decoder far\u00e0 uso dei filtri basandosi solo sulla luminanza e man mano che il livello di Post-Processing viene aumentato, per ogni filtro il decoder attiver\u00e0 in sequenza gli algoritmi che gestiscono la crominanza.\nI filtri del DivX Post\u2013Processing.\nIl DivX Post-Processing \u00e8 costituito dal filtro di Deblocking orizzontale e verticale e dal filtro di Deringing.\nGli algoritmi del DivX Post-Processing vengono attivati nel seguente ordine: Deblocking sui piani di luminanza, Deblocking sui piani di crominanza, Deringing.\nIl filtro di Deblocking.\nIl filtro di Deblocking \u00e8 utilizzato per migliorare l'aspetto delle immagini decodificate. Il cosiddetto \"blocking\", ovvero il quadrettamento dell'immagine, \u00e8 utilizzato dal programma di compressione MPEG. Si nota in corrispondenza di sfumature di colori e particolarmente a bassi bitrate. Il filtro viene applicato a video decodificati per aumentare la qualit\u00e0 visiva e smussare gli spigoli che possono comparire tra i macroblocchi durante la codifica. Il blocking quindi \u00e8 la presenza di imperfezioni visibili tra i limiti dei blocchi che compongono i singoli fotogrammi video.\nA differenza delle vecchie codifiche video mpeg-1/2/4 il filtro di deblocking dell'H.264 (codec usato a partire dalla versione 7 del formato DivX) non \u00e8 una funzione opzionale supplementare nel decoder ma una caratteristica sia del processo di codifica che di decodifica, in modo che gli effetti in-loop del filtro vengono inseriti riferendosi a macroblocchi usati per migliorare le prestazioni del video in relazione alla macchina usata. Il filtro opera sulla luminanza e sulla crominanza di ogni immagine su blocchi 4x4 e 8x8, filtrando i macroblocchi causati dalla compressione del codec. I macroblocchi sono gli artefatti pi\u00f9 evidenti, ed \u00e8 per questo che il Deblocking \u00e8 il primo filtro ad essere usato.\nIl limite di ogni piccolo blocco \u00e8 assegnato ad un margine rafforzato, se \u00e8 anche un limite di un macroblocco, se la codifica dei o tra i blocchi hanno riferimenti diversi o se si opera sulla luminanza o crominanza dei margini. Pi\u00f9 efficaci livelli di filtraggio sono assegnati tramite questo schema dove \u00e8 pi\u00f9 probabile la presenza di distorsione. Il filtro pu\u00f2 modificare fino a 3 campioni in ogni lato di ogni margine del blocco dato (nel caso in cui un limite \u00e8 un limite di luminanza che si trova tra differenti macroblocchi e se uno di essi \u00e8 codificato internamente). In molti casi possono essere modificati uno o due campioni in entrambi i margini (in base alla grandezza di quantizzazione, la scelta della potenza del filtro dal decodificatore, il risultato di un rilevamento di margine e altri fattori).\nL'uso di filtri di Deblocking come tecnica di Post Processing per migliorare la qualit\u00e0 della visualizzazione di immagini decodificate \u00e8 al momento una tecnologia ben conosciuta. \u00c8 particolarmente utilizzata nell'industria delle video conferenze, dove il basso bit-rate usato tende a visualizzare immagini di scarsa qualit\u00e0 che pu\u00f2 essere migliorata sostanzialmente con l'utilizzo di questi filtri.\nIl filtro di Deringing.\nIl \"ringing\" \u00e8 la presenza di bordi distorti attorno agli elementi di un'immagine video. \nIl filtro di De-ringing viene usato per eliminare questo \"rumore\" vicino ai bordi netti (chiamato anche \"moschito\"). Questo difetto \u00e8 pi\u00f9 evidente nelle animazioni, in corrispondenza dei bordi dei personaggi, normalmente neri. Si manifesta con una serie di punti colorati assolutamente non presenti nell'originale. Il filtro di Deringing \u00e8 attivato al livello 5 di Post-Processing."}
{"id": "2995038", "revid": "1305772", "url": "https://it.wikipedia.org/wiki?curid=2995038", "title": "Petrovsk", "text": "Petrovsk"}
{"id": "2995046", "revid": "32749692", "url": "https://it.wikipedia.org/wiki?curid=2995046", "title": "Petrovskaya", "text": ""}
{"id": "2995047", "revid": "1305772", "url": "https://it.wikipedia.org/wiki?curid=2995047", "title": "Petrovskaja", "text": "Petrovskaja o Petrovskaya"}
{"id": "2995048", "revid": "339392", "url": "https://it.wikipedia.org/wiki?curid=2995048", "title": "Iberia 2003 Tblisi", "text": ""}
{"id": "2995055", "revid": "729019", "url": "https://it.wikipedia.org/wiki?curid=2995055", "title": "Panzer VII L\u00f6we", "text": "Il Panzer VII L\u00f6we, abbreviazione della dicitura completa Panzerkampfwagen VII L\u00f6we, \u00e8 un progetto di carro armato superpesante portato avanti dalla Germania nazista a met\u00e0 della seconda guerra mondiale. Pensato nei primi mesi del 1942 come risposta alle macchine pesanti sovietiche, il Panzer VII fu proposto in almeno tre versioni principali e in varie altre impostazioni, senza tuttavia riscuotere l'approvazione dei comandi dell'esercito. Delle due versioni infine accettate, una detta \"leichte\" (\"leggera\") e l'altra \"schwere\" (\"pesante\"), non fu mai costruito un prototipo.\nIl veicolo fu infine ripreso dal \"Propagandaminister\" Joseph Goebbels quale una delle declamate Wunderwaffen.\nStoria.\nSviluppo.\nIl 22 giugno 1941 la Germania avvi\u00f2 la vasta Operazione Barbarossa con l'obiettivo di distruggere l'Unione Sovietica: le grandi battaglie di carri armati che si svolsero fin dai primi giorni dell'invasione rivelarono ai tedeschi una generazione di mezzi pesanti sovietici, quali il KV-1, superiori per corazzatura e armamento al Panzer IV, in quel momento il veicolo blindato pi\u00f9 potente in dotazione all'Heer. Gli esemplari catturati furono inviati in Germania e la Krupp ne intraprese lo studio per progettare un carro armato superpesante che avrebbe dominato i corazzati sovietici.\nNel novembre 1941 furono stimate alcune caratteristiche del nuovo mezzo: fu prevista una corazzatura frontale spessa 140\u00a0mm e laterale da 100\u00a0mm, per un peso complessivo di circa 90 tonnellate. Ci\u00f2 consigli\u00f2 l'uso del motore Daimler-Benz da 1.000\u00a0hp installato sulle Schnellboote della Kriegsmarine, che fu previsto avrebbe garantito una velocit\u00e0 massima di circa 44\u00a0km/h. L'equipaggio sarebbe stato composto da cinque uomini, tre in torretta e due nello scafo. All'inizio del 1942 la Krupp fu incaricata di progettare il Panzer VII, designato con la sigla provvisoria VK 7201 e a cui fu dato il nome \"L\u00f6we\" (leone in tedesco): la ditta bas\u00f2 i disegni su quelli del VK7001, progetto alternativo al Panzer VIII Maus pensato dall'ingegnere Ferdinand Porsche, e stabil\u00ec che si sarebbe usato il maggior numero possibilie di componenti del Panzer VI Tiger II per semplificare la produzione.\nInizialmente furono previste due versioni del L\u00f6we, una da 76 tonnellate e l'altra da 90 tonnellate, quest'ultima selezionata da Adolf Hitler per ulteriori sviluppi; poi tra il febbraio e il maggio 1942 furono proposti sei differenti impostazioni nessuna delle quali fu accettata. Nel frattempo, il 6 marzo 1942, l'esercito aveva inviato specifiche per un carro armato diverso e ancor pi\u00f9 pesante. Ogni lavoro sul Panzer VII L\u00f6we ebbe termine nel luglio 1942, cedendo il passo allo sviluppo del Panzer Maus.\nVersioni.\nLeichter L\u00f6we.\nIl modello \"leichter\" (\"leggero\") del L\u00f6we avrebbe avuto una torretta montata sul retro dello scafo, sede per un cannone da 105\u00a0mm da 70 calibri di lunghezza e una mitragliatrice coassiale; fu previsto un equipaggio di cinque uomini. Con una corazzatura frontale spessa 100\u00a0mm e un peso stimato in 76 tonnellate, fu calcolato che il leichter L\u00f6we avrebbe potuto raggiungere la velocit\u00e0 massima di 27\u00a0km/h. Non fu costruito nessun prototipo.\nSchwerer L\u00f6we.\nIl modello \"schwerer\" (\"pesante\") del L\u00f6we ebbe una corazzatura frontale incrementata a 120\u00a0mm e la torretta spostata al centro dello scafo: l'armamento rimase invariato, cos\u00ec come la consistenza dell'equipaggio. L'aumento del peso a 90 tonnellate, tuttavia, ridusse la velocit\u00e0 23\u00a0km/h. Questa versione fu preferita da Hitler alla precedente, che per\u00f2 impose di riprogettare la torretta per ospitare un cannone da 150\u00a0mm, forse il KwK 44 L/38; ordin\u00f2 inoltre di portare di nuovo a 140\u00a0mm la corazzatura anteriore. Fu infine pianificato di adottare cingoli larghi 900 o 1000\u00a0mm, per meglio distribuire la massa del carro sul terreno e garantire migliori prestazioni, e potenziare il propulsore per raggiungere i 30\u00a0km/h di velocit\u00e0 massima. Anche questa variante del L\u00f6we rimase allo stadio progettuale.\nTerza versione.\nNel tardo 1942, mentre progredivano i lavori sul futuro Tiger II, il colonnello Fichtner contatt\u00f2 la Henschel &amp; Sohn per rivedere il progetto del L\u00f6we. Tale terza variante del Panzer VII prevedeva l'installazione in torretta di un cannone KwK 43 da 88\u00a0mm L/71, una corazzatura frontale da 140\u00a0mm (come voluto da Hitler), l'adozione di un motore Maybach HL 230 PL a 12 cilindrida 800\u00a0hp e un equipaggio di cinque uomini. Il peso fu calcolato in 90 tonnellate e la velocit\u00e0 massima in circa 35\u00a0km/h; lunghezza di 7,74 metri compreso il cannone, altezza di 3,08 metri e larghezza di 3,80 metri. Sebbene i vertici dell'esercito avessero pensato di rimpiazzare il Tiger II con quest'ultimo L\u00f6we, ancora una volta del carro non fu costruito neppure un simulacro e il progetto fu accantonato.\nCollegamenti esterni.\n Panzer VII su achtungpanzer.com"}
{"id": "2995059", "revid": "6923", "url": "https://it.wikipedia.org/wiki?curid=2995059", "title": "Dacia 1300", "text": "La Dacia 1300 era un'autovettura di classe medio-bassa prodotta dalla casa automobilistica rumena Dacia dal 1969 al 2004 per le versioni berlina e break, e fino al 2006 per le versioni pick-up.\nLa produzione nello stabilimento di Mioveni incominci\u00f2 nell'agosto 1969 avendo come base la Renault 12. Inizialmente era disponibile solo la berlina 4 porte e 5 posti con motore di 1.289 cm\u00b3 per 54 CV e velocit\u00e0 massima di 144 km/h. \u00c8 stata in gran parte venduta solo nel mercato interno e in quello del blocco orientale, sugli altri mercati di esportazione \u00e8 stata commercializzata come Dacia Denem.\nSerie 130X.\nL'anno successivo vennero lanciate sul mercato rumeno tre varianti: Standard, Lux e Lux Super (destinate ai membri del Partito Comunista Rumeno) che comprendeva optional non disponibili per le altre versioni tra i quali l'impianto radio di serie, l'accendisigaro, freni potenziati, lavavetri elettrico.\nNel 1973 inizi\u00f2 la produzione della versione familiare (Dacia 1304) e nel 1975 del Pick-up (Dacia 1302). e capacit\u00e0 di trasporto di 500\u00a0kg.\nDacia 1310.\nAl Salone dell'auto di Bucarest del 1979 fu presentata il modello 1310., che nel tempo ha avuto le seguenti versioni:\nNel 1980 usc\u00ec sul mercato la versione familiare, seguita nel 1982 dal pick-up. Il primo restyling venne effettuato nel 1983 a cui fece seguito, nel 1984 la versione Sport, con inedita carrozzeria coup\u00e9 a due porte, denominata Dacia 1410, e caratterizzata dall'assetto ribassato\nTra il 1987 e il 1990 venne anche prodotto l'hatchback Dacia 1320, quest'ultimo sostituito nel 1991 dalla Dacia 1325. Queste altre due varianti di carrozzeria, specifiche unicamente della produzione Dacia, vennero prodotte in poco pi\u00f9 di 7.800 esemplari complessivamente in nove anni.\nL'ultima generazione della 1310 fu introdotta nel 1998 e rimase in produzione fino al 2004 nella versione berlina e van, mentre la versione pick-up arriv\u00f2 fino al 2006, anno in cui la \"Dacia 1300\", le sue derivate e il modello Solenza furono sostituiti in toto dalla Logan."}
{"id": "2995061", "revid": "599013", "url": "https://it.wikipedia.org/wiki?curid=2995061", "title": "Thomas Hauser", "text": ""}
{"id": "2995062", "revid": "287204", "url": "https://it.wikipedia.org/wiki?curid=2995062", "title": "Dacia 1310", "text": ""}
{"id": "2995066", "revid": "217591", "url": "https://it.wikipedia.org/wiki?curid=2995066", "title": "Santuario di Nostra Signora di Meritxell", "text": "Il santuario di Nostra Signora di Meritxell (in catalano \"santuari de Nostra Senyora de Meritxell\" o \"Mare de D\u00e9u de Meritxell\" o \"Santuari de Meritxell\") si trova a Meritxell, nella parrocchia di Canillo nel Principato di Andorra, situato sui Pirenei tra la Francia e la Spagna.\nStoria del santuario.\nIl santuario deve la sua origine, secondo la tradizione, al rinvenimento, nel XII secolo, di una statua lignea policroma della Madonna col Bambino, trovata in un roseto selvatico fiorito prodigiosamente in gennaio. \nLa sacra raffigurazione, portata in chiesa dagli abitanti del luogo, sarebbe sparita per essere poi ritrovata nel roseto. Il fatto si ripet\u00e9 e la gente interpret\u00f2 l'inspiegabile episodio come un desiderio da parte della Vergine di restare in quel luogo, dove fu quindi costruita una chiesetta romanica, subito divenuta meta di pellegrinaggi.\nLa statua, custodita nell'attuale santuario, perduta in un incendio nel 1972, fu sostituita con una copia, collocata nella cappella che costituiva il santuario originale, ricostruita da Ricardo Bofill.\nNostra Signora di Meritxell \u00e8 considerata santa patrona della nazione.\nDal 2014 il santuario \u00e8 stato inserito anche tra le tappe della \"Ruta Mariana\", il cammino che attraversa cinque grandi santuari tra la Francia e la Spagna che hanno in comune il culto di Maria: Lourdes in Francia, El Pilar a Saragozza, Torreciudad a Huesca, Montserrat a Barcellona e Meritxell ad Andorra. Ogni anno sono circa 12 milioni i visitatori della Ruta Mariana."}
{"id": "2995072", "revid": "1305772", "url": "https://it.wikipedia.org/wiki?curid=2995072", "title": "Behind These Hazel Eyes", "text": "Behind These Hazel Eyes \u00e8 una canzone di Kelly Clarkson, estratta come secondo singolo dal suo secondo album in studio \"Breakaway\" (2005). \u00c8 stata scritta dalla stessa Kelly Clarkson di suo pugno insieme a Max Martin e Dr. Luke.\nDescrizione.\nPubblicata nel 2005, \u00e8 stata scritta da Clarkson, Max Martin e Dr. Luke. In un primo momento il brano si concentra sulle memorie della cantante che sussurra rievocando. Gil Kaufman da MTV esaminando il brano in un confronto con l'album \"My December\" della stessa cantante dichiara che il brano \"si scatena con chitarre stridenti, battiti di guida e ritornelli movimentati\".\nNel testo la cantante parla di una relazione con un uomo che le ha spezzato il cuore e a cui non importa di quanto le faccia del male. \"Behind These Hazel Eyes\" si basa su una storia vera, e riguarda un ex fidanzato della Clarkson (David Hodges, ex membro degli Evanescence), che lasci\u00f2 la cantante per sposare un'altra donna.\nIn un'intervista del 2008, la cantante ha rivelato che in origine \"Behind These Hazel Eyes\" era anche il titolo di lavorazione per il suo secondo album, ma poi lo cambi\u00f2 in \"Breakaway\" per via della popolarit\u00e0 del brano omonimo.\nIl video.\nIl video \u00e8 stato diretto da Joseph Kahn.\nAll'inizio la Clarkson appare in una stanza con un abito da sposa, circondata dalle ragazze che la stanno aiutando a prepararsi per il matrimonio. A un certo punto scorge la relazione del suo futuro sposo con un'altra donna; lui \u00e8 in smoking, lei in abito da sposa. Quando la cantante vede tutto ci\u00f2, fuori tira tempesta e le donne non riescono a chiudere le finestre; la tempesta getta foglie dentro la stanza. Tutte le ragazze scappano tranne la Clarkson, che cos\u00ec si lascia sciogliere i capelli e il vestito bianco, e poi s'incammina verso la chiesa, con l'abito da sposa annerito, mentre il fidanzato della cantante sta impalmando un'altra ragazza. Clarkson scopre che l'altra sposa \u00e8 la stessa delle immagini viste prima, cos\u00ec fugge dalla chiesa e scivola in un pantano, mentre il suo ex fidanzato e la sua rivale si baciano. Durante il video si vedono la Clarkson e la sua band che eseguono la canzone sullo stesso pantano: l'alter ego della Clarkson che canta sul pantano canta anche di fronte alla sposa tradita, confortandola. Poi appare di nuovo in chiesa, a scambiare la fede col suo fidanzato. Proprio in mezzo agli altri che assistono al matrimonio, la cantante nota anche la sua rivale, che lancia un sorriso e un bacio allo sposo. Cos\u00ec la Clarkson prende l'anello, lo getta addosso al fidanzato, lo lascia solo sull'altare, getta il suo \"bouquet\" addosso alle altre donne in chiesa e se ne scappa, dinanzi alla luce del sole.\nSuccesso commerciale.\nCome \"Breakaway\" e \"Since U Been Gone\", anche \"Behind These Hazel Eyes\" ha raggiunto i primi dieci posti della Billboard Hot 100, piazzandosi al numero 6 per quattro settimane consecutive e poi al numero 7 per altre sei settimane. Al momento del suo debutto su Billboard, nella stessa classifica c'era anche \"Since U Been Gone\". Entrambe si sono trovate anche ai primi tre posti delle classifiche Pop 100 Airplay nello stesso periodo.\nIn altre classifiche si \u00e8 trovata alle spalle del singolo di Mariah Carey \"We Belong Together\". Come tutti gli altri singoli da \"Breakaway\", ha anche resistito nelle prime 40 posizioni in classifica."}
{"id": "2995081", "revid": "599013", "url": "https://it.wikipedia.org/wiki?curid=2995081", "title": "Dzintars Zirnis", "text": ""}
{"id": "2995088", "revid": "599013", "url": "https://it.wikipedia.org/wiki?curid=2995088", "title": "Gen\u0101dijs Solo\u0146icins", "text": ""}
{"id": "2995089", "revid": "126257", "url": "https://it.wikipedia.org/wiki?curid=2995089", "title": "Mus\u00e9e national d'Art moderne - Centre Georges Pompidou", "text": ""}
{"id": "2995094", "revid": "1573940", "url": "https://it.wikipedia.org/wiki?curid=2995094", "title": "Chiesa del Santissimo Crocifisso detta la Sciabica", "text": "La chiesa del Santissimo Crocifisso detta la Sciabica \u00e8 uno storico luogo di culto situato nel basamento della basilica di San Paolo Maggiore di Napoli.\nLa struttura \u00e8 collocata alla base dell'antico tempio romano dei Dioscuri; alcune tracce delle strutture in opus reticulatum sono state riscontrate nella facciata dell'edificio. Negli anni sessanta del Novecento il fabbricato fu messo in collegamento con il Succorpo, causando lo stravolgimento dell'impianto originario.\nL'interno del complesso \u00e8 costituito da tre navate: la principale \u00e8 adibita a luogo di culto, mentre le laterali costituiscono la sacrestia, gli uffici e il cimitero. L'altare maggiore ottocentesco \u00e8 sovrastato dal \"Crocifisso con la Madonna e san Giovanni Battista\" risalente al XV secolo; i dipinti del XVIII secolo sono di Paolo De Falco. Vi \u00e8 conservato anche un organo del medesimo secolo e delle reliquie di devozione popolare."}
{"id": "2995099", "revid": "71155", "url": "https://it.wikipedia.org/wiki?curid=2995099", "title": "Le Ore", "text": ""}
{"id": "2995100", "revid": "71155", "url": "https://it.wikipedia.org/wiki?curid=2995100", "title": "Le ore (romanzo)", "text": ""}
{"id": "2995118", "revid": "767487", "url": "https://it.wikipedia.org/wiki?curid=2995118", "title": "Joseph Habersham", "text": "Biografia.\nFu il terzo direttore generale delle poste degli Stati Uniti durante la presidenza di George Washington, la presidenza di John Adams e la presidenza di Thomas Jefferson.\nNato nello stato della Georgia, i suoi genitori furono James Habersham e Mary Bolton. Studi\u00f2 al Princeton College. Come soldato entr\u00f2 nel Continental Army e fece parte del 1\u00ba reggimento della Georgia, diventando colonnello.\nRiconoscimenti.\nLa contea di Habersham \u00e8 stata chiamata cos\u00ec in suo onore."}
{"id": "2995124", "revid": "304197", "url": "https://it.wikipedia.org/wiki?curid=2995124", "title": "Maria SS. Addolorata", "text": ""}
{"id": "2995132", "revid": "154326", "url": "https://it.wikipedia.org/wiki?curid=2995132", "title": "Carlos Fitz-James Stuart", "text": ""}
{"id": "2995143", "revid": "38120", "url": "https://it.wikipedia.org/wiki?curid=2995143", "title": "The best of Severina", "text": ""}
{"id": "2995150", "revid": "484362", "url": "https://it.wikipedia.org/wiki?curid=2995150", "title": "Scescia", "text": ""}
{"id": "2995156", "revid": "79968", "url": "https://it.wikipedia.org/wiki?curid=2995156", "title": "Scatolame", "text": ""}
{"id": "2995180", "revid": "38120", "url": "https://it.wikipedia.org/wiki?curid=2995180", "title": "Severina cocktail", "text": ""}
{"id": "2995211", "revid": "36426", "url": "https://it.wikipedia.org/wiki?curid=2995211", "title": "Storie della Fortuna", "text": ""}
{"id": "2995226", "revid": "203266", "url": "https://it.wikipedia.org/wiki?curid=2995226", "title": "Ratt EP", "text": ""}
{"id": "2995228", "revid": "483293", "url": "https://it.wikipedia.org/wiki?curid=2995228", "title": "Beppe Saronni", "text": ""}
{"id": "2995238", "revid": "2170946", "url": "https://it.wikipedia.org/wiki?curid=2995238", "title": "Museo della pesca (Caslano)", "text": "Il Museo della pesca, sezione esterna del Museo del Malcantone, si trova a Caslano, nel Canton Ticino. Inaugurato nel 1993, ha occupato gli spazi ricavati in una villetta attorniata da un parco, propriet\u00e0 del comune di Caslano. L'iniziativa \u00e8 nata grazie al lavoro di Franco Chiesa e alla collaborazione di Pietro Colombo e Piercarlo Parini. La sede attuale, progettata e realizzata dall\u2019architetto Alfio Indemini, inaugurata nel 2010, si trova in prossimit\u00e0 del nucleo del paese, a pochi metri dalla riva del Lago di Lugano.\nIl museo fa parte dell'Associazione musei etnografici ticinesi.\nLa nascita e lo sviluppo del museo.\nNei primi anni di attivit\u00e0 il Museo si \u00e8 sviluppato costantemente: nuove sale e nuovi materiali lo hanno arricchito di anno in anno. Questo grazie all'aiuto di molti amici e alla disponibilit\u00e0 di molti sostenitori e donatori. Il museo \u00e8 gestito dall'Associazione del Museo del Malcantone, societ\u00e0 che si propone di salvaguardare, raccogliere, riunire e valorizzare, quanto ancora rimane del patrimonio storico e culturale della regione del Malcantone. L'Associazione, che conta circa 700 membri e 300 Amici del Museo della Pesca, permette nel caso specifico della sede di Caslano di preservare e valorizzare le tradizioni e le tecniche legate al mondo della pesca.\nVilla Carolina, la nuova sede.\nIl 3 giugno 2010 si \u00e8 tenuta l'inaugurazione ufficiale di \"Villa Carolina\", la nuova sede del Museo della Pesca. Alla manifestazione hanno partecipato diverse centinaia di simpatizzanti. Nella parte ufficiale hanno preso la preso la parola il presidente del Museo del Malcantone Gianrico Corti, il sindaco di Caslano Emilio Taiana, il conservatore del museo Bernardino Croci-Maspoli, il direttore del Centro di dialettologia e di etnografia Franco Lur\u00e0 e il direttore del Dipartimento dell'educazione, della cultura e dello sport Gabriele Gendotti.\nNella nuova struttura il visitatore accede a spazi pi\u00f9 funzionali ed aperti. L'aumento di superficie dell'intero complesso edificato \u00e8 notevole: si passa dai 360 m2 della vecchia sede ai 680 m2 disponibili a Villa Carolina.\nL'organizzazione degli spazi espositivi.\nAl piano terra, si trovano una sala multimediale e una dedicata alle esposizioni temporanee. Nel grande ambiente al primo piano, una barca da pesca completamente attrezzata costituisce il centro visivo dell'esposizione, attorno al quale ruota il percorso tematico principale, dedicato ai pesci, al loro ambiente e alle tecniche di pesca tradizionali. Si prosegue in locali ricavati dalla parte vecchia dell'edificio, dove si parla di pesca sportiva, pesca a mosca e delle peschiere per le anguille sul fiume Tresa.\nCompletano l'itinerario una ricca biblioteca e un gradevole ambiente di lettura. Un'attenzione particolare \u00e8 riservata ai giovani in et\u00e0 scolastica, ai quali viene proposto un apposito spazio didattico dove approfondire in modo sperimentale le conoscenze sull'ambiente ittico.\nRispetto alla vecchia sede, il nuovo percorso permette di migliorare l'aspetto naturalistico della pesca, offrendo di conseguenza una visione pi\u00f9 completa. L'aumento di superficie permette inoltre di sviluppare meglio l'aspetto pi\u00f9 affascinante e specifico del Museo della pesca di Caslano: la pesca con le reti. In linea con la vocazione etnografica del museo, questo tema ricorda come il lago, oggi percepito solo come supporto per le attivit\u00e0 di svago, era in passato un importante mezzo di sostentamento e di trasporto per le comunit\u00e0 insubriche."}
{"id": "2995240", "revid": "729019", "url": "https://it.wikipedia.org/wiki?curid=2995240", "title": "Husby (metropolitana di Stoccolma)", "text": "Husby \u00e8 una stazione della metropolitana di Stoccolma.\nSi trova presso l'omonimo quartiere, a sua volta situato all'interno della circoscrizione di Rinkeby-Kista, mentre sul tracciato della linea blu T11 della rete metroviaria locale \u00e8 compresa tra la fermata di Kista e il capolinea di Akalla.\nLa sua apertura ufficiale ebbe luogo il 5 giugno 1977, stesso giorno in cui fu inaugurato il tratto compreso tra Hallonbergen e Akalla.\nLe biglietterie sono accessibili dai viali Trondheimsgatan e Bergengatan. La stazione, sotterranea, fu progettata dagli architetti Michael Granit e Per H. Reimers e decorata dagli artisti Birgit Broms (nel 1977) e Helen Sandberg (nel 1993).\nIl suo utilizzo medio quotidiano durante un normale giorno feriale \u00e8 pari a 6.400 persone circa."}
{"id": "2995247", "revid": "1216132", "url": "https://it.wikipedia.org/wiki?curid=2995247", "title": "Fausto Guerzoni", "text": "Biografia.\nNato in provincia di Modena, inizia l'attivit\u00e0 come giovane attore comico nell'avanspettacolo e nel teatro di variet\u00e0, tra le Compagnie che lo hanno scritturato quella di Nuto Navarrini, Isa Bluette, Marisa Maresca. Viene scoperto da Mario Camerini, che lo fa debuttare nel cinema nella pellicola \"Dar\u00f2 un milione\" del 1935, film con cui inizia una carriera in oltre cento film. Frequenti, sempre come attore caratterista, le sue partecipazioni alla prosa televisiva della Rai, sin dall'inizio delle trasmissioni nel 1954. Lavorer\u00e0 sino alla met\u00e0 degli anni sessanta, per morire poco dopo, nel 1967."}
{"id": "2995265", "revid": "121209237", "url": "https://it.wikipedia.org/wiki?curid=2995265", "title": "Jean Schopfer", "text": "Biografia.\nSchopfer nasce in Svizzera da una famiglia francese di religione protestante, esiliata dalla patria per quasi due secoli a seguito dell'Editto di Fontainebleau. Si laurea a Parigi, presso l'\u00c9cole du Louvre, in letteratura francese. Ama Stendhal, Virgilio, Andr\u00e9 Ch\u00e9nier e pi\u00f9 tardi \u02bfOmar \u1e2aayy\u0101m. Prende cittadinanza francese e abita insieme con il fratello Louis in quai Voltaire, dove frequentano gli artisti Pierre Bonnard, \u00c9douard Vuillard, Aristide Maillol e Ker-Xavier Roussel, gli scrittori Jules Renard e L\u00e9on Blum, e il critico F\u00e9lix F\u00e9n\u00e9on.\nPartecipa a \"La revue blanche\", collaborando alla rubrica \"Gazette de l'art\". Sul versante mondano frequenta Antoine Bibesco e Joachim Murat e si fa apprezzare per le doti sportive e per la curiosit\u00e0 nell'osservazione (\u00e8 anche fotografo). Appassionato sportivo, nel 1892 diventa il primo francese a conquistare il campionato francese di tennis, divenuto poi Roland Garros. L'anno successivo viene battuto in finale da Laurent Riboulet (ma vince il doppio). Nel 1927 dedic\u00f2 un libro a Suzanne Lenglen, la prima stella internazionale di tennis femminile.\nAi primi del Novecento abbandona lo sport per dedicarsi con pi\u00f9 costanza alla scrittura, adottando lo pseudonimo di \"Claude Anet\", nome del rivale in amore dello scrittore Jean-Jacques Rousseau. Oltre a visitate la Russia (dove \u00e8 corrispondente estero del Giornale di San Pietroburgo) e la Persia, scrivendo diversi libri di reportage e raccogliendo 4 volumi di cronache della Rivoluzione russa, \u00e8 anche reporter per \"Le Temps\" e per \"Le Petit Parisien\", mentre per il teatro scrive qualche novella. Oltre al francese, parla russo, inglese, tedesco e abbastanza bene f\u0101rs\u00ec.\nGi\u00e0 malato, decide di occuparsi di Rodolfo d'Asburgo-Lorena e Maria Vetsera, sulla cui storia scrive un ultimo romanzo storico. Dal suo romanzo \"Ariane, jeune fille russe\" (1920) il regista Billy Wilder ha ricavato il film \"Love in the Afternoon\" (1957), sceneggiato con I. A. L. Diamond (il film segna l'inizio della collaborazione tra i due). Nonostante la vita sportiva (gioc\u00f2 a buon livello anche a golf e a croquet), muore di sepsi a soli 62 anni."}
{"id": "2995272", "revid": "57342", "url": "https://it.wikipedia.org/wiki?curid=2995272", "title": "Claude Anet", "text": ""}
{"id": "2995278", "revid": "1305772", "url": "https://it.wikipedia.org/wiki?curid=2995278", "title": "Teenagers (singolo)", "text": "Teenagers \u00e8 il quarto singolo tratto dall'album \"The Black Parade\" del gruppo musicale statunitense My Chemical Romance prodotto nel 2007 dall'etichetta discografica Reprise Records.\nTracce.\nVersione 1 (CD promozionale)\nVersione 2 (CD e 7\" vinile)\nVersione 3 (7\" vinile)\nVersione 4 (CD)\nVersione 5 (download digitale)"}
{"id": "2995285", "revid": "253269", "url": "https://it.wikipedia.org/wiki?curid=2995285", "title": "Richard Carlson", "text": "Biografia.\nDopo gli studi di recitazione compiuti in Minnesota, suo stato natale, Richard Carlson recit\u00f2 per un certo periodo a Broadway durante gli anni trenta e debutt\u00f2 sul grande schermo con il film commedia \"4 in paradiso\" (1938), prodotto da David O. Selznick. Trasferitosi definitivamente in California, l'attore lavor\u00f2 per diversi studios cinematografici nei pi\u00f9 svariati generi, tra cui la commedia \"La donna e lo spettro\" (1940), l'avventuroso \"Quelli della Virginia\" (1940), il melodramma \"Piccole volpi\" (1941), diretto da William Wyler e interpretato da Bette Davis, e il musical \"Presenting Lily Mars\" (1943), accanto a Judy Garland.\nLa carriera di Carlson si interruppe nel 1943, quando l'attore decise di arruolarsi e rimase impegnato sul fronte bellico della Seconda guerra mondiale per circa tre anni. Al ritorno a Hollywood, apparve in due \"noir\" a basso costo, \"The Amazing Mr. X\" (1948) e \"Behind Locked Doors\" (1948), quest'ultimo diretto da Budd Boetticher. Carlson ebbe difficolt\u00e0 a ricostruire la propria carriera e, tranne alcune partecipazioni a pellicole di successo quali \"Le miniere di re Salomone\" (1950), accanto a Stewart Granger e Deborah Kerr, dovette attendere l'affermazione di un genere cinematografico nato nella prima met\u00e0 degli anni cinquanta, ovvero l'horror fantascientifico. L'attore ottenne infatti il ruolo di protagonista nei film \"Destinazione Terra\" (1953) e \"Il mostro della laguna nera\" (1954), entrambi diretti da uno specialista del genere, il regista Jack Arnold, e divenuti nel tempo due \"classici\" della fantascienza. Il successo delle pellicole permise a Carlson un buon rilancio della propria carriera, che coincise con la decisione di passare dietro la macchina da presa. L'attore cur\u00f2 infatti la regia di un altro fanta-horror, \"Esploratori dell'infinito\" (1954), di cui fu anche interprete, e nello stesso anno diresse il western \"I desperados della frontiera\" (1954).\nDalla seconda met\u00e0 degli anni cinquanta, Carlson si afferm\u00f2 definitivamente anche sul piccolo schermo, partecipando sia come attore che come regista a diverse serie televisive di successo, quali \"Mackenzie's Raiders\", in cui interpret\u00f2 il ruolo del colonnello Ranald S. MacKenzie in 39 episodi girati tra il 1958 e il 1959, \"Carovane verso il West\" (1963-1964), \"Il fuggiasco\" (1964), \"Il virginiano\" (1964-1965), \"Gli uomini della prateria\" (1965), \"Perry Mason\" (1964-1966), e \"Bonanza\" (1968).\nL'ultima apparizione di Carlson sul grande schermo risale al 1969 nel film \"Change of Habit\" (1969), interpretato accanto a Elvis Presley e Mary Tyler Moore, mentre l'ultimo impegno televisivo di rilievo dell'attore fu la partecipazione a due episodi della serie poliziesca \"Cannon\" (1972-1973).\nRichard Carlson mor\u00ec il 21 novembre 1977, all'et\u00e0 di 65 anni, per un'emorragia cerebrale nella sua residenza californiana di Encino. \u00c8 sepolto al Los Angeles National Cemetery, accanto alla moglie Mona, morta nel 1990.\nDoppiatori italiani.\nNelle versioni in italiano dei suoi film, Richard Carlson \u00e8 stato doppiato da:"}
{"id": "2995287", "revid": "1870058", "url": "https://it.wikipedia.org/wiki?curid=2995287", "title": "Sorelle Williams", "text": "Le sorelle Williams sono due tenniste professioniste statunitensi: Venus Williams nata nel 1980, vincitrice di sette tornei del Grande Slam di singolare, e Serena Williams nata nel 1981, vincitrice di ventitr\u00e9 tornei del Grande Slam in singolare. \nIn pi\u00f9 di venti anni, hanno vinto 121 tornei in singolare, 4 tornei di doppio misto e hanno occupato in totale pi\u00f9 di 300 settimane al numero uno in singolare e per otto settimane anche nella classifica di doppio. Dopo gli Open di Francia del 2002, Venus e Serena erano rispettivamente numero uno e due del ranking di singolare. Entrambe fanno parte del ristretto gruppo di tenniste che hanno vinto pi\u00f9 titoli di sempre.\nFacendo coppia nei tornei di doppio femminile, le sorelle Williams, si sono aggiudicate 14 prove del Grande Slam e in un'occasione ne hanno vinte 4 consecutivamente (da Wimbledon 2009 a Parigi 2010), ma non nello stesso anno solare. I risultati non mancano nemmeno alle Olimpiadi: hanno conquistato un totale di quattro medaglie d'oro a testa, di cui tre insieme nel doppio femminile e una ciascuna in singolare. Venus \u00e8 inoltre la tennista, uomini compresi, con pi\u00f9 medaglie olimpiche vinte, cinque.\nTra di loro, hanno acceso anche un'intensa rivalit\u00e0. Si sono scontrate, infatti, 31 volte, di cui 9 volte in una finale Slam. \u00c8, quindi, la seconda coppia che si \u00e8 affrontata pi\u00f9 volte nelle finali di singolare femminile dietro a Chris Evert-Martina Navr\u00e1tilov\u00e1, le quali si sono sfidate 14 volte. Serena \u00e8 in vantaggio per numero di match vinti (19-12).\nTenniste che hanno battuto le sorelle Williams nello stesso torneo.\nSolamente otto tenniste sono riuscite a battere entrambe le sorelle nello stesso torneo. Kim Clijsters ci \u00e8 riuscita sia nel 2002 sia nel 2009.\nImpatto culturale.\nNel film Una famiglia vincente - King Richard Venus e Serena Williams sono interpretate rispettivamente da Saniyya Sidney e Demi Singleton."}
{"id": "2995288", "revid": "113811567", "url": "https://it.wikipedia.org/wiki?curid=2995288", "title": "Amazzoni (film)", "text": "Amazzoni \u00e8 un film thriller per la televisione del 1984, diretto da Paul Michael Glaser.\nTrama.\nUna misteriosa organizzazione composta di sole donne cerca di impadronirsi del governo statunitense, un chirurgo scoprir\u00e0 per caso i loro intenti e cercher\u00e0 di fermarle."}
{"id": "2995301", "revid": "174925", "url": "https://it.wikipedia.org/wiki?curid=2995301", "title": "Lavoro affettivo", "text": "Il concetto di lavoro affettivo (in inglese affective labor) \u00e8 stato sviluppato dai filosofi Antonio Negri e Michael Hardt in una serie di saggi, a partire da \"Empire\" (2000) e \"Multitude: War and Democracy in the Age of Empire\". Si riferisce a un'attivit\u00e0 lavorativa che agisce sul piano affettivo ed emotivo: \u00ab\u00e8 il lavoro che \u00e8 coinvolto nei contatti e nelle interazioni umane\u00bb. Secondo Negri e Hardt, l'importanza di questo tipo di lavoro \u00e8 diventata via via pi\u00f9 rilevante nell'economia globale.\nLa riflessione dei due autori si incentra inizialmente su un nuovo significato nella societ\u00e0 moderna del lavoro che definiscono niccianamente \"dionisiaco\" nel senso di essere una potenza costruttrice di vita che il sistema capitalistico tenta di regolare e sottomettere. Con l'entrata in crisi del capitale il lavoro ha assunto una sua spontanea autovalorizzazione che nasce da una crisi dei valori che \u00abattraverso un momento negativo, consistente nella critica distruttiva di ogni forma di razionalit\u00e0 strumentale del diritto e dello Stato,[arrivi ad] un momento positivo, che passa attraverso la creazione di nuovi valori.\u00bb Alla luce di questa concezione il rapporto marxiano di struttura-sovrastuttura (\u00abci\u00f2 che viene assunto come lavoro, dipende sempre dai valori esistenti in un contesto sociale e storico dato\u00bb) va riconsiderato nel senso che \u00e8 avvenuta un'autovalorizzazione nella struttura sociale come \u00e8 accaduto, per esempio, con il riconoscimento dell'attivit\u00e0 familiare delle donne come lavoro, ossia come attivit\u00e0 produttiva di valore.\nQuanto pi\u00f9 nel lavoro prevale l'immaterialit\u00e0, ossia l'aspetto intellettuale tanto pi\u00f9 aumenta l'autovalorizzazione. Per immaterialit\u00e0 si deve intendere non solo un maggiore uso dell'intelletto rispetto al corpo ma anche l'intervento della sfera affettiva nella produzione come avviene nelle organizzazioni non governative del volontariato, nelle attivit\u00e0 che non producono il profitto che sfuggono alla gestione del capitale."}
{"id": "2995304", "revid": "110157", "url": "https://it.wikipedia.org/wiki?curid=2995304", "title": "Saint-Esprit", "text": "Saint-Esprit \u00e8 un comune francese di 9.278 abitanti situato nel dipartimento d'oltre mare della Martinica."}
{"id": "2995308", "revid": "767487", "url": "https://it.wikipedia.org/wiki?curid=2995308", "title": "Saint-Joseph (Martinica)", "text": "Saint-Joseph \u00e8 un comune francese di 17.048 abitanti situato nel dipartimento d'oltre mare della Martinica."}
{"id": "2995311", "revid": "287204", "url": "https://it.wikipedia.org/wiki?curid=2995311", "title": "Sainte-Anne (Martinica)", "text": "Sainte-Anne \u00e8 un comune francese di 4.751 abitanti situato nel dipartimento d'oltre mare della Martinica."}
{"id": "2995315", "revid": "287204", "url": "https://it.wikipedia.org/wiki?curid=2995315", "title": "Sainte-Luce (Martinica)", "text": "Sainte-Luce \u00e8 un comune francese di 9.880 abitanti situato nel dipartimento d'oltre mare della Martinica."}
{"id": "2995318", "revid": "22356", "url": "https://it.wikipedia.org/wiki?curid=2995318", "title": "Caytoniacea", "text": ""}
{"id": "2995319", "revid": "729019", "url": "https://it.wikipedia.org/wiki?curid=2995319", "title": "Foucaud du Merle", "text": "Biografia.\nCavaliere, barone di Le Merlerault, signore di Messei, Gorron, Gac\u00e9, Briouze, Bellou, Ronfeugerai, apparteneva ad una delle famiglie pi\u00f9 antiche della Normandia, che contava propri membri fra i partecipanti alla conquista dell'Inghilterra del 1066 e alle Crociate; \u00e8 menzionato per la prima volta dal \"R\u00f4le des chevaliers du bailliage de Caen\", riunito a Tours nel 1272 da Filippo l'Ardito.\nNel 1295 fu incaricato di contrastare Edoardo I d'Inghilterra che minacciava le coste francesi dalle parti di Abbeville.\nDivenne maresciallo di Francia (forse contemporaneamente a Miles de Noyers) l'11 luglio 1302, in seguito alla morte di Guy I de Clermont e Simon de Melun, uccisi entrambi alla battaglia di Courtrai di quello stesso anno. L'anno dopo era di guarnigione a Tournay, nei cui pressi il 18 aprile sconfisse le truppe fiamminghe uscite dalla citt\u00e0 di Lilla. Per i servigi resi, nel febbraio successivo venne ricompensato da Filippo il Bello con una rendita di 200 lire tornesi; tale rendita fu poi scambiata nel 1306 con i feudi di Briouze e di Bellou.\nEbbe parte importante alla battaglia di Mons-en-P\u00e9v\u00e8le, vinta sui fiamminghi il 17 agosto 1304, e venne perci\u00f2 menzionato in un poema del tempo intitolato \"La branche des royaux lignages\", scritto da Giullaume Guiart nell'anno 1306.\nNel 1310 era comandante dell'armata reale del Lyonnais; nel 1311 era a Vienne, mentre vi si teneva il concilio che soppresse i Templari; nel 1314 era ancora con l'armata delle Fiandre.\nMor\u00ec nel 1315."}
{"id": "2995325", "revid": "88740", "url": "https://it.wikipedia.org/wiki?curid=2995325", "title": "Leroy", "text": "Leroy, LeRoy o Le Roy possono riferirsi a:"}
{"id": "2995326", "revid": "834", "url": "https://it.wikipedia.org/wiki?curid=2995326", "title": "LeRoy", "text": ""}
{"id": "2995327", "revid": "834", "url": "https://it.wikipedia.org/wiki?curid=2995327", "title": "Le Roy", "text": ""}
{"id": "2995330", "revid": "767487", "url": "https://it.wikipedia.org/wiki?curid=2995330", "title": "Cheirolepidiaceae", "text": "Le cheirolepidiacee (Cheirolepidiaceae) sono una famiglia di piante estinte, appartenenti alle conifere. Vissero tra il Triassico e il Giurassico (235 - 150 milioni di anni fa) e furono un'importante componente della flora del Mesozoico.\nDescrizione e classificazione.\nSuperficialmente simili ai cipressi, le cheirolepidiacee erano caratterizzate da un particolare tipo di polline (assegnato al \"form genus\" Classopollis). Alla stessa famiglia sono attribuite anche le piante un tempo classificate come Frenelopsidaceae, caratterizzate da basi fogliari dotate di guaina e punte delle foglie libere ridotte. Si ritiene che alcune specie di cheirolepidiacee siano state le prime piante ad essere impollinate da insetti, dal momento che i loro fossili sono stati ritrovati in associazione con alcune mosche scorpione estinte."}
{"id": "2995333", "revid": "122366180", "url": "https://it.wikipedia.org/wiki?curid=2995333", "title": "Leslie (disambigua)", "text": ""}
{"id": "2995339", "revid": "7969", "url": "https://it.wikipedia.org/wiki?curid=2995339", "title": "Canali di Havers", "text": ""}
{"id": "2995340", "revid": "287204", "url": "https://it.wikipedia.org/wiki?curid=2995340", "title": "California Uber Alles", "text": ""}
{"id": "2995347", "revid": "834", "url": "https://it.wikipedia.org/wiki?curid=2995347", "title": "Lie with Me", "text": ""}
{"id": "2995348", "revid": "1305772", "url": "https://it.wikipedia.org/wiki?curid=2995348", "title": "Like Minds", "text": ""}
{"id": "2995350", "revid": "1305772", "url": "https://it.wikipedia.org/wiki?curid=2995350", "title": "Lilley", "text": ""}
{"id": "2995352", "revid": "767487", "url": "https://it.wikipedia.org/wiki?curid=2995352", "title": "Deux", "text": "I Deux (hang\u016dl: \ub4c0\uc2a4) sono stati un duo hip hop sudcoreano popolare negli anni '90. Formato dai due colleghi e amici Lee Hyun-do e Kim Sung-jae, entrambi provenienti dal precedente gruppo hip hop Hyeon Jin Young and Wawa, il gruppo fu uno dei primi ad esportare il genere di musica afroamericano nella penisola asiatica, mischiandolo con influenze dance e rap che diedero vita ad uno stile misto, chiamato \"rap dance\".\nNel gruppo, Lee gestiva la composizione musicale, mentre Kim si occupava dello stile e delle coreografie. Le canzoni \"We Are\", \"Come Back To Me\" e \"Out of the Ring\" sono state inserite nel videogioco \"Pump It Up\"."}
{"id": "2995357", "revid": "767487", "url": "https://it.wikipedia.org/wiki?curid=2995357", "title": "Amazons (film)", "text": "Amazons \u00e8 un film del 1986, diretto da Alejandro Sessa. \u00c8 una storia di ambientazione fantascientifica.\nTrama.\nVengono narrate le avventure delle mitiche donne guerriere, le amazzoni."}
{"id": "2995359", "revid": "287204", "url": "https://it.wikipedia.org/wiki?curid=2995359", "title": "Lima (Wisconsin)", "text": ""}
{"id": "2995362", "revid": "7969", "url": "https://it.wikipedia.org/wiki?curid=2995362", "title": "Cattedrale di Santa Margherita (Montefiascone)", "text": ""}
{"id": "2995376", "revid": "254059", "url": "https://it.wikipedia.org/wiki?curid=2995376", "title": "Portici Ercolani", "text": "I portici Ercolani si trovano a Senigallia, in provincia di Ancona. Devono il loro nome a monsignor Giuseppe Maria Ercolani che li progett\u00f2 nella met\u00e0 del XVIII secolo, su commissione di Papa Benedetto XIV, con lo scopo di ospitarvi l'annuale fiera della Maddalena.\nCosteggiano l'intera riva destra del fiume Misa che scorre vicino al centro storico, dilungandosi in 126 arcate di pietra d'Istria.\nIn origine avrebbero dovuto estendersi anche sulla riva sinistra, ma si abbandon\u00f2 tale idea per l'eccessivo costo dei lavori."}
{"id": "2995405", "revid": "392652", "url": "https://it.wikipedia.org/wiki?curid=2995405", "title": "Rainbow City (luogo immaginario)", "text": "A Description of Rainbow City - From The Hefferlin Manuscript \u00e8 una storia pubblicata tra il 1947 e il 1948 nella rivista statunitense di fantascienza \"Amazing Stories\" e successivamente nel 1960 in sunto su una rivista New Age. Scritta in forma di autentico resoconto e firmata da un certo W.C. Hefferlin, in essa \u00e8 descritta una citt\u00e0 immaginaria, Rainbow City (in italiano \"Citt\u00e0 arcobaleno\"), collocata sotto le distese ghiacciate dell'Antartide, da cui proverrebbero i dischi volanti.\nStando al testo, queste speculazioni sarebbero affiorate per la prima volta nella comunit\u00e0 occultista statunitense nei tardi anni quaranta del Novecento. Il documento chiamato \"Manoscritto di Hefferlin\" sarebbe stato redatto da William e Gladys Hefferlin dopo il primo contatto con \"Rani Khatani\", uno dei \"tre anziani\" che governerebbero il rifugio marziano. La storia \u00e8 un esempio di \"resoconto\" su una civilt\u00e0 perduta seguendo la pseudoscientifica teoria della Terra cava.\nRaymond A. Palmer, il curatore editoriale di \"Amazing Stories\" dal 1938 al 1949, \u00e8 noto per avere diffuso tramite le sue riviste racconti fantastici presentati come veri (scritti sotto pseudonimo da lui stesso o da altri autori), tesi pseudoscientifiche, paranormali e ufologiche.\nDescrizione.\nRainbow City \u00e8 una citt\u00e0 marziana sotterranea situata sotto le distese di ghiaccio dell'Antartide, e fa parte di una vasta rete di citt\u00e0 marziane fondate due milioni e mezzo di anni fa. Popolata interamente da marziani, essa \u00e8 composta principalmente da edifici a forma di mattoni dai tanti colori (da qui deriva il nome) ed \u00e8 protetta da sorgenti di calore su tutti i lati che la difendono dal ghiaccio antartico. Possedeva anche mura di ghiaccio alte 3000 metri che servivano per difendersi dall'intrusione degli umani e dagli attacchi dei feroci esseri lucertola provenienti da Venere (antichissimi nemici dei marziani)."}
{"id": "2995406", "revid": "125874185", "url": "https://it.wikipedia.org/wiki?curid=2995406", "title": "'Ndrina Gallico", "text": "I Gallico sono una 'ndrina di Palmi attiva in estorsioni e traffico di droga e infiltrazione negli appalti dello Stato italiano.\nSono la famiglia pi\u00f9 forte tra i comuni di Palmi, Barritteri, Melicucc\u00e0 e Seminara.\nSono in alleanza con i Morgante, gli Sgr\u00f2 e gli Sciglitano e agiscono anche nella citt\u00e0 di Roma.\nStoria.\nAnni '70.\nNegli anni settanta i Gallico controllavano la zona nord di Palmi mentre i Parrello-Condello la zona sud.\nIn quel periodo sono alleati con i Dinaro di Melicucc\u00e0, con i Pesce di Rosarno e gli Imerti-Condello-Fontana di Reggio Calabria.\nNel maggio del 1977 scoppia una faida tra i Gallico-Morgante-Sgr\u00f2-Sciglitano e tra i Parrello-Condello a cui si aggiungono anche i Bruzzise, anch'essi di Palmi ma che controllavano la zona \"Montagna delle nevi\".\nPer la prima fazione erano presenti anche i Frisina, i Mazzullo, i Gramuglia e i Costantino, mentre per la seconda: gli Iemma, i Merlino, i Gullo, i Papaianni e alcuni esponenti dei Porpiglia, Celi, Anastasio, Crucitti, Zirino, Riotto, Cristofaro e Fameli.\nLa faida si concluder\u00e0 solo nel 1990 con l'arresto di esponenti dei Gallico.\nAnni '90.\nNel 1994 \"Teresa Concetta Manag\u00f2\" (moglie di Franco Condello) diventa la prima donna pentita di 'Ndrangheta in un processo contro 50 esponenti della cosca Gallico.\nNel 1998 nell'operazione Taureana sono stati scoperti contatti con le cosche siciliane di Marsala per un traffico di marijuana e indipendentemente rifornivano anche la zona di Nettuno (Roma) nel Lazio.\nAnni 2000.\nQuesti ultimi anni, grazie all'operazione Cosa mia del 2010 fanno emergere una nuova esplosione della faida tra i Gallico e i Bruzzise."}
{"id": "2995407", "revid": "594360", "url": "https://it.wikipedia.org/wiki?curid=2995407", "title": "Kim Sung-jae", "text": "Carriera.\nIl 19 novembre 1995, Kim pubblic\u00f2 un album studio solista intitolato \"As I Speak\". Tuttavia, il giorno successivo all'esibizione di debutto del disco sul canale televisivo SBS. \nMorte.\nKim mor\u00ec all'et\u00e0 di 23 anni. Secondo i referti della polizia, la morte fu causata da un attacco cardiaco, dovuto ad un'overdose unita al lavoro troppo intenso. La sua fidanzata fu arrestata con l'accusa di presunto omicidio, ma fu poi rilasciata per scarsit\u00e0 di prove a suo carico. Da allora, il caso della morte di Kim Sung-jae \u00e8 rimasto irrisolto.\nKim aveva un fratello minore, anch'egli cantante ed attore musicale."}
{"id": "2995424", "revid": "4711", "url": "https://it.wikipedia.org/wiki?curid=2995424", "title": "KK Borac \u010ca\u010dak", "text": ""}
{"id": "2995426", "revid": "4711", "url": "https://it.wikipedia.org/wiki?curid=2995426", "title": "KK FMP \u017deleznik", "text": ""}
{"id": "2995427", "revid": "250563", "url": "https://it.wikipedia.org/wiki?curid=2995427", "title": "Formula 2 stagione 1984", "text": ""}
{"id": "2995431", "revid": "647919", "url": "https://it.wikipedia.org/wiki?curid=2995431", "title": "KK Hemofarm Vr\u0161ac", "text": ""}
{"id": "2995434", "revid": "4711", "url": "https://it.wikipedia.org/wiki?curid=2995434", "title": "KK Metalac Valjevo", "text": ""}
{"id": "2995435", "revid": "4711", "url": "https://it.wikipedia.org/wiki?curid=2995435", "title": "KK Radni\u010dki Kragujevac", "text": ""}
{"id": "2995442", "revid": "89688", "url": "https://it.wikipedia.org/wiki?curid=2995442", "title": "Goth Loli", "text": ""}
{"id": "2995444", "revid": "404449", "url": "https://it.wikipedia.org/wiki?curid=2995444", "title": "Massimo Ferrario", "text": "Biografia.\nFerrario inizi\u00f2 la sua carriera di imprenditore nel 1979 fondando una piccola azienda informatica, \u00e8 stato agente e concessionario IBM negli anni 1982-1994. Nel 1987 decise di dedicarsi alla politica iscrivendosi alla Lega Lombarda-Lega Nord. Ha ricoperto diversi incarichi, come consigliere comunale e provinciale nel 1990, come segretario provinciale di Varese nel 1992 e come presidente della provincia di Varese dal 1993 al 2002 con il solo appoggio della Lega Nord. In questa veste, promuove e realizza la nascita dell'Universit\u00e0 dell'Insubria di Varese e Como nel 1998, dopo aver messo a disposizione alla stessa gli Edifici del Rettorato e della facolt\u00e0 di Economia in Varese (ex collegio Sant'Ambrogio) e alcuni terreni di Bizzozzero per la costruzione delle facolt\u00e0 di Biologia e Medicina.\nNel 1995 fond\u00f2 la \"Regio Insubrica\", formata dalle province di Varese, Como, Verbano e dal Canton Ticino, nel quale viene eletto presidente. Dopo il 12 settembre 1995, a seguito del nubifragio che colpisce la provincia di Varese, viene nominato commissario delegato di governo nel maggio 1996. In tale veste demolisce una vecchia fabbrica costruita a ponte sul fiume Olona in localit\u00e0 Castellanza che ostruiva il deflusso del fiume durante le piene e inizia il cantiere di costruzione delle casse di laminazione delle piene in localit\u00e0 Mulini di Gurone di Malnate. Ricostruisce interamente la SP57 tra Varese e Lozza completamente distrutta dall'alluvione.\nNel 1997 predispone e realizza il Piano territoriale di coordinamento urbanistico di Malpensa, primo esempio di piano di coordinamento urbanistico di area vasta in Italia, grazie al quale nel 1998 vede l'avvio la nuova aerostazione Terminal 1 Malpensa con il raddoppio dei voli e dei posti di lavoro. Promuove e realizza la messa a norma di tutti gli edifici scolastici di istruzione superiore (legge Masini). Promuove e realizza la bretella viabilistica di collegamento tra Varese e Induno Olona. Promuove e ottiene l'approvazione per il collegamento ferroviario Arcisate Induno-Olona e quello viabilistico della Pedemontana, entrambi in fase di realizzazione. Dal 2002 al 2012 fu direttore del Centro produzione RAI di Milano, nel maggio 2004 Ferrario divent\u00f2 direttore di Rai 2 subentrando ad Antonio Marano, mantenne l'incarico di direttore della Seconda Rete fino al 2006 quando fu rimpiazzato dallo stesso Marano per restare alla guida del Centro produzione RAI di Milano.\n\u00c8 noto per il caso di censura che port\u00f2 alla sospensione della messa in onda della seconda parte dello spettacolo teatrale \"Questa sera si recita Moli\u00e8re\" dell'attore Paolo Rossi. Dopo il successo del primo atto, andato in onda su Rai 2 a tarda notte, riscuotendo il risultato in termini di ascolto di 1.000.000 di telespettatori, il secondo atto non venne mandato in onda, perch\u00e9 il direttore Massimo Ferrario, avendo \"contato ben dieci parolacce\", decise che il linguaggio scurrile non era compatibile con il buon costume dei programmi televisivi. Promuove la nascita del museo aeronautico \"Volandia\" a Malpensa che ha visto la luce nel 2005. Il 20 luglio 2011 Ferrario viene nominato direttore di Rai 5. Il 19 settembre 2013 Ferrario viene nominato Direttore della sede Rai per la Liguria."}
{"id": "2995445", "revid": "712828", "url": "https://it.wikipedia.org/wiki?curid=2995445", "title": "Carlo Macchitella", "text": " \u00c8 stato tra gli ideatori e i fondatori di Rai Cinema e 01 Distribution, di cui \u00e8 stato direttore generale e presidente dal 2000 al 2007.\nBiografia.\nNato nel 1952 a Firenze da padre pugliese e madre fiorentina, si laurea in giurisprudenza nel 1975 con Paolo Barile all'Universit\u00e0 di Firenze con una tesi su Costituzione e libert\u00e0 di informazione. Fino al 1980 svolge attivit\u00e0 di insegnamento e ricerca presso l'Istituto di Diritto Pubblico di Firenze, prima come borsista CNR, poi come assistente incaricato. Entra in Rai per concorso.\nPubblica numerosi saggi e articoli in tema di libert\u00e0 di stampa, emittenza TV, Assemblea Costituente su importanti riviste e volumi collettanei di settore.\nConsigliere di Amministrazione di Cinecitt\u00e0 (1986-1994).\nDal 1986 al 1994 \u00e8 stato Consigliere di Amministrazione di Cinecitt\u00e0 prima e dell'Istituto Luce poi, contribuendo al rilancio del gruppo cinematografico pubblico sia sotto il profilo organizzativo, con l'apertura degli studi di Cinecitt\u00e0 alle produzioni televisive, che editoriale e produttivo (tra i film prodotti si ricordano \"Ginger e Fred\" e \"L'intervista\" di F. Fellini, \"La famiglia\" di E. Scola).\nGli anni della Rai e di Rai Cinema.\nEntrato in Rai per concorso nel 1980, lavora presso la Direzione del Personale, poi alla Pianificazione Aziendale e nella Segreteria del Consiglio di Amministrazione. Nel 1989 Giampaolo Sodano lo chiama a Rai 2 dove rimane anche sotto la direzione di Gabriele La Porta e Carlo Freccero come responsabile della programmazione cinema e fiction. Crea in quegli anni alcuni importanti appuntamenti di programmazione (\"I Gialli del sabato\", \"I difficili mondi delle donne\") che resteranno per molti anni punti di riferimento nel palinsesto della rete. Acquisisce e programma in prima serata la serie \"E.R. - Medici in prima linea\" che \u00e8 uno dei pi\u00f9 grandi successi in termini di ascolto e di immagine nella storia della programmazione di serie TV in Italia.\nDal 1995 \u00e8 il responsabile degli acquisti cinema nella direzione centrale Acquisti, Produzione e Vendite cinema e fiction della Rai diretta da Sergio Silva prima e Andrea Melodia dopo.\nNel 1999 viene nominato Direttore Generale di Rai Cinema e presidente di 01 Distribution alla cui ideazione, progettazione ed organizzazione partecipa attivamente in prima persona. In quegli anni per Rai Cinema produce diversi film, tra i quali: \"Buongiorno Notte\" di Marco Bellocchio, \"Le chiavi di casa\" di Gianni Amelio, \"Caterina va in citt\u00e0\" di Paolo Virz\u00ec, \"La bestia nel cuore\" di Cristina Comencini, e \"Notte prima degli esami\" di Fausto Brizzi.\nOltre a distribuire i film italiani prodotti da Rai Cinema, 01 Distribution porta nelle sale, tra gli altri: \"Il pianista\" di Roman Pola\u0144ski, \"The Aviator\" di Martin Scorsese, e \"Million Dollar Baby\" di Clint Eastwood\nNel febbraio 2007 si dimette dalla carica di direttore generale di Rai Cinema e dalla Rai a fronte delle polemiche suscitate da alcuni articoli apparsi sulla stampa che legavano il suo nome alla cosiddetta \"Inchiesta sui fondi neri Mediaset\". Legame risultato privo di rilievo giuridico e giudiziario dal momento che \"il manager non fu mai indagato\".\nAttivit\u00e0 di produttore indipendente.\nDal 2008 svolge l'attivit\u00e0 di produttore cinematografico e televisivo indipendente con la societ\u00e0 Madeleine, da lui fondata. \nNel 2016 dopo averli avuti come registi nella serie televisiva Rex (sesta e settima stagione), produce il film \"Ammore e malavita\" dei Manetti bros., in concorso al Festival di Venezia 2017 vincitore del David di Donatello come miglior film 2017, miglior attrice non protagonista, musicista, miglior canzone originale e migliori costumi nonch\u00e9 candidato come miglior produttore, e vincitore del Globo d'oro come miglior commedia dell'anno (2017).\nNello stesso anno, insieme ai fratelli Manetti ed alla societ\u00e0 tedesca Beta, presieduta da Jan Mojto, fonda la societ\u00e0 di produzione \"Mompracem\", che nel 2018 acquisisce i diritti del fumetto \"Diabolik\" per produrre l'omonimo film. L'uscita del film nelle sale cinematografiche italiane, inizialmente fissata per il 31 dicembre 2020, \u00e8 stata rimandata a causa della pandemia di COVID-19 e posticipata al 16 dicembre 2021.\nAltri incarichi.\nDal 2007 all'ottobre 2014 ha curato la rubrica \"Il Bello, il Brutto, il Cattivo\" per il mensile di cinema \"Bestmovie\". Nel 2011 \u00e8 stato responsabile dei Roma TV Screenings al Roma Fiction Fest. Ha svolto attivit\u00e0 di saggista e ha collaborato a riviste come \"Mondoperaio\", \"Problemi dell'Informazione\", \"Prima Comunicazione\", \"Comunicazioni di Massa\" e \"Key4biz World\". \nNegli anni 2017, 2018 e 2019, ha tenuto un Laboratorio di Produzione all'interno del Master in Gestione della produzione cinematografica e televisiva della LUISS Business School. \nOnorificenze.\n\u00c8 stato insignito nel 2006 dell'onorificenza di Commendatore della Repubblica Italiana. "}
{"id": "2995446", "revid": "4711", "url": "https://it.wikipedia.org/wiki?curid=2995446", "title": "KK Stella Rossa Belgrado", "text": ""}
{"id": "2995448", "revid": "4711", "url": "https://it.wikipedia.org/wiki?curid=2995448", "title": "Ko\u0161arka\u0161ki Klub Stella Rossa Belgrado", "text": ""}
{"id": "2995449", "revid": "89688", "url": "https://it.wikipedia.org/wiki?curid=2995449", "title": "Gosu rori", "text": ""}
{"id": "2995450", "revid": "1442080", "url": "https://it.wikipedia.org/wiki?curid=2995450", "title": "Distintivi di grado e di qualifica italiani", "text": "Questa pagina contiene l'elenco dei distintivi da uniforme secondo la suddivisione gerarchica, per gradi militari, delle forze armate italiane e delle qualifiche dei corpi civili della Repubblica Italiana. \u00c8 disciplinata dal d.lgs. 15 marzo 2010 (\"Codice dell'ordinamento militare\").\nCi\u00f2 che nelle forze armate \u00e8 il \"grado militare\", nelle forze di polizia \u00e8 chiamata \"qualifica\" e ci\u00f2 che nelle forze armate \u00e8 definita \"qualifica\" nelle forze di polizia \u00e8 chiamata \"denominazione\".\nI codici di corrispondenza NATO riportati, aderenti alla pubblicazione APersP-01 Ed.A Ver.1 (STANAG 2116 LO edition 7) - NATO codes for grades of military personnel del 13 gennaio 2021, sono da riferirsi esclusivamente ai compiti militari delle forze armate e dei corpi di polizia a ordinamento militare.\nUfficiali e corrispettivi.\nGli \"ufficiali\" rappresentano il vertice della scala gerarchica dei gradi italiani e si dividono in:\nI gradi pi\u00f9 alti della categoria sono quelli di generale e ammiraglio, conferiti al capo di stato maggiore della difesa o a incarichi nazionali e internazionali di pari responsabilit\u00e0.\nI codici di corrispondenza funzionale della NATO, per i gradi militari, comprendono i generali e gli ammiragli da OF-6 a OF-9, gli ufficiali superiori da OF-3 a OF-5, gli ufficiali inferiori da OF-1 e OF-2 .\nGradi e qualifiche della categoria.\nN.B. Per il Corpo dei Vigili del Fuoco sono stati introdotti, con D.M. Interno 10/02/2012, i nuovi gradi da spallina, pi\u00f9 in linea con quelli degli altri corpi militari dello stato. Quelli qui riportati nella seguente tabella rimangono validi, ma come gradi da polso dell'uniforme di rappresentanza.\nSottufficiali (ispettori e sovrintendenti) e corrispettivi.\nNell'Arma dei Carabinieri e nella Guardia di Finanza sono chiamati marescialli e brigadieri ma sono inquadrati in due ruoli aventi diversa denominazione, i marescialli sono inquadrati nel \"ruolo degli ispettori\" e i brigadieri sono inquadrati nel \"ruolo dei sovrintendenti\". Nelle forze di polizia a ordinamento civile il nome del ruolo e del grado coincidono, ispettori nel \"ruolo degli ispettori\" e sovrintendenti nel \"ruolo dei sovrintendenti\".\nI codici NATO, per i gradi militari della categoria dei sottufficiali, sono compresi tra OR-8 e OR-9 per il \"ruolo dei marescialli\" e per il \"ruolo degli ispettori\" e tra OR-5 a OR-7 per il \"ruolo dei sergenti\" e per il \"ruolo dei sovrintendenti\".\nGradi e qualifiche della categoria.\nPur non riportato dalla tabella, \u00e8 previsto il grado di Aiutante di Battaglia per quanto riguarda forze armate e carabinieri, dall'art.1328 del Codice dell'Ordinamento Militare: \nN.B. Per il Corpo dei Vigili del Fuoco sono stati introdotti, con D.M.Interno 10/02/2012, le nuove insegne da spallina, pi\u00f9 in linea con quelli degli altri corpi militari dello stato. Quelli qui riportati per le qualifiche superiori a caporeparto rimangono validi ma come gradi da polso dell'uniforme di rappresentanza.\nCategoria dei graduati e corrispettivi.\nLa categoria dei graduati \u00e8 gerarchicamente superiore alla \"categoria dei militari di truppa\".\nNelle forze armate la categoria dei graduati comprende il \"ruolo dei volontari in servizio permanente\", nell'Arma dei Carabinieri comprende il \"ruolo degli appuntati e carabinieri\" e nella Guardia di Finanza comprende il \"ruolo degli appuntati e finanzieri\".\nNelle forze di polizia dello Stato a ordinamento civile sono inquadrati nel \"ruolo degli agenti e assistenti\".\nI gradi militari della \"categoria dei graduati\" sono tutti identificati con il codice NATO OR-4.\nCategoria dei militari di truppa.\nLa \"categoria dei militari di truppa\" comprendono i volontari in ferma prefissata e gli allievi delle scuole e delle accademie.\nI volontari in ferma prefissata sono distinti in due ruoli: VFP1 (volontari in ferma prefissata di un anno) e VFP4 (volontari in ferma prefissata quadriennale).\nIl transito da VFP1 a VFP4 avviene per concorso interno riservato ai VFP1, in servizio o congedati, che abbiano completato la rafferma.\nI VFP4 possono transitare nel ruolo dei \"militari in servizio permanente\" (VSP), nella \"categoria dei graduati\", per concorso interno: la progressione da VFP1, a VFP4, a VSP \u00e8 da considerarsi lo sviluppo naturale di carriera per il personale delle forze armate (escluse l'Arma dei Carabinieri e la Guardia di Finanza che non hanno la figura dei \"militari in ferma prefissata\" nel loro ordinamento).\nI ruoli del personale in ferma determinata delle Forze Armate italiane hanno assunto nel tempo svariate denominazioni, tra cui volontari in ferma prolungata (VFP), volontari in ferma annuale (VFA) e volontari in ferma breve (VFB), oggi soppressi.\nI gradi della \"categoria dei militari di truppa\" sono compresi nei codici NATO da OR-1 a OR-3.\nIl \"soldato\", il \"comune di seconda classe\", laviere\" e gli allievi sono definiti militari senza grado\"'.\nI VFP1 sono militari senza grado, il VFP4 acquisisce il grado di \"caporale\" (ed equivalente) al transito in detto ruolo ed il grado di \"caporal maggiore\" (ed equivalente) dopo almeno 18 mesi; i VFP4 possono inoltre rivestire il grado iniziale della \"categoria dei graduati\", quando raffermati dopo il 4\u00ba anno nel ruolo dei VFP4, senza per\u00f2 transitare in tale categoria.\nGradi e qualifiche delle categorie.\nL'art. 32 del decreto legislativo 5 ottobre 2000, n. 298, \"Riordino del reclutamento, dello stato giuridico e dell'avanzamento degli ufficiali dell'Arma dei carabinieri, a norma dell'articolo 1 della legge 31 marzo 2000, n. 78\" ha stabilito, con decorrenza dal 15 marzo 2001, l'equiparazione tra i gradi e le qualifiche dei ruoli normali degli ufficiali dell'Arma dei carabinieri e del Corpo della guardia di finanza con i funzionari delle altre forze di polizia come di seguito indicato:\nAnaloghe modalit\u00e0 di equiparazione si applicano agli ufficiali in servizio permanente degli altri ruoli e ai funzionari degli omologhi ruoli della Polizia di stato, equiparando, altres\u00ec, il sottotenente al vicecommissario.A decorrere dalla stessa data di cui al comma 1, gli effetti dell'equiparazione disposta dai commi 1 e 2 sono estesi agli ufficiali in servizio permanente dei corrispondenti gradi e ruoli dell'Esercito, della Marina e dell'Aeronautica, nonch\u00e9 agli ufficiali piloti in ferma dodecennale di cui alla legge 19 maggio 1986, n. 224.\nLa norma di cui sopra ha generato una discrasia tra i distintivi di grado in uso agli ufficiali (direttivi) appartenenti alle forze di polizia a ordinamento militare e quelli in uso ai funzionari (direttivi) appartenenti alle forze di polizia a ordinamento civile a essi equiparati. Tale discrasia si \u00e8 risolta con l'introduzione dei nuovi distintivi di qualifica che hanno sostituito quelli che ancora richiamavano i corpi militari."}
{"id": "2995452", "revid": "486946", "url": "https://it.wikipedia.org/wiki?curid=2995452", "title": "Ophrys tetraloniae", "text": ""}
{"id": "2995454", "revid": "767487", "url": "https://it.wikipedia.org/wiki?curid=2995454", "title": "Curve pericolose (film 1988)", "text": "Curve pericolose (\"Dangerous Curves\") \u00e8 un film del 1988, diretto da David Lewis."}
{"id": "2995456", "revid": "92920", "url": "https://it.wikipedia.org/wiki?curid=2995456", "title": "George Thorogood", "text": ""}
{"id": "2995457", "revid": "38120", "url": "https://it.wikipedia.org/wiki?curid=2995457", "title": "George Thorogood &amp; The Destroyers", "text": ""}
{"id": "2995469", "revid": "767487", "url": "https://it.wikipedia.org/wiki?curid=2995469", "title": "Soul Man (film)", "text": "Soul Man \u00e8 un film del 1986, diretto da Steve Miner.\nTrama.\nMark Watson, figlio di una famiglia benestante, sta per accedere alla facolt\u00e0 di legge di Harvard in compagnia del suo migliore amico Gordon. Il padre del ragazzo decide per\u00f2 di non sostenerlo economicamente: sar\u00e0 il figlio a pagarsi da s\u00e9 gli studi. Totalmente nel panico, Mark cerca in tutti i modi di ottenere un finanziamento, arrivando a chiedere anche un prestito in banca. Ignorato da tutti, trova l'occasione leggendo il bando per una borsa di studio per studenti meritevoli. Piccolo particolare: la borsa \u00e8 riservata agli studenti neri.\nMark decide cos\u00ec di compiere un azzardo estremo: si finge di colore dopo aver ingerito delle pillole abbronzanti in quantit\u00e0 superiore alla dose prescritta, apparendo cos\u00ec come un afroamericano. Watson parte quindi per Harvard. Una volta immerso nella vita quotidiana, per\u00f2, Mark si rende ben presto conto di tutti i limiti e le discriminazioni razziali alle quali \u00e8 soggetto uno studente nero americano.\nIncontra poi una giovane studentessa nera, di nome Sarah, di cui s'innamora. Sarah altro non \u00e8 se non il candidato per la borsa di studio sottratta illegalmente da Mark, lavora sodo come cameriera per pagarsi gli studi e ha un figlio, George. La vicenda si concluder\u00e0 con il pentimento di Mark, che sveler\u00e0 a tutti la sua vera identit\u00e0, verr\u00e0 graziato e restituir\u00e0 il denaro a Sarah, con la quale comincer\u00e0 una relazione."}
{"id": "2995476", "revid": "38120", "url": "https://it.wikipedia.org/wiki?curid=2995476", "title": "George Thorogood and the Destroyers", "text": ""}
{"id": "2995477", "revid": "38120", "url": "https://it.wikipedia.org/wiki?curid=2995477", "title": "George Thorogood and The Destroyers", "text": ""}
{"id": "2995479", "revid": "1543377", "url": "https://it.wikipedia.org/wiki?curid=2995479", "title": "Qualificazioni al campionato mondiale di calcio 1994 - CAF", "text": "Sono elencate di seguito le date e i risultati della zona africana (CAF) per le qualificazioni al mondiale del 1994.\nFormula.\n40 membri FIFA si contendono i tre posti messi a disposizione per la fase finale. Prima che si effettui il sorteggio le squadre del , del , di e della si ritirano, quindi rimangono 36 team. Le qualificazioni si dividono in due turni:\nPrimo Turno.\nGruppo A.\n qualificata.\nGruppo B.\n qualificato.\nGruppo C.\n qualificato.\nGruppo D.\n qualificata.\nGruppo E.\n qualificata.\nGruppo F.\n qualificato.\nGruppo G.\n qualificato.\nGruppo H.\n qualificato.\nGruppo I.\n qualificata.\nSecondo turno.\nGruppo A.\n qualificata.\nGruppo B.\n qualificato.\nGruppo C.\n qualificato."}
{"id": "2995481", "revid": "767487", "url": "https://it.wikipedia.org/wiki?curid=2995481", "title": "Professor Green", "text": "Biografia.\nOrigini.\nProfessor Green \u00e8 nato e cresciuto a Upper Clapton, nel borgo londinese di Hackney. I genitori erano spesso lontani, perci\u00f2 il rapper \u00e8 cresciuto con la nonna Patricia durante il primo anno di vita. Suo padre, Peter, si suicid\u00f2 nel 2008 a Brentwood, in Essex, quando lui aveva 24 anni. Green ha dichiarato in riguardo che la morte del proprio padre l'aveva reso una persona migliore, dicendo: \"Ho avuto un rapporto turbolento con mio padre. Entrava e usciva continuamente dalla mia vita e per questo sono stato cresciuto da mia nonna Patricia. Mamma, che mi ha avuto a sedici anni, era l\u00ec per la maggior parte del tempo, ma mia nonna \u00e8 stata pi\u00f9 importante nella mia vita. Ho visto per l'ultima volta mio padre in vita per il mio 18\u00ba compleanno. Era venuto a trovarmi, ma dopo quella volta abbiamo appena smesso di parlare, senza alcun motivo reale. S'\u00e8 impiccato e ho dovuto identificare il suo corpo all'obitorio\".\nIl difficile rapporto con la famiglia \u00e8 citato nella canzone \"Read All About It\", mentre la morte del padre \u00e8 alla base della canzone \"Goodnight\" dell'album \"Alive Till I'm Dead\".\nGli inizi della carriera musicale.\nProfessor Green ha cominciato a rappare per caso durante una festa a casa di un amico, dove tutti si esibivano in freestyle. Successivamente, vedendo un volantino per un freestyle contest, chiamato \"LyricPad\", ha deciso di partecipare, vincendo nonostante non avesse esperienza nel campo. Partecipando nuovamente a \"LyricPad\" il mese successivo, viene notato da un talent scout di \"JumpOff MySpace\". Da l\u00ec ha battagliato e ha vinto ogni settimana, fino a diventare campione: a giugno 2011, rimane l'unico MC ad aver vinto sette volte di fila. Durante \"JumpOff\", Mike Skinner dei The Streets ha notato Manderson e l'ha fatto sottoscrivere all'etichetta discografica \"The Beats\", di cui Skinner \u00e8 comproprietario con Ted Mayhem.\nManderson ha guadagnato l'alias di Professor Green, derivando \"green\" (verde, in italiano) dal gergo della cannabis: egli, infatti, ha continuato a spacciare cannabis fino alla firma con \"The Beats\".\nIl primo album: \"Alive Till I'm Dead\".\nProfessor Green ha debuttato nel marzo del 2006 pubblicando un mixtape intitolato \"Lecture#1\".\nIn seguito vince il torneo di rap \"JumpOff MySpace\" nel luglio 2008, e l'anno seguente, Professor Green partecipa al tour internazionale di Lily Allen.\nNel 2010 firma un nuovo contratto con la Virgin Records che gli permetter\u00e0 di pubblicare il suo primo album, \"Alive Till I'm Dead\". Il primo singolo di tale album a essere rilasciato, nell'aprile del 2010, \u00e8 \"I Need You Tonight\", essenzialmente basato su un campionamento di \"Need You Tonight\" degli INXS. \"I Need You Tonight\" ha raggiunto la terza posizione nell'Official Singles Chart e la quindicesima in Irlanda.\nNel luglio dello stesso anno, esce \"Just Be Good to Green\" che vede il featuring della cantante britannica Lily Allen: questo singolo raggiunge la top 5 dei singoli del Regno Unito e la top 20 in Irlanda e nella Eurochart Hot 100 Singles. Raggiunge, inoltre, trentaduesima posizione nella classifica neozelandese e la quarantanovesima in quella australiana.\nLa pubblicazione del singolo \"Just Be Good To Green\" precede di una settimana quella dell'album di debutto del rapper londinese, \"Alive Till I'm Dead\", pubblicato, appunto, il 19 luglio 2010. Nella classifica degli album inglese raggiunge la seconda posizione, mentre in quella irlandese raggiunge la diciottesima; questo album, di cui sono state vendute oltre copie, ha vinto il disco d'oro. Fanno parte dell'album anche due singoli rilasciati successivamente rispetto all'album, \"Monster\" e \"Jungle\": il primo, per il quale ha partecipato il rapper britannico Example (nome d'arte di Elliot Gleave), viene rilasciato come terzo singolo dell'album agli inizi di ottobre del 2010 e raggiunge la top 30 della UK Single Chart, mentre il secondo, che vede la partecipazione del cantante irlandese Maverick Sabre, viene pubblicato nel gennaio del 2011 (due mesi dopo il video) e raggiunge la trentatreesima posizione della classifica dei singoli.\nIl 10 settembre, Professor Green si unisce a Lily Allen sul palco dello stadio di Wembley, come supporto per il concerto dei Muse, per esibirsi nel brano d'esordio della cantante \"Smile\" e in \"Just Be Good to Green\".\n2011\u20132012: \"At Your Inconvenience\".\nIl secondo album di Manderson \u00e8 intitolato \"At Your Inconvenience\" ed \u00e8 stato pubblicato il 31 ottobre 2011, preceduto dal singolo \"At Your inconveniente\", che \u00e8 stato premiato da Zane Lowe su BBC Radio 1 il 13 luglio 2011. Questo brano \u00e8 stato pubblicato come solo singolo promozionale, come download immediato su preordinazione dell'album su iTunes. Il primo singolo ufficiale, \"Read All About It\", realizzato in collaborazione con la cantante Emeli Sand\u00e9, \u00e8 stato pubblicato il 23 ottobre 2011 e in pochi giorni, ha raggiunto il prima posizione nella Official Singles Chart. In Italia, questo brano \u00e8 stato pubblicato in una diversa versione che vede la collaborazione di Dolcenera, col titolo di \"Read All About It (Tutto quello che devi sapere)\".\nInoltre, il 16 febbraio 2012 Professor Green \u00e8 stato ospite nella serata dei duetti internazionali al Festival di Sanremo, dove ha duettato con Dolcenera nel brano \"My Life Is Mine\", versione inglese di \"Vita spericolata\" di Vasco Rossi.\nIl secondo singolo estratto dall'album \u00e8 stato \"Never Be a Right Time\", con la partecipazione di Ed Drewett, il terzo era \"Remedy\", con Ruth-Anne Cunningham.\n\u00c8 con il nome di quest'ultimo singolo che, nel maggio 2012, Professor Green ha distribuito la birra con propria firma \"Remedy\", una birra rossa americana, prodotta con ingredienti inglesi.\nIl quarto singolo di questo album rilasciato \u00e8 \"Avalon\", con Sierra Kusterbeck, che \u00e8 stato usato come colonna sonora dell'annuncio pubblicitario per l'energy drink \"Relentless\". Il rapper \u00e8 un ambasciatore del marchio per Relentless ed \u00e8 stato eseguito, per questo marchio, un concerto segreto nella sua citt\u00e0 natale, Hackney, il 15 novembre 2012.\n2013\u2013presente: \"Growing Up In Public\".\nNel settembre 2014 pubblica il terzo disco in studio \"Growing Up in Public\", a cui collaborano Rizzle Kicks, Tori Kelly, Example, Mr Probz e altri artisti.\nVita privata.\nIl 23 maggio 2009, Professor Green \u00e8 stato attaccato al collo con una bottiglia rotta all'interno di un locale di Shoreditch, il \"Cargo\". Proprio nel punto dove \u00e8 rimasto ferito da questa bottiglia, Manderson si era tatutato la scritta \"lucky\", ovvero \"fortunato\". L'aggressore \u00e8 stato successivamente condannato per il crimine e recluso in prigione per otto anni.\nIl 16 ottobre 2012, Puma ha lanciato un'esclusiva collezione d'abbigliamento disegnata da Professor Green.\nNel dicembre del 2011, Professor Green ha incominciato a frequentarsi con Millie Mackintosh di \"Made in Chelsea\", dopo aver ricevuto il suo numero di telefono dall'editore di FHM. Il 25 marzo 2013, Mackintosh ha annunciato sul suo profilo Twitter che lei e Manderson si erano ufficialmente fidanzati. Si sono sposati, sei mesi pi\u00f9 tardi, il 10 settembre 2013, presso la \"Babington House\" di Babington, nel Somerset.\nNel 2013, a Lewisham, Manderson \u00e8 stato trovato alla guida in stato di ebrezza con 52\u00a0mg/l, quando il limite \u00e8 di 35\u00a0mg/l. Gli \u00e8 stata, pertanto, ritirata la patente per 12 mesi, dopo essersi dichiarato colpevole di aver guidato da ubriaco.\nIl 24 maggio 2013, Professor Green \u00e8 rimasto coinvolto in un incidente tra due Mercedes durante il viaggio per eseguire uno spettacolo dal vivo all'\"Hartpury College\" di Hartpury, nel Gloucestershire. Nonostante si sia rotto una gamba, dopo appena tre settimane dall'incidente, \u00e8 tornato in scena presso l'\"Harper Adams University\" dello Shropshire, seguite da un long set a Glastonbury durante l'ultimo fine settimana di giugno, esibendosi anche in una corsa di fronte al pubblico."}
{"id": "2995482", "revid": "38120", "url": "https://it.wikipedia.org/wiki?curid=2995482", "title": "George Thorogood &amp; the Destroyers", "text": ""}
{"id": "2995484", "revid": "38120", "url": "https://it.wikipedia.org/wiki?curid=2995484", "title": "The Destroyers", "text": ""}
{"id": "2995485", "revid": "38120", "url": "https://it.wikipedia.org/wiki?curid=2995485", "title": "Destroyers", "text": ""}
{"id": "2995496", "revid": "767487", "url": "https://it.wikipedia.org/wiki?curid=2995496", "title": "Wilhelm Weischedel", "text": "Biografia.\nWilhelm Weischedel \u00e8 cresciuto nell'ambiente pietista svevo che permeava la casa dei genitori, frequentando le scuole a Stoccarda, Reutlingen ed Elberfeld. Ha poi proseguito i suoi studi presso l'Universit\u00e0 di Marburgo, prima frequentando i corsi di teologia (con Paul Tillich e Rudolf Bultmann) e poi quelli di filosofia (con Martin Heidegger e Nicolai Hartmann) fino a conseguire un dottorato nel 1933 con Heidegger a Friburgo, con una tesi sulla natura della responsabilit\u00e0. Si allontana progressivamente da Heidegger a causa della situazione politica (vedi Heidegger ed il coinvolgimento con il nazionalsocialismo). Durante il regime nazista egli pratica opposizione politica e trova impiego come libraio ed assistente commerciale. Ha partecipato alla resistenza francese durante il periodo del conflitto mondiale.\nAlla fine della guerra si dedica alla attivit\u00e0 di insegnamento presso l'Universit\u00e0 di Tubinga. Nel 1953 viene nominato professore presso la Libera Universit\u00e0 di Berlino. Weischedel diviene professore emerito nel 1970.\nFilosofia.\nWeischedel si pone in una posizione autonoma rispetto allo scetticismo e al nichilismo. Egli \u00e8 stato sempre in costante critica con le istituzioni cristiane, anche se ha lavorato molto a stretto contatto con il teologo protestante Helmut Gollwitzer. Questioni importanti per Weischedel sono rappresentate dalla responsabilit\u00e0 della tecnologia e la rinascita del nazismo.\nWeischedel presuppone che l'essenza pi\u00f9 profonda della realt\u00e0 sia l\"'interrogarsi (Fraglichkeit) radicale\". Realt\u00e0 e la vita umana devono essere intese come un interrogarsi tra l'essere e non-essere, tra il senso e la futilit\u00e0. Il filosofo, come pensatore radicale, non pu\u00f2 essere soddisfatto dalle risposte, ma deve porsi in un'ottica di aperto scetticismo, sempre pi\u00f9 spinto verso un interrogarsi radicalizzato.\nWeischedel ha sviluppato una teologia filosofica nell'et\u00e0 del nichilismo .\nNella sua etica scettica Weischedel individua gli atteggiamenti morali, cio\u00e8 le virt\u00f9 risultanti da un'esistenza nell'interrogarsi radicale: apertura, separazione (\"Schiedlichkeit\"), responsabilit\u00e0.\nWeischedel divenne noto ad un pi\u00f9 ampio pubblico per il suo lavoro dove egli, attraverso una ricca aneddotica ed un modo espositivo molto divertente, illustra la vita e il pensiero di 34 noti filosofi."}
{"id": "2995498", "revid": "767487", "url": "https://it.wikipedia.org/wiki?curid=2995498", "title": "America 3000 - Il pianeta delle amazzoni", "text": "America 3000 - Il pianeta delle amazzoni (\"Thunder Warriors\") \u00e8 un film del 1986, diretto da David Engelbach. \u00c8 una storia di ambientazione fantascientifica.\nTrama.\nNel futuro (anno 3000 come da titolo) le donne comandano sugli uomini e li hanno resi schiavi, al loro potere si oppongono un gruppo di ribelli comandati da Korvis e Gruss. Il primo trover\u00e0 delle armi dimenticate in una base nascosta con le quali riuscir\u00e0 a vincere il conflitto."}
{"id": "2995500", "revid": "339392", "url": "https://it.wikipedia.org/wiki?curid=2995500", "title": "Jo\u00e3o Rodrigues Cabrilho", "text": ""}
{"id": "2995507", "revid": "767487", "url": "https://it.wikipedia.org/wiki?curid=2995507", "title": "Guerrieri del surf", "text": "Guerrieri del surf (\"Surf Ninjas\") \u00e8 un film del 1993, diretto da Neal Israel.\nTrama.\nJohnny e Adam sono adolescenti surfisti che vivono a Los Angeles con il padre Mac. Due settimane prima del sedicesimo compleanno di Johnny, i ninja attaccano gli adolescenti, ma vengono sconfitti da Zatch, un misterioso guerriero con una benda sull'occhio. Un attacco seguente porta al rapimento di Mac, sebbene Zatch sia in grado di proteggere gli adolescenti e il loro amico Iggy dai ninja. Adam scopre che il videogioco sul suo Sega Game Gear corrisponde agli eventi che accadono intorno a lui e scopre di poter controllare alcuni eventi attraverso il suo Sega. Zatch rivela a Johnny e Adam che in realt\u00e0 sono i figli del re di Patusan, la cui monarchia fu rovesciata dal malvagio colonnello Chi quando i fratelli erano piccoli. \u00c8 il loro destino tornare a Patusan, rovesciare il colonnello Chi e liberare il popolo. Zatch li porta nel quartiere di \"Little Patusan\" a Los Angeles, dove Johnny viene presentato a una principessa patusana, Ro-May, che \u00e8 stata promessa sposa di Johnny da quando erano piccoli.\nI ninja attaccano di nuovo, ma le abilit\u00e0 di Johnny come principe guerriero emergono e sconfigge molti dei suoi nemici. Johnny, Adam, Iggy, Zatch e Ro-May decidono di tornare a Patusan. Sono seguiti da un detective di Los Angeles, il tenente Spence, che stava indagando sugli attacchi dei ninja. Raggiungono Patusan e scoprono a cosa ha portato il governo del colonnello Chi, tra cui un villaggio bruciato e una banda di prigionieri politici. Le guardie li individuano e sono costretti a combattere. Johnny e Adam li sconfiggono e liberano gli abitanti del villaggio dalla loro prigionia.\nZatch conduce l'equipaggio in una grotta nascosta in cui sono conservate le antiche armi della monarchia Patusani. Zatch arma Johnny e lo attacca per prepararlo per le sfide future. Johnny viene picchiato ripetutamente, ma \u00e8 finalmente in grado di disarmare Zatch. Radunando gli abitanti del villaggio, viaggiano verso la costa, di fronte a un'isola che ospita la citt\u00e0 reale e la prigione del colonnello Chi. Incapace di andare in barca a causa di una barriera corallina invalicabile, Johnny e Adam dicono ai patusani di fare tavole da surf. Quindi pagaiano verso il lato non custodito dell'isola.\nAtterrando sull'isola, Johnny e Zatch guidano l'attacco alla citt\u00e0 reale, abbattendo gli scagnozzi di Chi e liberando Mac. Durante la battaglia, Zatch si rivela essere lo zio paterno dei ragazzi. Johnny affronta il colonnello Chi, sconfiggendolo con successo facendolo cadere in uno specchio d'acqua con l'aiuto di Adam e della sua attrezzatura da gioco. Con il dominio di Chi annullato, la pace viene ripristinata a Patusan. Johnny \u00e8 seduto come il principe guerriero annunciato con Ro-May come la sua principessa e Adam come un principe. Johnny dichiara che la monarchia \u00e8 sciolta e annuncia che Patusan operer\u00e0 come una democrazia. La sua ragione per farlo \u00e8 che le persone siano finalmente libere dalle regole, dal bene o dal male."}
{"id": "2995531", "revid": "1714743", "url": "https://it.wikipedia.org/wiki?curid=2995531", "title": "Alberto di Sassonia-Altenburg", "text": "Biografia.\nIl principe Alberto era figlio del principe Edoardo di Sassonia-Altenburg, a sua volta figlio ultimogenito del duca Federico di Sassonia-Altenburg, e della sua seconda moglie, la principessina Luisa Carolina Reuss di Greiz, figlia del principe Enrico XIX di Reuss-Greiz e della principessa Gasparina di Rohan-Rochefort.\nAlberto segu\u00ec per volere del padre degli studi di tipo militari, venendo educato all'Accademia Militare di Stoccarda, nonostante avesse degli interessi pi\u00f9 scientifici, particolarmente nella fisica e nella chimica, ma nonostante ci\u00f2 continu\u00f2 gli studi militari fino alla morte del padre avvenuta nel 1852, lasciando allora la carriera militare per gli studi ginnasiali e si laure\u00f2 all'Universit\u00e0 di Lipsia; spinto da amici e parenti, decise di intraprendere comunque la carriera militare in un reggimento di cavalleria degli ulani, nell'esercito prussiano, e fu un importante sostenitore della politica unionista di Bismarck, del quale era anche amico, e partecip\u00f2 come colonnello di un reggimento di ulani alla Battaglia di Sadowa contro gli austriaci; fu poi inviato come ambasciatore a San Pietroburgo, dove conobbe lo zar Alessandro III, del quale divenne amico apprezzandone le maniere autoritarie e il disprezzo condiviso per la borghesia; in questo il principe Alberto fu molto diverso dal padre, che era stato invece un sostenitore delle idee liberali.\nAlberto scrisse anche alcuni trattati di chimica, dimostrandosi un acuto osservatore scientifico, e nel 1887 fu candidato per il premio scientifico alla Sorbona, respinto a causa del crescente nazionalismo francese; nonostante ci\u00f2 ricevette una medaglia dall'Universit\u00e0 di Berlino e il grado onorario di tenente generale dall'imperatore Guglielmo II.\nNel 1885 aveva sposato a Berlino la principessina Maria di Prussia, figlia del principe Federico Carlo di Prussia (a sua volta figlio del principe Carlo di Prussia, figlio di Federico Guglielmo III).\nDiscendenza.\nAlberto e Maria ebbero due figlie:"}
{"id": "2995537", "revid": "110157", "url": "https://it.wikipedia.org/wiki?curid=2995537", "title": "Gemma Weekes", "text": "Il suo primo romanzo, \"Love Me\", uscito nel 2008 ed edito da Chatto &amp; Windus, \u00e8 ambientato tra Londra e New York, e ha ricevuto critiche positive da il Guardian (\"a delight\"), l'Independent (\"hits you where you feel it most\") e il Daily Telegraph (\"a wonderfully assured debut\"). La storia narra di Eden e Zed, che si sono ritrovati dopo dieci anni in cui rifiuto e ripudio hanno avuto la loro parte. Innamorati per un breve periodo a New York, ancora adolescenti, Zed \u00e8 ora rapper e poeta; Eden invece sogna un futuro da fotografa, ma \u00e8 ancora impacciata e insicura dei propri mezzi. Non riesce a fare a meno di Zed, ragazzo dagli occhi \"color Pepsi\" che sembra non ricambiare poich\u00e9 invaghito di una modella bionda e magra di nome Max. Incoraggiata dalle lettere dell'esuberante zia K, Eden decide di tornare a New York, a un ambiente nuovo, dove per\u00f2 la aspettano delle crudeli verit\u00e0 del passato. Dal 2010 \u00e8 disponibile anche in italiano, edito dalla Alacr\u00e1n con traduzione di Seba Pezzani.\nGemma Weekes ha scritto anche delle poesie, pubblicate dalla Penguin Books in \"New Black Writing in Britain\" (2000) e dalla Peepal Tree in \"Red - Contemporary Black British Poetry\"(2010, con il sostegno dell'Arts Council England), e sono da lei interpretate ovunque nel Regno Unito. La passione per il jazz l'ha portata a collaborare con i musicisti Nitin Sawhney e Lyric L.\nHa una laurea in Inglese e cinema (English and Film Studies) conseguita alla Brunel University di Uxbridge nel 2002. Vive a Londra.\nHer most recent work as a musician can be seen on Vimeo in the music video \"Sickness.\""}
{"id": "2995540", "revid": "113874133", "url": "https://it.wikipedia.org/wiki?curid=2995540", "title": "Una donna senza scrupoli", "text": "Una donna senza scrupoli (\"Bad to the Bone\") \u00e8 un film per la televisione del 1997, diretto da Bill L. Norton.\nTrama.\nFrancesca Wells detta \"Frankie\" \u00e8 un'astuta manipolatrice: prima uccide la madre, poi riesce a scampare all'arresto e infine costringe il fratello a sbarazzarsi della fidanzata. "}
{"id": "2995544", "revid": "729019", "url": "https://it.wikipedia.org/wiki?curid=2995544", "title": "Benn Robinson", "text": "Biografia.\nEsordiente nella squadra provinciale del Nuovo Galles del Sud nel 2005, gi\u00e0 l'anno successivo debutt\u00f2 nel Super 14, in un incontro con i connazionali Queensland Reds.\nIl 2006 fu anche l'anno d'esordio di Robinson in Nazionale, contro il nel corso del Tri Nations.\nUn anno pi\u00f9 tardi giunse anche la convocazione per la ma un infortunio al piede lo costrinse a saltare la competizione; la sua assenza fu considerata tra le principali cause della peggior performance della prima linea australiana a livello internazionale.\nA causa dell'infortunio dovette ricominciare la stagione successiva dalle giovanili dei Waratahs per poi ritrovare il posto sia in \"franchise\" che in Nazionale; nel 2010 ha rifiutato un'offerta della neoformata \"franchise\" dei Melbourne Rebels per rimanere fino al 2013 nei Waratahs."}
{"id": "2995549", "revid": "1714743", "url": "https://it.wikipedia.org/wiki?curid=2995549", "title": "Giovanni di Braganza", "text": "Biografia.\nEra figlio del duca Ferdinando I di Braganza e di Giovanna di Castro.\nNel 1470 il re Alfonso V del Portogallo concesse a Giovanni la signoria di Montemor-o-Novo e il 25 aprile 1473 lo nomin\u00f2 Connestabile di Portogallo, come il suo bisnonno Nuno \u00c1lvares Pereira.\nNel 1484 Alfonso V cre\u00f2 per lui il titolo di marchese di Montemor-o-Novo.\nNel 1462 Giovanni spos\u00f2 Isabella di Noronha, una figlia naturale dell'arcivescovo di Lisbona Pedro de Noronha. Per parte di padre, la giovane era una discendente del re Ferdinando del Portogallo. Dalla moglie non ebbe figli.\nCon l'ascesa al trono di Giovanni II del Portogallo, venne intrapresa nel regno una politica avversa alla nobilt\u00e0 portoghese. A farne le spese furono per primi i Viseu e i Braganza. Giovanni riusc\u00ec a trovare rifugio in Castiglia mentre in Portogallo venne giudicato in contumacia colpevole di tradimento e quindi condannato a morte. Al suo posto a Abrantes, il 12 settembre 1483 venne simbolicamente decapitata una sua statua.\nGiovanni non fece mai pi\u00f9 ritorno in Portogallo e mor\u00ec in esilio a Siviglia il 30 aprile 1484. Il suo corpo venne tumulato assieme a quello di sua moglie presso il monastero di Santa Paola."}
{"id": "2995555", "revid": "124808", "url": "https://it.wikipedia.org/wiki?curid=2995555", "title": "Sex crimes and the Vatican", "text": ""}
{"id": "2995565", "revid": "62004", "url": "https://it.wikipedia.org/wiki?curid=2995565", "title": "Sun Tour", "text": ""}
{"id": "2995567", "revid": "1910402", "url": "https://it.wikipedia.org/wiki?curid=2995567", "title": "Bad to the Bone (album George Thorogood and the Destroyers)", "text": "Bad to the Bone \u00e8 il quinto album in studio di George Thorogood and The Destroyers uscito nel 1982."}
{"id": "2995568", "revid": "267975", "url": "https://it.wikipedia.org/wiki?curid=2995568", "title": "San Francesco di Paola ai Monti", "text": ""}
{"id": "2995571", "revid": "365417", "url": "https://it.wikipedia.org/wiki?curid=2995571", "title": "Foot Ball Club Torino 1912-1913", "text": "Questa voce raccoglie le informazioni riguardanti il Foot Ball Club Torino nelle competizioni ufficiali della stagione 1912-1913."}
{"id": "2995577", "revid": "1543377", "url": "https://it.wikipedia.org/wiki?curid=2995577", "title": "Blendio", "text": "Blendio \u00e8 un comune rurale del Mali facente parte del circondario di Sikasso, nella regione omonima."}
{"id": "2995578", "revid": "32756275", "url": "https://it.wikipedia.org/wiki?curid=2995578", "title": "Alta Valdelsa", "text": ""}
{"id": "2995579", "revid": "1494169", "url": "https://it.wikipedia.org/wiki?curid=2995579", "title": "Bad to the Bone", "text": ""}
{"id": "2995594", "revid": "1494169", "url": "https://it.wikipedia.org/wiki?curid=2995594", "title": "Campo da hockey", "text": "Per campo da hockey si pu\u00f2 intendere:"}
{"id": "2995597", "revid": "1543377", "url": "https://it.wikipedia.org/wiki?curid=2995597", "title": "Danderesso", "text": "Danderesso \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 31 nuclei abitati:"}
{"id": "2995607", "revid": "2166030", "url": "https://it.wikipedia.org/wiki?curid=2995607", "title": "Enrico VI di Lussemburgo", "text": "Origine.\nSecondo la \"Histoire g\u00e9n\u00e9alogique de la maison royale de Dreux (Paris), Luxembourg\", Enrico era figlio del conte di Lussemburgo, di La Roche e di Arlon, Enrico V e della moglie, Margherita di Bar (1220 - 1275), che ancora secondo la \"Histoire g\u00e9n\u00e9alogique de la maison royale de Dreux (Paris), Luxembourg\", era figlia di Enrico II di Bar conte di Bar e di Filippa di Dreux, discendente (pronipote) dal re Luigi VI di Francia, figlia di Roberto II di Dreux e di Yolanda di Coucy.&lt;br&gt;Enrico V di Lussemburgo, secondo la \"Histoire du Limbourg, vol VI: Codex diplomaticus Valkenburgensis.\", era figlio del Duca di Limburgo e Conte di Arlon, Valerano III e della sua seconda moglie, la contessa di Lussemburgo, di La Roche e di Durbuy, Ermesinda, che, secondo il \"Gisleberti Chronicon Hanoniense\", era figlia del conte di Lussemburgo e di Namur, Enrico IV e della sua seconda moglie, Agnese di Gheldria, figlia di Enrico I, Conte di Gheldria e Agnese di Arnstein.\nBiografia.\nNel 1270, suo padre, Enrico V, decise di partecipare alla ottava crociata e fece testamento; per\u00f2 arriv\u00f2 a Tunisi dopo che San Luigi IX era morto, allora segu\u00ec il principe Edoardo d'Inghilterra, in quella che \u00e8 considerata la nona crociata, tra il 1271 ed il 1272.\nDurante l'assenza del padre, Enrico, rafforz\u00f2 l'alleanza col cugino, il duca di Lorena, Federico III, e lo zio, il conte di Bar, Teobaldo II, che il padre conferm\u00f2 al suo ritorno.\nSuo padre, Enrico, secondo la \"Histoire eccl\u00e9siastique et civile du duch\u00e9 de Luxembourg et comt\u00e9 ..., Volume 5\", mor\u00ec, dopo aver fatto ritorno nella contea di Lussemburgo dalla nona crociata, nel 1274, fu inumato nell'abbazia di Clairefontaine, oggi inglobata nel comune di Arlon, dove fu raggiunto, un anno dopo, dalla moglie Margherita di Bar. Secondo altri storici Enrico mor\u00ec nel 1281, a Magonza.&lt;br&gt;Enrico succedette al padre come Enrico VI di Lussemburgo e nella contea di Arlon, come ci conferma la \"Histoire eccl\u00e9siastique et civile du duch\u00e9 de Luxembourg et comt\u00e9 ..., Volume 5\".\nEnrico entr\u00f2 in conflitto col vescovo di Liegi, Jean d'Enghien, per il possesso di alcuni territori, ma fu sconfitto e dovette ritirarsi; ebbe per\u00f2 la sua rivincita poich\u00e9 cattur\u00f2 il vescovo durante una partita di caccia nella zona di Buglione, lo imprigion\u00f2 nel castello di Lussemburgo e lo rilasci\u00f2 dopo cinque mesi dietro il pagamento di un riscatto.\nSecondo John Allyne Gade, nel suo \"Luxembourg in the Middle Ages\" (non consultato), Enrico entr\u00f2 in contrasto anche con il vescovo di Treviri, circa nuovi tributi agli abitanti di Treviri per l'attraversamento della Mosella, e per questo fu scomunicato.\nTra il 1282 ed il 1283, si ebbe il problema della successione nel ducato di Limburgo: la duchessa di Limburgo, Ermengarda era morta tra la seconda met\u00e0 del 1282 e la prima met\u00e0 del 1283, come ci informa la \"Histoire du Limbourg, vol IV: Codex diplomaticus Dalemensis.\"; comunque la duchessa era senz'altro morta il 18 luglio 1283, in quanto nel documento n\u00b0 CCL della \"Histoire du Limbourg, vol VI: Codex diplomaticus Valkenburgensis.\", Rinaldo cita la moglie (\"Domina Irmengardis\") defunta (\"bone memorie\").&lt;br&gt;Ermengarda non aveva lasciato eredi.&lt;br&gt;A Ermengarda succedette il marito, Reginaldo I di Gheldria, come si evince dai vari documenti della \"Histoire du Limbourg, vol VI: Codex diplomaticus Valkenburgensis.\", in cui Rinaldo si definisce, conte di Gheldria e duca di Limburgo, che governava il ducato di Limburgo, col beneplacito del re di Germania, Rodolfo I d'Asburgo, che gli aveva accordato vita natural durante il ducato, come ci viene confermato dal documento n\u00b0 CCXLV della \"Histoire du Limbourg, vol VI: Codex diplomaticus Valkenburgensis.\", datato 19 maggio 1282, in cui si concede a Rinaldo di succedere alla moglie, nel caso di un suo prematuro decesso.&lt;br&gt;Il Limburgo era rivendicato anche dal cugino, Adolfo V di Berg, che non potendo far valere la propria ragione con le armi, vendette i diritti sul ducato al duca di Lorena e del Brabante, Giovanni I, che ora rivendicava il Limburgo.\nSecondo la \"Histoire eccl\u00e9siastique et civile du duch\u00e9 de Luxembourg et comt\u00e9 ..., Volume 5\", Enrico partecip\u00f2 ad una Lega che appoggiava Reginaldo e prese parte alla guerra per il possesso del Limburgo.&lt;br&gt;Fu richiesta una mediazione, a cui parteciparono anche il conte di Fiandra, Guido di Dampierre ed il conte di Hainaut, Giovanni I, come ci comprovano i documenti CCLIX, CCLX e CCLXI della \"Histoire du Limbourg, vol VI: Codex diplomaticus Valkenburgensis.\", che, conclusa nel 1287, prevedeva che a Reginaldo sarebbe succeduto Enrico.\nLa decisione non diede soddisfazione a Giovanni I, che intraprese una vera e propria azione di conquista sul ducato di Limburgo e la guerra si concluse con la battaglia di Worringen (7 luglio 1288), dove Giovanni I sconfisse Reginaldo ed Enrico e i loro alleati; l'ultima fase della guerra \u00e8 descritta nella \"Histoire eccl\u00e9siastique et civile du duch\u00e9 de Luxembourg et comt\u00e9 ..., Volume 5\", dall'assedio al castello di Worringen (Chorweiler), vicino a Colonia, sino alla morte di Enrico e alla cattura di Reginaldo che pose termine alla battaglia ed alla guerra.&lt;br&gt;Enrico durante la battaglia aveva saputo che il fratello, Valerano era morto ed aveva cercato lo scontro con Giovanni I, venendo ucciso da uno scudiero di Giovanni (anche gli altri due fratelli di Enrico, Baldovino ed Enrico, furono uccisi). La morte di Enrico, nel 1288, vicino al castello di Worringen, viene confermata anche dalla \"Histoire g\u00e9n\u00e9alogique de la maison royale de Dreux (Paris), Luxembourg\".&lt;br&gt; A Enrico succedette il figlio primogenito, Enrico, come Enrico (Arrigo) VII di Lussemburgo.\nMatrimonio e discendenza.\nEnrico, all'incirca il 22 maggio 1265, aveva sposato, come ci viene confermato dalla \"Histoire g\u00e9n\u00e9alogique de la maison royale de Dreux (Paris), Luxembourg\", Beatrice d'Avesnes, figlia di Baldovino d'Avesnes (settembre 1219-10 aprile 1295), signore di Beaumont e di Felicita di Coucy, figlia di Tommaso di Coucy Signore di Vervins e della moglie Matilde di Rethel; suo padre era il fratello di Giovanni d'Avesnes, conte di Hainaut, figli di Burcardo d'Avesnes e di Margherita II delle Fiandre. Inoltre Beatrice era cugina prima di Giovanni, erede della contea di Hainaut e futuro conte d'Olanda. Beatrice port\u00f2 in dote le signorie di Dourlers, Thierimont e Consorre. Beatrice sopravvisse al marito (mor\u00ec il 25 febbraio 1321 a Valenciennes e fu tumulata nell'abbazia di Beaumont a Valenciennes) e, secondo John Allyne Gade, nel suo \"Luxembourg in the Middle Ages\" (non consultato), fu reggente della contea sino alla maggior et\u00e0 del figlio, Enrico, stipulando la pace con Giovanni I di Brabante. Dal 1295 si ritir\u00f2 a Valenciennes.&lt;br&gt;Enrico da Beatrice ebbe cinque figli:"}
{"id": "2995609", "revid": "204012", "url": "https://it.wikipedia.org/wiki?curid=2995609", "title": "Enrico VI di Lussemburgo-Limburgo", "text": ""}
{"id": "2995613", "revid": "729019", "url": "https://it.wikipedia.org/wiki?curid=2995613", "title": "Faustino Tanara", "text": "Biografia.\nNacque in frazione Manzano di Langhirano da Giacomo Tanara e Luigia Tromba. Studi\u00f2 nel seminario di Berceto, ma ne usc\u00ec presto per partecipare alle campagne militari di Giuseppe Garibaldi. Affiliato alla Giovane Italia, divenne amico di molti patrioti parmigiani, tra cui Pietro Cocconi e Giovanni Rustici. In alcune lettere Giuseppe Mazzini lo chiama \"amico fraterno\".\nNel 1859 entra nei Cacciatori delle Alpi col grado di sergente. Dopo la dichiarazione di guerra all'Austria, partecipa ai combattimenti di Casale Monferrato, Varese, San Fermo e Laveno. L'8 giugno riceve il battesimo del fuoco a Seriate: comandando con particolare capacit\u00e0 il reparto a lui affidato, si merit\u00f2 l'ammirazione dei superiori; il generale Cosenz, comandante la Brigata, lo abbracci\u00f2 fraternamente e il suo nome fu citato all'ordine del giorno come esempio di valore. Dopo la battaglia di Treponti fu assegnato al corpo dei Bersaglieri col grado di sottotenente.\nIn maggio del 1860 part\u00ec da Quarto per partecipare all'impresa dei Mille. Partecip\u00f2 ai combattimenti di Marsala e Calatafimi, dopo i quali fu promosso capitano di fanteria. Dopo aver liberato la Sicilia, i Mille risalirono lo stivale, e all'ingresso a Napoli Tanara venne citato all'ordine del giorno e promosso al grado di Maggiore.\nAlla conclusione dell'impresa dei Mille torn\u00f2 a Langhirano, dove si adoper\u00f2, su raccomandazione di Garibaldi, per la costituzione a Langhirano e Parma di Societ\u00e0 di tiro a segno, intese ad addestrare i giovani nell'esercizio delle armi. Il 6 dicembre 1863 si spos\u00f2 con Virginia Costa e l'anno dopo ebbe una figlia, alla quale diede il nome Teresita, lo stesso della primogenita di Garibaldi. Dopo il trattato di alleanza con la Prussia (aprile 1866) e la dichiarazione di guerra all'Austria, riprese le armi e partecip\u00f2 alla battaglia di Bezzecca. Durante una carica alla baionetta fu ferito prima al braccio destro e poi in pieno petto. Raccolto e portato in ospedale dall'ambulanza, dopo poco tempo si ristabil\u00ec completamente. In dicembre del 1866 venne nominato Cavaliere dell'Ordine militare di Savoia.\nNel 1867 fu ancora a fianco di Garibaldi nella marcia su Roma, partecipando alle battaglie di Mentana e di Monterotondo e confermando le sue doti di valoroso ufficiale. Tornato a Langhirano, essendo un progressista divenne un sorvegliato speciale del governo conservatore, subendo pi\u00f9 volte fermi e perquisizioni.\nNel 1868, quando fu introdotta la tassa sul macinato, l'autorit\u00e0 politica lo fece arrestare, temendo che la sua influenza potesse ostacolare in qualche modo l'imposizione dell'impopolare balzello. Fu messo in carcere a Parma, e liberato in gennaio del 1869. Nel 1870 partecip\u00f2 con Garibaldi alla campagna dei Vosgi. Gli venne assegnato il comando della 1\u00aa Legione italiana, che in seguito fu chiamata in suo onore \"Legione Tanara\". Per decisione di Garibaldi fu promosso Colonnello e durante una rivista lo stesso Garibaldi gli affid\u00f2 la bandiera che le dame di Chamb\u00e9ry gli avevano offerto. Per le prove di valore date in diverse battaglie, in particolare a Digione, fu insignito della Croce di Cavaliere della Legion d'onore. \nAl termine delle sue imprese di guerra si ritir\u00f2 nei suoi campi di Quinzano a fare l'agricoltore. Quando mor\u00ec all'et\u00e0 di 45 anni, Garibaldi invi\u00f2 un commosso telegramma alla vedova:\nIl 16 maggio 1926 il Comune di Langhirano gli dedic\u00f2 una lapide con la seguente epigrafe: \"A eternare la memoria di Faustino Tanara Colonnello Garibaldino dei Mille grande precursore dell'Italia rinnovata il Comune di Langhirano questo marmo devotamente pose (10-1-1831 - 25-4-1876)\".\nA Langhirano \u00e8 stato fondato il \"Museo del Risorgimento Faustino Tanara\", che raccoglie documenti e cimeli dell'epoca risorgimentale. Sia di Tanara e degli altri 28 garibaldini langhiranesi.\nA Parma gli \u00e8 intitolato viale Faustino Tanara, un tratto della circonvallazione interna parallelo a viale Mentana."}
{"id": "2995619", "revid": "15756", "url": "https://it.wikipedia.org/wiki?curid=2995619", "title": "Giovanni Chiaramonte", "text": "Biografia.\nNato a Varese nel 1948 da genitori siciliani, originari di Gela, nel 1961 \u00e8 a Milano dove conclude gli studi filosofici e si avvicina, gi\u00e0 a partire dagli anni Sessanta, al cinema e alla fotografia. Chiaramonte inizia a fotografare alla fine degli anni sessanta, nel solco della ripresa della forma figurativa, dopo la grande stagione astratta e informale di certe tendenze della Pop Art e dell'Arte concettuale.\nL'immagine di Chiaramonte si \u00e8 formata sul modello della scuola americana di Alfred Stieglitz e di Minor White, e successivamente si innesta nel solco della tradizione teologica ed estetica della Chiesa d'Oriente, incontrata in Pavel Nikolaevi\u010d Evdokimov, Olivier Cl\u00e9mente, soprattutto, nel regista russo Andrej Tarkovskij ed ha come tema principale il rapporto tra luogo e destino nella civilt\u00e0 occidentale.\nNel 1974 espone alla Galleria Il Diaframma di Lanfranco Colombo i lavori \u201cSequenza nel tempo\u201d e \u201cDov\u2019\u00e8 la nostra terra\u201d; sempre di quell\u2019anno \u00e8 \u201cDiscorso di Natale\u201d, serie di scatti in sequenza del discorso di Paolo VI trasmesso dalla televisione pubblica. Nel biennio successivo approfondisce i suoi studi teologici, si avvicina alla fotografia americana e al lavoro di Ugo Mulas; nel 1977 fonda con Luigi Ghirri (con il quale divider\u00e0 in seguito molte imprese descrittive del paesaggio italiano) e altri la casa editrice Punto e Virgola. Nei primi anni Ottanta ha inizio la sua produzione saggistica e l\u2019attivit\u00e0 di curatore, con le mostre \u201cItaly. A country shaped by man\u201d e \u201cFotografi spagnoli contemporanei\u201d. Nel 1984 figura tra i fotografi coinvolti da Luigi Ghirri nell\u2019impresa \u201cViaggio in Italia\u201d, e due anni dopo in \u201cEsplorazioni sulla via Emilia\u201d; tra il 1984 e il 1988 completa il lavoro \u201cTerra del ritorno\u201d. Del 2005 \u00e8 il volume \u201cAttraverso la pianura\u201d, che raccoglie immagini realizzate a partire dal 1987 e dedicate al tema del territorio padano attraversato dalle autostrade.\nGi\u00e0 fin dalle prime ricerche sul paesaggio italiano, l'opera di Chiaramonte si manifesta come una personale sequenza di immagini nella quale le fotografie, pur singolarmente significative, acquistano nel loro insieme una straordinaria forza narrativa.\nCaratteristica della sua fotografia \u00e8 l'uso del formato quadrato, derivato dal negativo 6x6. Egli attribuisce al quadrato un valore simbolico, un valore di rapporto fra terra e cielo, in cui tutti gli elementi trovano la giusta collocazione.\nDopo la mostra e il volume \"Fotografia europea contemporanea\", in cui presenta nel 1983 i pi\u00f9 importanti autori della sua generazione, si dedica dapprima alla relazione tra luogo e identit\u00e0 dell'uomo con i volumi \"Giardini e paesaggi\", 1983, e \"Penisola delle figure\", 1993. Affronta poi il dramma essenziale delle radici e del destino dell'Occidente in \"Terra del ritorno\", 1989, e in \"Westwards\", 1996. Un'elegia e un viaggio di ritorno nei luoghi del Mediterraneo \u00e8 \"Ai confini del mare\", 1999.\nNel 1993 Chiaramonte dona al Centro studi e archivio della comunicazione di Parma la rassegna \"Luogo e identit\u00e0 nella fotografia europea contemporanea\". Ad oggi, lo CSAC conserva un fondo Giovanni Chiaramonte composto da 517 stampe fotografiche, opere rappresentative di tutto l\u2019arco di attivit\u00e0 dell\u2019Autore. Il materiale conservato al CSAC \u00e8 stato depositato dall\u2019Autore a partire dal 1975 e donato con atto notarile nel 1994; il fondo \u00e8 stato successivamente implementato con stampe di nuova produzione ed \u00e8 tuttora in corso di aggiornamento. Questo fondo \u00e8 pubblico e interamente consultabile.\nDopo aver fondato con Luigi Ghirri nel 1978 la cooperativa editoriale \u201cPunto e Virgola\u201d, dirige dal 1980 al 1989 la collana omonima per Jaca Book. Nel 1990 fonda le collane di fotografia di Federico Motta Editore, che dirige fino al 1993. Nel 1994 fonda e dirige le collane di fotografia della SEI di Torino. Nel 2002 d\u00e0 vita alla collana di fotografia delle Edizioni della Meridiana di Firenze e nel 2007 a quella di Itaca/Ultreya.\nNel 2000 con i poeti e scrittori Maurizio Cucchi, Milo De Angelis, Luca Doninelli, Umberto Fiori, Giovanni Raboni, Davide Rondoni pubblica ed espone in Triennale l'opera \"Milano. Cerchi della citt\u00e0 di mezzo\". In occasione del restauro della facciata della Scala realizza il volume d'artista \"In corso d'opera\". Nel 2002 esce \"Frammenti dalla Rocca. Cefal\u00f9\", e nel 2003 \"Dolce \u00e8 la luce\". Successivamente pubblica\"Abitare il mondo: Europe\", 2004, \"Berlin. Figure\", 2004, \"Attraverso la pianura\", 2005, \"Senza foce\", 2005. Nel 2010 \u00e8 presente all\u2019Expo di Shangai con \"Nascosto in prospettiva\". Nel 2010 espone \"L'altro_nei volti nei luoghi\", un originale lavoro realizzato tra Palermo e Milano, organizzato in sequenze di trittici con al centro un ritratto.\nGiovanni Chiaramonte ha esposto in mostre personali e collettive in tutto il mondo, ed ha pubblicato un centinaio di servizi per le pi\u00f9 importanti riviste di architettura, prima tra tutte Lotus International. Collabora stabilmente con la rivista di cinema e cultura dell'immagine \u00abduellanti\u00bb, per la quale cura la sezione dedicata alla fotografia.\nHa fondato e diretto collane di fotografia per Jaca Book, Federico Motta Editore, Societ\u00e0 Editrice Internazionale e Edizioni della Meridiana.\nUn ulteriore fondamentale ambito di lavoro di Giovanni Chiaramonte \u00e8 quello didattico, che si svolge tra Palermo, Parma, Milano.\nAttualmente \u00e8 docente di Storia e Teoria della Fotografia all'Universit\u00e0 IULM di Milano, alla Facolt\u00e0 di Architettura di Palermo e al Master di \u201cForma\u201d in Milano."}
{"id": "2995630", "revid": "1714743", "url": "https://it.wikipedia.org/wiki?curid=2995630", "title": "Alvaro di Braganza", "text": "Biografia.\nEra figlio del duca Ferdinando I di Braganza e di Giovanna di Castro.\nDurante il regno di Alfonso V del Portogallo fu al centro della scena politica in quanto Cancelliere del Regno. Prese parte alla spedizione contro la Castiglia nell'ambito della guerra di successione castigliana e al viaggio di re Alfonso in Francia.\nAl suo ritorno in Portogallo spos\u00f2 nel 1479 Filippa di Melo, ricca ereditiera figlia del conte di Olivenca Rodrigo Alfonso di Melo. La coppia ebbe sei figli:\nQuando Giovanni II del Portogallo divenne re e inizi\u00f2 una politica di repressione nei confronti dell'alta nobilt\u00e0 portoghese, la prima famiglia ad essere perseguitata fu quella dei Braganza. Alvaro, che fino a quel momento era Cancelliere del regno, cerc\u00f2 di arrivare a qualche accordo con il nuovo sovrano ma senza ottenere successo: suo fratello maggiore Ferdinando II di Braganza venne infatti condannato a morte e i beni della famiglia confiscati. Sia Alvaro che i fratelli dovettero fuggire in esilio in Castiglia.\nQui la regina Isabella di Castiglia assicur\u00f2 ad Alvaro una consistente propriet\u00e0 terriera a Gelves, inoltre venne nominato signore di Siviglia e And\u00fajar. Fedele alla sovrana, prese parte alla conquista di Granada, operazione bellica fortemente voluta dai re cattolici che mirava alla espulsione dei mori dal regno.\nAlvaro riusc\u00ec a tornare in Portogallo alla morte di Giovanni II. Il nuovo re Manuele I del Portogallo lo nomin\u00f2 ambasciatore portoghese in Castiglia per trattare le nozze con l'infanta Isabella di Trast\u00e1mara, vedova di Alfonso d'Aviz e figlia dei re Cattolici. Dopo la morte di Isabella, torn\u00f2 a chiedere la mano dell'altra infanta, Maria di Trastamara.\nMor\u00ec a Toledo nel 1504 e venne sepolto nel convento di San Evangelista a \u00c9vora."}
{"id": "2995633", "revid": "484362", "url": "https://it.wikipedia.org/wiki?curid=2995633", "title": "Laicu Roglia", "text": "Biografia.\nNacque nel 1856 a Ra\u00ecca, uno stazzo nelle vicinanze di Telti, dall'unione di Antonio e Francesca Pittorru Pattitoni. \nLaicu si mostrer\u00e0 subito un grande lavoratore assieme a suo fratello maggiore Tomaso, impegnati in quella che \u00e8 la faticosa vita della campagna: coltivare, mietere, seminare, tutto a mano. La vita di tutti i giorni sembrava procedere in maniera tranquilla fino a quando, ancora in giovane et\u00e0, i due fratelli persero il padre per cause naturali. Francesca, sua moglie, si rispos\u00f2 con Francesco Antonio Mariano, un uomo vedovo gi\u00e0 padre di due figli. Da questo momento in poi Laicu e Tomaso conosceranno un'esistenza triste e turbolenta, in seno alla nuova famiglia si sentiranno presto come degli estranei, trattati pessimamente dal patrigno. \nNon potendo sopportare oltre il clima sfavorevole della nuova famiglia, i due una volta maggiorenni, dopo aver venduto le terre di ra\u00ecca ereditate dal padre lasciarono la campagna e presero in affitto una casa presso il vicino paese di Telti, stipulando con il proprietario un contratto di affitto per due anni. Nel paese di Telti i fratelli Fresi aprirono anche un'attivit\u00e0, un negozio di vini e liquori da cui iniziarono a trarre un buon profitto. Tuttavia i dispiaceri non erano finiti giacch\u00e9 Tomaso Mariano, figlio di Francesco Antonio Mariano, acquist\u00f2 quasi per dispetto la casa dove abitavano i due fratelli; questi vennero quindi sfrattati prima della scadenza del contratto. Per evitare ulteriori inimicizie i due fratelli acquistarono un terreno e vi costruiscono una casa; ma come se non bastasse Tomaso Mariano pretese una parte di quel terreno per potervi costruire una scuderia. I due andarono a finire in legge e dopo lunghe faccende legali Laicu vinse la causa.\nIl venerd\u00ec 5 novembre del 1880 dopo aver festeggiato la notizia a casa di amici, Laicu era intento a tornare alla propria casa quando venne sparato da dietro dei cespugli di lentischio, il colpo and\u00f2 fortunatamente a vuoto. Il giovane informate le autorit\u00e0 attribu\u00ec l'attentato al suo rivale Tommaso Mariano che nel frattempo si rese irreperibile avvalorando cos\u00ec la tesi di Laicu. Tuttavia dopo lunghi e parecchi interrogatori, dopo lunghe indagini, nel dicembre del 1881 il caso venne definitivamente archiviato con il non luogo a procedere disposto dal tribunale di Tempio Pausania. Tomaso Mariano libero da ogni accusa si sent\u00ec tranquillo, ma la faccenda non si concluse cos\u00ec, infatti il 19 settembre del 1881 mentre procedeva con un carro a buoi lungo la nazionale Terranova-Tempio venne raggiunto da pi\u00f9 scariche di pallettoni ma non mor\u00ec.\nPer cui anche se con ben nove ferite su varie parti del corpo riusc\u00ec a scappare. I fratelli Roglia vengono subito sospettati per l'attentato e si danno alla macchia, il magistrato ordina cos\u00ec la cattura di Laicu e Tomaso Fresi anche se le ricerche dei carabinieri saranno ovviamente infruttuose. Dopo quattro mesi, il 19 gennaio 1882, Maria, moglie di Tomaso Mariano venne gravemente ferita da una fucilata; per ovvie ragioni anche questo colpo viene attribuito a Luigi Fresi \u201cRoglia\u201d. \nDa quest'ultimo attentato fu un susseguirsi di agguati, tentati omicidi, omicidi, che videro Laicu Roglia come il responsabile, riconosciuto dalle autorit\u00e0 in questo modo: famigerato malvivente, brutalmente malvagio e dedito ai reati di sangue. Non furono infatti poche le spie che nel tentare di farlo arrestare morirono sotto i colpi del suo fucile; alla sua morte era accusato di tre tentati omicidi e di quattro omicidi. \nNell'anno 1895 presso una piccola spiaggia tra Olbia e Golfo Aranci venne trovato un cadavere quasi del tutto carbonizzato, inoltre un fucile, una cartucciera e altri oggetti appartenenti al bandito. La voce si sparse ben presto in tutta la Sardegna, Laicu Roglia era morto all'et\u00e0 di trentanove anni, probabilmente assassinato da qualcuno per vendetta o per incassare la taglia ormai alle stelle. Tuttavia le notizie sulla sua morte sono poche e i galluresi alimentarono il mito con molte leggende, come ad esempio che Laicu fosse invece scappato in America."}
{"id": "2995635", "revid": "2091899", "url": "https://it.wikipedia.org/wiki?curid=2995635", "title": "Lista di musei all'aperto", "text": "Quella che segue \u00e8 una lista dei principali musei all'aperto:\nMusei ecologici ed ambientali.\nGli zoo possono essere considerati musei all'aperto viventi"}
{"id": "2995640", "revid": "1776051", "url": "https://it.wikipedia.org/wiki?curid=2995640", "title": "Never Look Back (Blues Saraceno)", "text": "Never Look Back \u00e8 il primo album in studio del chitarrista statunitense Blues Saraceno, pubblicato nel 1989."}
{"id": "2995648", "revid": "38120", "url": "https://it.wikipedia.org/wiki?curid=2995648", "title": "La grande avventura di Wilbur. La tela di Carlotta 2", "text": ""}
{"id": "2995649", "revid": "435288", "url": "https://it.wikipedia.org/wiki?curid=2995649", "title": "Tim McGee", "text": ""}
{"id": "2995650", "revid": "287204", "url": "https://it.wikipedia.org/wiki?curid=2995650", "title": "Jacques-Emile Blanche", "text": ""}
{"id": "2995653", "revid": "819238", "url": "https://it.wikipedia.org/wiki?curid=2995653", "title": "Rete ferroviaria del Lazio", "text": "La rete ferroviaria del Lazio \u00e8 in parte di propriet\u00e0 statale gestita da Rete Ferroviaria Italiana (RFI) e in parte di propriet\u00e0 regionale (ex ferrovie concesse) gestita da ATAC. Il Lazio, in particolare il nodo di Roma, riveste un ruolo fondamentale per la rete ferroviaria nazionale e internazionale, perch\u00e9 collega il nord Italia con il sud ed \u00e8 percorsa dall'asse europeo numero 1 Berlino-Palermo e dall'asse numero 24 \"Corridoio dei due mari\". Il Lazio quindi fa parte della Rete ferroviaria convenzionale trans-europea TEN-T.\nRete RFI.\nRete Ferroviaria Italiana (RFI) gestisce nel Lazio 1211\u00a0km di linee, che si articolano in:\nSicurezza.\nTutta la rete ferroviaria \u00e8 coperta da uno o pi\u00f9 sistemi di sicurezza, di cui i principali sono:\nIl collegamento ferro-marittimo Civitavecchia-Golfo Aranci.\nDal 1961 al 2010 il gruppo Ferrovie dello Stato ha effettuato anche un collegamento con navi traghetto tra i porti di Civitavecchia e Golfo Aranci. Tale relazione (di 115 miglia nautiche) nacque col fine di garantire un regolare servizio per il trasporto di carri merci, persone e autoveicoli (oltre che di rotabili) tra la Sardegna e l'Italia continentale, prerogative che dagli anni duemila in poi ha progressivamente perso, arrivando alla dismissione prima del trasporto di persone e auto nella primavera 2001, e poi all'interruzione del servizio regolare di trasporto merci nel 2009.\nDal 2010 il servizio viene eseguito solo su richiesta e in condizioni di sostenibilit\u00e0 economica, inoltre la chiusura degli impianti ferroviari nel porto di Civitavecchia in quello stesso anno ha portato allo spostamento della rotta dal centro laziale a Messina, distante 333 miglia nautiche.\nA queste variazioni al servizio \u00e8 seguito un crollo del traffico merci, passando dai circa 16\u00a0000 carri trasportati nel 2007 ai 3\u00a0261 del 2008 (anno in cui si manifest\u00f2 il tentativo di interruzione dell'esercizio regolare), ai 253 del 2009, sino ai 48 del 2010 e ai 34 del 2011.\nIn precedenza negli anni settanta e nei primi anni ottanta la media si assestava invece sui 50\u00a0000 carri e su oltre 400\u00a0000 passeggeri trasportati all'anno, Tale calo secondo la Regione Autonoma della Sardegna fu dovuto non alla mancanza di domanda di trasporto ma alla progressiva dismissione delle navi operative sulla rotta, che port\u00f2 a ridurre la capacit\u00e0 di carico del 65% nel giro di un decennio.\nSei furono le navi costruite appositamente per il servizio sulla relazione (altre tuttavia furono dirottate dallo Stretto di Messina all'occorrenza), strutturate con ponti binari per ospitare carri e rotabili in genere e, nella maggior parte dei casi, attrezzate per il trasporto di passeggeri e veicoli su gomma. In ordine di entrata in servizio si tratta dei traghetti Tyrsus, Hermaea, Gennargentu, Gallura, Garibaldi (solo per trasporto merci) e Logudoro: salvo quest'ultimo, tutti gli altri sono stati demoliti nel corso degli anni.\nRete ATAC.\nATAC gestisce un totale di 139\u00a0km di linee ferroviarie di propriet\u00e0 regionale (ex concesse) che si articolano in:\nServizio passeggeri.\nIl servizio passeggeri lungo la rete RFI \u00e8 operato da Trenitalia, la controllata di Ferrovie dello Stato, ad eccezione della Ferrovia Terni-Sulmona dove sul tratto in territorio laziale opera Ferrovia Centrale Umbra in subappalto per Trenitalia. ATAC invece effettua il servizio passeggeri lungo le tre ferrovie ex concesse.\nTrenitalia.\nLa Direzione Regionale Lazio di Trenitalia trasporta circa 320.000 viaggiatori grazie ad una offerta di quasi mille treni al giorno. La Direzione Regionale pu\u00f2 contare su 1300 punti vendita 39 biglietterie 200 biglietterie self-service.\nIl parco rotabile di Trenitalia, grazie agli investimenti sostenuti dalla regione Lazio, \u00e8 in fase di riqualificazione e si sta procedendo con l'acquisto di nuove carrozze Vivalto. Il parco rotabile si articola in:\nLa Direzione Regionale Lazio ha conseguito la certificazione UNI EN ISO 9001/2000 per la progettazione e l'erogazione del servizio di Trasporto Pubblico Locale su ferrovia nella Regione Lazio.\nFerrovie Laziali.\nUna parte delle linee fondamentali e complementari costituisce il sistema delle Ferrovie Laziali (FL), con 8 relazioni operate da Trenitalia e convergenti sulla citt\u00e0 di Roma, finanziato in larga parte dalla Regione Lazio. Le linee FL1, FL2 e FL3 offrono, particolarmente nelle tratte urbane di Roma, un servizio metropolitano grazie alla frequenza e alle numerose fermate urbane, integrato con la metropolitana ed i mezzi di superficie; le altre linee effettuano un servizio per lo pi\u00f9 regionale.\nATAC.\nI viaggiatori che ogni giorno utilizzano le linee ATAC sono 200.000."}
{"id": "2995654", "revid": "144796", "url": "https://it.wikipedia.org/wiki?curid=2995654", "title": "Gavriil Ivanovi\u010d Golovkin", "text": "Biografia.\nApparteneva ad una famiglia aristocratica russa. Dopo le nozze tra Alessio I e Natal'ja Kirillovna Nary\u0161kina, venne chiamato a corte come un lontano cugino della nuova regina.\nCarriera.\nNel 1677, come era uso, entr\u00f2 a far parte della corte dello zarevic Pietro, dalla cui madre fu incaricato di vegliare su Pietro durante la reggenza della granduchessa Sofia. Golovkin accompagn\u00f2 il giovane granduca ereditario nel suo primo giro d'ispezione nelle terre russe, divenendo uno dei pi\u00f9 fedeli cortigiani dello zar; inoltre accompagn\u00f2 Pietro in Olanda Settentrionale a Zaandam, dove ebbe l'idea di integrare i polder olandesi in Russia per arginare le piene del Volga, progetto per\u00f2 respinto dallo zar.\nConsiderato uno dei pi\u00f9 promettenti statisti russi, successe al conte F\u00ebdor Alekseevi\u010d Golovin alla guida del ministero degli affari esteri, e appoggi\u00f2 una politica anti-svedese atta ad indebolire la Svezia ma anche a reprimere ogni resistenza polacca, e dopo la vittoriosa battaglia di Poltava nel 1709, il conte Golovkin fu nominato gran cancelliere di Russia.\nDurante il regno di Caterina I mantenne indenne la sua grande influenza politica, e dopo essere stato ambasciatore in Spagna, fu membro del Supremo Consiglio di Stato. Sostenne l'ascesa di Pietro II al trono russo e fu per qualche tempo incarcerato con lui. Venne riabilitato durante il regno di Anna, che appoggi\u00f2 contro i filo-autocratici Vasilij Luki\u010d Dolgorukov, che era stato suo alleato in favore di Pietro II, e Golicyn, dicendosi sostenitore della monarchia pseudocostituzionale, e impose una semplice costituzione, poi abrogata, che limitava il potere della nobilt\u00e0 e dello zar stesso. Fu poi membro del primo gabinetto di Andrej Ivanovi\u010d Osterman ma poi perse ogni influenza politica cadendo in disgrazia con lo scandalo Lopuchina.\nMatrimonio.\nSpos\u00f2 Domna Andreevna Divova. Ebbero sei figli:"}
{"id": "2995655", "revid": "16066", "url": "https://it.wikipedia.org/wiki?curid=2995655", "title": "Bruno Marsili", "text": ""}
{"id": "2995666", "revid": "123903199", "url": "https://it.wikipedia.org/wiki?curid=2995666", "title": "Guido Segre", "text": "Biografia.\nDai primi anni di Torino fino alla Trieste redenta.\nFiglio di Vittorio Emanuele Segre e di Enrichetta Ovazza, proveniente da una potente famiglia borghese ebraica del Piemonte, fu uno degli uomini d'affari pi\u00f9 importanti della prima met\u00e0 del secolo scorso. In seguito alla prematura scomparsa del padre Vittorio Emanuele, gi\u00e0 amministratore delegato della banca della famiglia Ovazza, Guido Segre fu mandato a completare gli studi in Germania, nella Scuola Superiore di Francoforte sul Meno. Ritornato in Piemonte, fu assunto, appena ventenne, prima al Credito Italiano, come direttore della sede di Torino; poi, lasci\u00f2 questo incarico per entrare nella FIAT, diventando direttore amministrativo per un breve periodo, e successivamente divenne vicedirettore generale, essendo Vittorio Valletta direttore generale in quel periodo. Quando scoppi\u00f2 la Prima guerra mondiale rifiut\u00f2 l'esonero, del quale poteva beneficiare per il suo incarico alla Fiat e alla fine del 1915 part\u00ec, come volontario interventista, per il fronte con il grado di tenente di complemento del Genio. Si trov\u00f2 a combattere sul fronte dell'Isonzo e del Carso contro gli austriaci, per le sue valorose azioni di combattente ricevette diverse medaglie e riconoscimenti. Divenne quasi subito capitano, e due anni dopo, per meriti di guerra fu promosso maggiore, fino al grado di tenente colonnello di complemento del Genio, comandante del Corpo. Segre, pertanto, consegu\u00ec una medaglia d'argento al valor militare concessa sul campo; fu insignito della croce di guerra, della croce di guerra con palme francesi, del DSO inglese e, nell'immediato dopoguerra, del brevetto di Medaglia d'Oro della Croce Rossa Italiana, per i servizi resi a questo istituto. Sconfitto l'Impero austro-ungarico Guido Segre ebbe l'onore di poter sfilare, entrando vittorioso a Trieste nel 1918, con le truppe militari del generale Carlo Petitti di Roreto. Fu, poi, chiamato a far parte della commissione per la redazione del Trattato di Pace con l'Austria.\nLe affermazioni a Trieste e nella Regione giuliana.\nNel primo dopo-guerra, Guido Segre occup\u00f2 a Trieste, colpita da una grave crisi economica, i posti-chiave nei vertici dell'Ufficio Affari Economici del Governatorato della Venezia Giulia, dove si determin\u00f2 il futuro economico della citt\u00e0 giuliana e della sua regione. Segre si dimostr\u00f2 cos\u00ec un abile uomo d'affari, portando a compimento diverse manovre diplomatico-finanziarie nel realizzare, a favore di Trieste, il recupero di obbligazioni e titoli creditizi che furono depositati nelle principali banche austriache, favor\u00ec inoltre il concordato tra la Banca Commerciale Triestina e l'austriaca Credit Anstalt. In questo fortunato periodo, Guido Segre conobbe una cittadina austriaca di fede cattolica, Gabriella Anna Metz (che spos\u00f2 pi\u00f9 tardi), conosciuta nel centro turistico istriano di Portorose, nel Comune di Pirano, dove la giovane gestiva una boutique. \nAvuto il congedo militare, Segre decise di restare a Trieste, perch\u00e9 vide nella citt\u00e0 giuliana straordinarie possibilit\u00e0 ed opportunit\u00e0 di crescita economica per se stesso e per il territorio della Venezia Giulia, e si immerse con grande capacit\u00e0 e profitto nel mondo degli affari. In breve tempo il suo nome apparve in diverse attivit\u00e0 ed intraprendenze. Segre fu nominato nel consiglio d'amministrazione della Banca Commerciale Triestina; avendone la maggioranza, rivel\u00f2 le azioni dello Jutificio di Trieste e del Pastificio Triestino, aumentando cos\u00ec le aziende in suo possesso: un Pastificio moderno a Zara, in Dalmazia; un altro pastificio a Milano, l'Amideria Chiozza, un'altra Amideria a Danzica, in Polonia, un catenificio a Lecco e il complesso delle Acciaierie Weissenfels, nel villaggio-fabbrica noto, in italiano, come Fusine in Valromana, o Fusine, vicino a Tarvisio. In pochi anni, Segre fu poi presidente della Direzione di Borsa; delle Officine Navali Triestine; dell'Ampelea, societ\u00e0 di distillazione e d'industrie chimiche; della Carbo-Arsa, la societ\u00e0 carbonifera in Istria; del Sindacato per le Industrie estrattive nelle Province di Trieste e di Pola; e, infine, Presidente della Camera di commercio italo-ungherese. \nGuido Segre, secondo la tradizione nazionalista e interventista della sua famiglia, fu, come il fratello Arturo, un convinto fascista della prima ora (tesserandosi nel 1922), ed ebbe, ricambiate, enorme stima e fiducia nei confronti di Benito Mussolini. Pur ebreo, e non fu certo l'unico ebreo in Italia ad essere iscritto al partito fascista in quel periodo, fu sicuramente uno degli uomini pi\u00f9 vicini al Duce, che gli affid\u00f2 incarichi delicati e importanti. Nel 1930 Guido Segre spos\u00f2 con rito cattolico l'austriaca Gabriella Anna Metz, cerimonia officiata dal Vescovo di Trieste, Luigi Fogar, che allacci\u00f2 uno stretto legame di amicizia con i Segre, tanto che, anni dopo, celebr\u00f2 a Roma anche il matrimonio tra la figlia Etta Segre Metz e il Marchese Alberto Carignani di Novoli. Ma proprio l'amicizia con il Vescovo Fogar procur\u00f2 i primi guai seri a Segre, quando nel 1934 il Vescovo di Trieste decise di difendere gli sloveni dalle persecuzioni del regime fascista. Il Vescovo Fogar accusato di essere un antinazionalista e antifascista, fu difeso da Guido Segre che, scendendo in campo in sua difesa, si attir\u00f2 critiche e antipatie dalla societ\u00e0 triestina.\nIn questo periodo, nel 1933 come Presidente della Societ\u00e0 anonima carbonifera Arsa o Carbo-Arsa (in Istria ma con sede legale a Trieste), Segre costitu\u00ec, con altri soci di origine ebraica, la Societ\u00e0 mineraria carbonifera sarda (o Carbosarda) per la gestione del bacino minerario del Sulcis. Successivamente, nel 1935, fu nominato Presidente dell'A.Ca.I., (Azienda Carboni Italiani), la societ\u00e0 statale che controllava la gestione e l'organizzazione di tutti i bacini carboniferi dell'Italia, in particolar modo con la Carbo-Arsa gestiva il bacino carbonifero dell'Istria nel territorio del fiume Arsa, con la costruzione di due nuovi centri abitati operai di Arsia, nel 1937, e di Pozzo Litt\u00f2rio d'Arsia, in Istria, nel 1942; mentre, con la Carbo-Sarda organizz\u00f2 le miniere di carbone del bacino minerario del Sulcis, con l'edificazione di una nuova citt\u00e0 industriale, Carbonia, e di due nuovi villaggi minerari satelliti: Bacu Abis nel 1937 e Cortoghiana nel 1942.\nDalla persecuzione razziale fino alla morte.\nQuattro anni dopo, nel 1938 alla proclamazione delle leggi razziali e antisemitiche del regime fascista, la difesa di Segre in favore del Vescovo di Trieste Fogar, e altro ancora, non era stato affatto dimenticata. Guido Segre, pur essendo sempre stato esponente dell'ebraismo laico non osservante di Trieste, pur essendosi convertito al cattolicesimo, pur avendo italianizzato il cognome della moglie Metz in Melzi, fin\u00ec, comunque, nel vortice della persecuzione razziale. In breve tempo fu allontanato da tutte le cariche, dal prestigio e dal potere finora acquisito. Invano implor\u00f2 di essere \u201ddiscriminato\u201d (la \"discriminazione\" equivaleva al non essere considerato ebreo) e riottenere l'equiparazione ai cittadini italiani non-ebrei. Invano buss\u00f2 alla porta di Mussolini, che non si fece pi\u00f9 trovare. Invano si umili\u00f2 davanti al governo del regime fascista e ai suoi vari servitori, arrivando persino a rinunciare al suo cognome, stabilendo per via legale che i figli Etta e Carlo portassero quello della moglie, Melzi. Invano si affid\u00f2 alle vecchie amicizie influenti, come quella, inossidabile, con Rino Alessi, direttore del quotidiano \u201dIl Piccolo\u201d. Guido Segre fu un ebreo che a Trieste non doveva contare pi\u00f9 nulla. Per un nazionalista come lui, un eroe del Carso, un uomo abituato a combattere in nome dell'Italia, ma anche a credere nella libert\u00e0 dell'azione e che tanto fece per Trieste e in nome di Trieste, fu un colpo fortissimo. \nDi conseguenza, Guido Segre, che fu il principale artefice dell'organizzazione e della gestione dei due bacini carboniferi dell'Istria e del Sulcis con l'edificazione dei sunnominati centri abitati minerari, non pot\u00e9 partecipare perch\u00e9 ebreo neanche alla cerimonia dell'inaugurazione ufficiale della stessa citt\u00e0 di Carbonia, celebrata da Mussolini in persona. Allo scoppio della seconda guerra mondiale, Segre si rifugi\u00f2 prima a Fusine, poi a Roma, con documenti e nomi falsi. Con la negazione della sua identit\u00e0, l'umiliazione del non riconoscimento delle proprie conquiste, morali prima ancora che materiali, Guido Segre fu distrutto nel corpo e nell'animo, tanto che si ammal\u00f2 di angina pectoris. Cos\u00ec con il falso nome di Giovanni Fabbri, Segre trov\u00f2 rifugio in Vaticano, sotto la fragile protezione di Pio XII, dove fece appena in tempo a vedere gli alleati entrare nella Roma liberata; ma non pot\u00e9 pi\u00f9 ritornare a Trieste, perch\u00e9 in quel periodo la sua villa di Via Murat, nel centro storico triestino, fu prima sequestrata ed occupata dai nazisti delle SS tedesche; poi, durante la guerra fu semidistrutta dai bombardamenti. Segre mor\u00ec a Roma il 12 aprile 1945. Fra le truppe alleate dell'Ottava Armata, che risalirono nella primavera del 1945 la Penisola, nelle file della Brigata Ebraica era presente il nipote di Guido Segre, Vittorio Dan Segre (figlio di Arturo), giornalista e docente universitario emigrato dal 1939 in Palestina, sposato con Rosetta Balducco, che scrisse il libro di successo \u201cUn ebreo fortunato\u201d, ispirato alla vita di questo potente imprenditore di Trieste."}
{"id": "2995674", "revid": "1033441", "url": "https://it.wikipedia.org/wiki?curid=2995674", "title": "Teatro musicale cubano", "text": "Il Teatro musicale cubano ha uno stile distinto e una propria storia. Dal XVIII secolo fino ad oggi, le forme teatrali includono musica e balli. Molti compositori e musicisti cominciarono la loro carriera in teatro, e molte composizioni furono suonate per la prima volta sul palco. Oltre a mettere in scena alcune opere e operette europee, i compositori cubani gradatamente svilupparono le idee che meglio soddisfacevano il loro pubblico multi-etnico. I personaggi sul palco cominciarono ad avere elementi della vita di Cuba, e la musica cominci\u00f2 a riflettere la fusione tra la tradizione europea e quella africana.\nLe registrazioni musicali permisero alla musica cubana di raggiungere il resto del mondo. L'artista con il maggior numero di registrazioni nel 1925 era un cantante del teatro \"Alhambra\", Adolfo Colombo. Le registrazioni testimoniano che tra il 1906 e il 1917 aveva inciso 350 brani.\nIl primo teatro apr\u00ec a L'Avana nel 1775, con il nome di \"Coloseo\", successivamente cambiato in \"Teatro Principal\". La prima opera cubana fu messa in scena nel 1807. La musica teatrale fu importante nel XIX secolo e nella prima met\u00e0 del XX secolo; l'importanza del teatro and\u00f2 declinando durante la seconda met\u00e0 del XX secolo, a causa dei cambiamenti politici in atto nell'isola. La radio, che entr\u00f2 a Cuba nel 1922, aiut\u00f2 ad aumentare la popolarit\u00e0 della musica e divenne una nuova fonte di reddito per gli artisti.\nTeatro cubano ai primi dell'800.\nNel 1810 arriv\u00f2 a L'Avana una compagnia teatrale che mise in scena opere per 22 anni. Questa compagnia annoverava artisti seri e capaci. La troupe includeva: Andr\u00e9s Prieto (un famoso attore), Manuel Garc\u00eda, il cantante Mar\u00eda del Rosario Sabatini, Antonio Hermosilla ed altri. Dopo pochi mesi arrivarono altri talenti dalla Spagna: Mariana Galino, Isabel Gamborino (il famoso cantante di \"tonadilla\") e sua sorella, la ballerina Manuela Gamborino, che Carpentier descrive come \"un agile e succulenta bambola che teneva gli uomini de L'Avana sotto incantesimo\".\nLa vita di alcuni di questi attori fu teatrale: Marina Galino port\u00f2 il marito alla gelosia, fino al punto di spingerlo a pugnalarla e, credendola morta, si tagli\u00f2 i polsi. Ma Marina non era morta, e recuper\u00f2 la salute per dar prova della sua bravura nelle danze europee come: bolero (stile spagnolo), minuetto, gavotte, polka, fol\u00edas (Isole Canarie), cachuchas (canto e ballo dall'Andalusia), manchegas (da La Mancha), el pan de xarabe, el caballito jaleado e cos\u00ec via. Molti di questi sono insegnati nella accademie di danza de L'Avana, ma i favoriti rimanevano la contradanza e il valzer. Vent'anni dopo l'arrivo della contradanza sull'isola, si cominciavano a vedere i primi segni di \"cubanizzazione\" del ritmo. Fu l'inizio della fusione che port\u00f2 alla musica e al ballo tipici di Cuba.\nZarzuela.\nLa Zarzuela \u00e8 una breve operetta. Inizialmente aveva contenuti importati dalla Spagna, che successivamente furono sostituiti e furono introdotti i problemi e gli eventi sociali di Cuba. La zarzuela \u00e8 importante perch\u00e9 ha portato al successo il primo artista cubano: il soprano Rosal\u00eda 'Chal\u00eda' D\u00edaz de Herrera che fece, fuori Cuba, la prima registrazione discografica di un artista cubano. Lei registr\u00f2 un pezzo della zarzuela \"Cad\u00edz\" nel 1898 su cilindri Bettini non numerati.\nLa zarzuela raggiunge il suo picco nella prima met\u00e0 del XX secolo. Il direttore musicale Jorge Anckermann produsse zarzuelas, recensioni e commedie al teatro \"Alhambra\". Altri abili compositori come Gonzalo Roig, Eliseo Grenet, Ernesto Lecuona e Rodrigo Prats produssero successi per i teatri \"Regina\" e \"Mart\u00ed\". Grandi star come la \"vedette\" Rita Montaner, che sapeva cantare, suonare il piano, danzare e recitare, era l'equivalente di Mistinguett e Jos\u00e9phine Baker a Parigi. Tra le pi\u00f9 note zarzuelas sono: \"La virgen morena\" (Grenet), \"Nina Rita\" (Grenet e Lecuona), \"Mar\u00eda la O\", \"El batey\", \"Rosa la China\" (tutte di Lecuona); Gonzalo Roig con \"La Habana de noche\"; Rodrigo Prats con \"Amalia Batista\" e \"La perla del caribe\"; e soprattutto \"Cecilia Vald\u00e9s\" (il musical del pi\u00f9 famoso romanzo cubano del XIX secolo, con le musiche di Roig e la sceneggiatura di Prats e Agust\u00edn Rodr\u00edguez). Tra gli artisti che si fecero conoscere al pubblico tramite il teatro lirico ricordiamo: Caridad Suarez, Mar\u00eda de los Angeles Santana, Esther Borja e Ignacio Villa, che aveva una testa cos\u00ec tonda e nera che fu scherzosamente soprannominato Bola de Nieve.\nBufo.\nIl teatro \"Bufo\" \u00e8 una forma di commedia satirica, in cui vengono rappresentate le caricature di molti personaggi che si possono incontrare ovunque. Il Bufo trova le sue origini tra il 1800 e il 1815, con una forma chiamata \"tonadilla\". Francisco Covarrubias il 'caricaturista' (1775\u20131850) fu il padre del Bufo. Negli anni, i personaggi comici che traevano ispirazioni da modelli europei, divennero sempre pi\u00f9 cubani. La musica segu\u00ec questa trasformazione, dalle baracche degli schiavi e dai quartieri poveri, trov\u00f2 il suo spazio attravaerso la guaracha:\nCos\u00ec il teatro bufo divenne il luogo di nascita della forma musicale tipica cubana: la \"guaracha\".\nAltre forme teatrali.\nVaudeville.\nI vari tipi di teatro vernacolare spesso includono la musica. Esistono ancora forme come il Music Hall inglese, o il Vaudeville americano, dove il pubblico assiste ad un pot-pourri di canto, commedia, banda, sketches e recitazione. Anche al cinema, durante i film muti, i cantanti e l'orchestra intrattenevano il pubblico durante l'intervallo e un pianista suonava durante il film. Bola de Nieve e Mar\u00eda Teresa Vera sono due artisti che suonavano nei cinema agli inizi delle loro carriere. Anche il teatro Burlesque era famoso a L'Avana prima del 1960."}
{"id": "2995675", "revid": "1776051", "url": "https://it.wikipedia.org/wiki?curid=2995675", "title": "Plaid (Blues Saraceno)", "text": "Plaid \u00e8 il secondo album in studio del chitarrista statunitense Blues Saraceno, pubblicato nel 1992."}
{"id": "2995676", "revid": "838137", "url": "https://it.wikipedia.org/wiki?curid=2995676", "title": "Ferrovie Laziali", "text": ""}
{"id": "2995677", "revid": "330137", "url": "https://it.wikipedia.org/wiki?curid=2995677", "title": "Adrian mod. 16", "text": ""}
{"id": "2995691", "revid": "767487", "url": "https://it.wikipedia.org/wiki?curid=2995691", "title": "Ranunculus pygmaeus", "text": "Il ranuncolo pigmeo (\"Ranunculus pygmaeus\" ) \u00e8 una pianta appartenente alla famiglia delle Ranunculaceae, abitatrice dei rilievi montani.\nEtimologia.\nIl nome generico (\"Ranunculus\"), passando per il latino, deriva dal greco \"Batrachion\", e significa \u201crana\u201d (\u00e8 Plinio scrittore e naturalista latino, che c'informa di questa etimologia) in quanto molte specie di questo genere prediligono le zone umide, ombrose e paludose, habitat naturale degli anfibi.\nL'epiteto specifico (\"pygmaeus\" = pigmeo) deriva dal latino e si riferisce alle piccole dimensioni di questa pianta.\nIl binomio scientifico attualmente accettato (\"Ranunculus pygmaeus\") \u00e8 stato proposto dal botanico e micologo svedese G\u00f6ran Wahlenberg (Kroppa, 1780 \u2013 Uppsala, 1851) in una pubblicazione del 1821 intitolata \u201cFlora Lapponica\u201d.\nDescrizione.\nSono piante perenni, erbacee terrestri la cui altezza media oscilla tra 1 e 5\u00a0cm (massimo 10\u00a0cm). Da un punto di vista biologico sono definite emicriptofite scapose (H scap), ossia piante con gemme svernanti al livello del suolo e protette dalla lettiera o dalla neve. Questi vegetali sono fondamentalmente glabri e privi di cellule oleifere.\nRadici.\nLe radici sono secondarie da rizoma (mai tuberose) a forma fascicolata e sottili (da 0,1 a 0,6\u00a0mm di spessore).\nInfiorescenza.\nL'infiorescenza \u00e8 composta da fiori terminali e solitari (uno per ogni peduncolo).\nFiore.\nI fiori sono ermafroditi, emiciclici, attinomorfi. I fiori sono di tipo molto arcaico anche se il perianzio(o anche pi\u00f9 esattamente il perigonio) di questo fiore \u00e8 derivato dal perianzio di tipo diploclamidato (tipico dei fiori pi\u00f9 evoluti), formato cio\u00e8 da due verticilli ben distinti e specifici: sepali e petali. Il ricettacolo (supporto per il perianzio) \u00e8 glabro. Diametro dei fiori: 5 \u2013 10\u00a0mm.\nFrutti.\nI frutti (un poliachenio) sono degli acheni indeiscenti, lisci e glabri a forma ovoide; sono molto numerosi, appiattiti, compressi e con un piccolo becco (o rostro) apicale lungo circa \u00bc dell'achenio (= achenio a becco breve); il rostro \u00e8 fondamentalmente dritto o lievemente ricurvo, ma non uncinato. Ogni achenio contiene un solo seme. Insieme formano una testa sferica posta all'apice del peduncolo fiorale. In questa specie dopo la fioritura gli steli si allungano considerevolmente. Dimensione del singolo achenio: larghezza 0,8 \u2013 1\u00a0mm; lunghezza 0,8\u00a0\u2013 1,2\u00a0mm.\nRiproduzione.\nLa riproduzione di questa pianta avviene per via sessuata grazie all'impollinazione degli insetti pronubi (soprattutto api) in quanto \u00e8 una pianta provvista di nettare (impollinazione entomogama). La dispersione dei semi \u00e8 prevalentemente di tipo zoocoria.\nDistribuzione e habitat.\nFitosociologia.\nDal punto di vista fitosociologico la specie \"Ranunculus acris\" appartiene alla seguente comunit\u00e0 vegetale:\nSistematica.\nIl genere \"Ranunculus\" \u00e8 un gruppo molto numeroso di piante comprendente oltre 400 specie originarie delle zone temperate e fredde del globo, delle quali quasi un centinaio appartengono alla flora spontanea italiana. La famiglia delle Ranunculaceae invece comprende oltre 2500 specie distribuite su 58 generi. \nLe specie spontanee della nostra flora sono suddivise in tre sezioni (suddivisione a carattere pratico in uso presso gli orticoltori organizzata in base al colore della corolla): \"Xanthoranunculus\" \u2013 \"Batrachium\" \u2013 \"Leucoranunculus\". La specie \"Ranunculus pygmaeus\" appartiene alla prima sezione (\"Xanthoranunculus\") caratterizzata dall'avere la corolla gialla.\nUn'altra suddivisione, che prende in considerazione caratteristiche morfologiche ed anatomiche pi\u00f9 consistenti, \u00e8 quella che divide il genere in due sottogeneri (o subgeneri), assegnando il \"Ranunculus pygmaeus\" al subgenere \"Ranunculus\", caratterizzato da piante con fusti eretti (e quindi forniti di tessuti di sostegno), peduncoli dell'infiorescenza eretti alla fruttificazione, lamina fogliare ben sviluppata e petali gialli (o bianchi).\nIl numero cromosomico di \"R. pygmaeus\" \u00e8: 2n = 16.\nVariabilit\u00e0.\nNell'elenco che segue sono indicate alcune variet\u00e0 e sottospecie (l'elenco pu\u00f2 non essere completo e alcuni nominativi sono considerati da altri autori dei sinonimi della specie principale o anche di altre specie):\nSinonimi.\nQuesta entit\u00e0 ha avuto nel tempo diverse nomenclature. L'elenco che segue indica uno tra i sinonimi pi\u00f9 frequenti:\nSpecie simili.\nIl genere \"Ranunculus\" comprende diverse centinaia di specie, molte delle quali sono simili tra di loro; qui elenchiamo solamente quelle pi\u00f9 vicine al \u201cranuncolo pigmeo\u201d sia per altezza della pianta che per l'area di appartenenza (le Alpi):\nUsi.\nQueste piante contengono l\"'anemonina\"; una sostanza particolarmente tossica per animali e uomini. Infatti gli erbivori brucano le foglie di queste piante con molta difficolt\u00e0 e solamente dopo una buona essiccazione (erba affienata) che fa evaporare le sostanze pi\u00f9 pericolose. Anche le api evitano di \"bottinare\" il nettare dei \u201cranuncoli\u201d. Sulla pelle umana queste piante possono creare delle vesciche (dermatite); mentre sulla bocca possono provocare intenso dolore e bruciore alle mucose."}
{"id": "2995696", "revid": "460080", "url": "https://it.wikipedia.org/wiki?curid=2995696", "title": "Medaglia commemorativa della Marcia su Roma", "text": "La medaglia commemorativa della Marcia su Roma \u00e8 una medaglia del Regno d'Italia istituita, dalla direzione del Partito Fascista con foglio d'ordini M.V.S.N. del 31 dicembre 1923, per commemorare la presa del potere di Benito Mussolini nel 1922 e l'inizio dell'Era fascista.\nLa medaglia fu assegnata rispettivamente in oro a Benito Mussolini, ai quadrumviri ed al segretario amministrativo del P.N.F. Giovanni Marinelli, in argento ai 19 comandanti delle colonne delle squadre organizzate per convergere su Roma ed in bronzo a tutti coloro che, iscritti al Partito Nazionale Fascista, avevano partecipato alla marcia tra il 27 ottobre e il 1\u00ba novembre 1922.\nAttraverso il regio decreto n\u00b0 273 del 31 gennaio 1926 fu autorizzata anche per i membri della Milizia Volontaria per la Sicurezza Nazionale. Una seconda disposizione, data dal regio decreto n\u00b0 2485 del 1\u00ba novembre 1928, ne concesse l'uso a quei militari che il 28 ottobre 1922 non prestavano servizio effettivo nelle Forze Armate dello Stato. Infine il pieno diritto di fregiarsi dell'insegna da parte di tutti gli appartenenti alle FF.AA., fu concesso con il Regio Decreto n\u00b0 1179 del 15 luglio 1938.\nCon foglio d'ordini del partito, in data 7 dicembre 1931, la medaglia d'argento assegnata ad Achille Starace, come capo-colonna, venne commutata in oro in occasione della sua nomina a Segretario del P.N.F.\nInsegne.\nMedaglia.\nLa medaglia \u00e8 costituita da un disco dal diametro di 34\u00a0mm. con attacco a cambretta;\nNastrino.\nIl nastrino, di 37\u00a0mm, \u00e8 diviso a met\u00e0 verticalmente, a sinistra \u00e8 rosso-amaranto ed a destra \u00e8 giallo: i colori del comune di Roma."}
{"id": "2995703", "revid": "1776051", "url": "https://it.wikipedia.org/wiki?curid=2995703", "title": "Hairpick", "text": "Hairpick \u00e8 il terzo album in studio del chitarrista statunitense Blues Saraceno, pubblicato nel 1994."}
{"id": "2995713", "revid": "287204", "url": "https://it.wikipedia.org/wiki?curid=2995713", "title": "Fayetteville Patriots 2004-2005", "text": "La stagione 2004-05 dei Fayetteville Patriots fu la 4\u00aa nella NBA D-League per la franchigia.\nI Fayetteville Patriots arrivarono quinti nella NBA D-League con un record di 17-31, non qualificandosi per i play-off."}
{"id": "2995715", "revid": "287204", "url": "https://it.wikipedia.org/wiki?curid=2995715", "title": "Piramide Lepsius 1", "text": "La cosiddetta piramide Lepsius 1 \u00e8 una piramide egizia di cui non si conosce il proprietario, probabilmente incompiuta, situata a nord-est del cimitero a sud di Abu Rawash. Deve il suo nome al suo scopritore, l'egittologo Karl Richard Lepsius, ed al fatto che occupi il primo posto nella sua lista, parziale, delle piramidi dell'antico Egitto. Anche la forma del monumento \u00e8 oggetto di discussione tra gli egittologi, dato che alcuni di loro, quali Jean-Philippe Lauer, pensano che sia una mastaba.\nDescrizione.\nI dettagli della costruzione di questo monumento restano quasi totalmente sconosciuti, malgrado uno studio preliminare condotto da Nabil Swelim nel 1987. Le stime dell'altezza della piramide variano da 107,5 a 150,5 metri. La base sarebbe di 215 metri. La sua datazione \u00e8 molto contestata, alcuni propongono la III dinastia o la IV dinastia, altri la V dinastia o la VI dinastia. Swelim opta per la quarta dinastia, sostenendo che la massa della piramide \u00e8 una collina rocciosa, elemento architettonico unico per le piramidi di questo periodo.\nLa sovrastruttura era fatta di gradoni in mattoni d'argilla, simile a quelli di una piramide a gradoni, successivamente raccordati da una copertura che le conferiva l'aspetto finale di una piramide a lati lisci.\nI vani funerari interni seguivano lo stesso andamento di quelli della piramide di Cheope. Si accedeva tramite un lungo corridoio inclinato in discesa di 25\u00b0, in gran parte scavato nella roccia, che conduceva ad una camera sepolcrale sotterranea, che doveva essere situata sotto l'apice della piramide, con un'area di 5,50 metri quadrati e 5 metri d'altezza."}
{"id": "2995719", "revid": "199745", "url": "https://it.wikipedia.org/wiki?curid=2995719", "title": "Ranuncolo pigmeo", "text": ""}
{"id": "2995721", "revid": "729019", "url": "https://it.wikipedia.org/wiki?curid=2995721", "title": "The X Factor (Australia)", "text": "The X Factor \u00e8 la versione australiana del talent show britannico The X Factor.\nLa prima edizione, andata in onda nel 2005 su Network Ten, \u00e8 stata presentata da Daniel MacPherson, mentre la giuria era composta da:\nVincitore della serie \u00e8 il gruppo dei Random, ma per i bassi ascolti non \u00e8 stata organizzata una nuova edizione del programma.\nLo show \u00e8 tornato per\u00f2 nel 2010 su \"Seven Network\" con Kyle Sandilands, Ronan Keating, Guy Sebastian e Natalie Imbruglia come giudici e con Luke Jacobz come presentatore. La seconda edizione ha visto vincente Altiyan Childs, della squadra \"25+\".\nNella terza edizione (2011), Mel B e Natalie Bassingthwaighte sostituiscono Natalie Imbruglia e Kyle Sandilands.\nNella quinta edizione (2013), Redfoo e Dannii Minogue sostituiscono rispettivamente Guy Sebastian, impegnato a promuovere la sua musica negli Stati Uniti, e Mel B, nuovo giudice della ottava edizione di America's Got Talent.\nDall'ottava edizione vengono riaccorpate le categorie dei ragazzi e delle ragazze e viene introdotta la categoria \"Underdogs\" (gli sfavoriti) nella quale la giudice Mel B sceglie 3 dei cantanti scartati dagli altri giudici nelle loro categorie.\nRiassunto delle stagioni.\nLegenda:\n\u00a0\u00a0\u00a0\u00a0 16-25 / Ragazzi 16-25/ 16-22 \n\u00a0\u00a0\u00a0\u00a0 Ragazze 16-25\n\u00a0\u00a0\u00a0\u00a0 25+\n\u00a0\u00a0\u00a0\u00a0 Gruppi\n\u00a0\u00a0\u00a0\u00a0 Underdogs (Sfavoriti)\nGiudici e categorie.\n\u00a0\u00a0\u00a0\u00a0 Giudice e categoria vincitori. Il vincitore \u00e8 scritto in grassetto, i concorrenti eliminati in carattere piccolo."}
{"id": "2995724", "revid": "2166030", "url": "https://it.wikipedia.org/wiki?curid=2995724", "title": "Enrico V di Lussemburgo", "text": "Origine.\nEnrico, secondo la \"Histoire du Limbourg, vol VI: Codex diplomaticus Valkenburgensis\", era figlio del Duca di Limburgo e Conte di Arlon, Valerano III e della sua seconda moglie, la contessa di Lussemburgo, di La Roche e di Durbuy, Ermesinda, che, secondo il \"Gisleberti Chronicon Hanoniense\", era figlia del conte di Lussemburgo e di Namur, Enrico IV e della sua seconda moglie, Agnese di Gheldria, figlia di Enrico I, Conte di Gheldria e Agnese di Arnstein.&lt;br&gt;Valerano III di Limburgo, secondo la \"Chronica Albrici Monachi Trium Fontium\" era figlio del Duca di Limburgo e Conte di Arlon, Enrico III e della moglie (come ci viene confermato dal documento n\u00b0 LXVII della \"Histoire du Limbourg, vol VI: Codex diplomaticus Valkenburgensis\", datato 1178), Sofia di Saarbr\u00fccken, figlia del conte di Saarbr\u00fccken, Simone I e della moglie Mechilde.\nBiografia.\nAnche sua madre era al suo secondo matrimonio: aveva sposato, in prime nozze, il conte di Bar Tebaldo I di cui rimase vedova.\nDopo essere divenuto conte consorte di Lussemburgo, secondo John Allyne Gade nel suo \"Luxembourg in the Middle Ages\" (non consultato), suo padre Valerano nel 1214 e nel 1223 si scontr\u00f2 con i marchesi di Namur, in quanto sua madre Emersenda aveva pretese dinastiche su quel marchesato. Senza avere ottenuto la vittoria fu costretto a firmare la pace di Dinant nel febbraio del 1223.\nSecondo John Allyne Gade, nel suo \"Luxembourg in the Middle Ages\" (non consultato), Valerano ader\u00ec alla sesta crociata indetta nel 1224 da Papa Onorio III e, nel 1225, raggiunse l'imperatore Federico II di Svevia nel regno di Sicilia. Dato che la partenza per la crociata venne rimandata Valerano decise di rientrare nel suo ducato, ma durante il viaggio di ritorno mor\u00ec a Cremona. Secondo il \"Chronicon Lamberti Parvi, a Reinerio Monacho Continuatum, 1225, Veterum Scriptorum, Tome V\" (non consultato), Valerano mor\u00ec nel 1225, mentre secondo la \"Chronica Albrici Monachi Trium Fontium\" Valerano (\"Walerannus de Ardenna dux\") mor\u00ec nel 1226 cinque anni dopo il padre (\"Henricus de Lemborg\"), e fu tumulato nell'abbazia di Rolduc a Kerkrade. Come duca di Limburgo gli succedette il figlio di primo letto, Enrico.\nSua madre Ermesinda mor\u00ec nel 1247. Ancora John Allyne Gade, nel suo \"Luxembourg in the Middle Ages\" (non consultato), ci informa che all'atto del suo secondo matrimonio Ermesinda aveva ricevuto la sovranit\u00e0 su Arlon e che dopo la sua morte fu inumata a Clairefontaine.&lt;br&gt; A Ermesinda, nella contea di Lussemburgo, come ci viene confermato dalla \"Histoire eccl\u00e9siastique et civile du duch\u00e9 de Luxembourg et comt\u00e9 ..., Volume 4\", succedette Enrico \"il Biondo\".\nNel 1249 Enrico stipul\u00f2 un'alleanza con il duca di Lorena, Mattia II, marito di sua sorella Caterina.\nNel 1256 Enrico, approfittando del fatto che il marchese Baldovino II di Costantinopoli, che era anche imperatore latino di Costantinopoli, si trovava in oriente, conquist\u00f2 il marchesato di Namur, occupando Namur il giorno di Natale e fu acclamato conte.&lt;br&gt;Nel 1263 Baldovino II, che aveva perduto Costantinopoli e non riusciva a conquistare Namur, vendette al Conte di Fiandra, Guido di Dampierre la contea di Namur; dopo avere tentato di riconquistare la contea Guido, che, secondo il \"Iohannis de Thilrode Chronicon\", nel frattempo era rimasto vedovo della prima moglie, Matilde de B\u00e9thune, concluse la pace, che prevedeva il matrimonio di Guido con la figlia di Enrico V, Isabella, che avrebbe portato in dote la contea di Namur; secondo la \"Histoire eccl\u00e9siastique et civile du duch\u00e9 de Luxembourg et comt\u00e9 ..., Volume 5\", solo nel 1264, Enrico cedette il marchesato alla figlia, dopo che era stata sposata da Guido di Dampierre.\nNel 1265 Enrico stipul\u00f2 un'alleanza con il nipote, il duca di Lorena Federico III, figlio di sua sorella Caterina, che si opponeva alla nomina del vescovo di Metz fatta dal papa Urbano IV; la disputa continu\u00f2 con il successore di Urbano IV, papa Clemente IV, che era sostenuto dal conte di Bar. Nel 1266 vi fu guerra tra Enrico e il conte di Bar, nel corso della quale Enrico fu fatto prigioniero e si giunse a un accordo di pace del 1268, tramite l'intervento del re di Francia San Luigi IX.\nNel 1270 Enrico decise di partecipare alla ottava crociata e fece testamento.&lt;br&gt;Enrico partecip\u00f2 alla ottava crociata, arrivando a Tunisi dopo che San Luigi IX era morto, allora segu\u00ec il principe Edoardo d'Inghilterra in quella che \u00e8 considerata la nona crociata e, tra il 1271 e il 1272, combatt\u00e9 in Palestina, a San Giovanni d'Acri e Jaffa subendo diverse sconfitte.\nEnrico, secondo la \"Histoire eccl\u00e9siastique et civile du duch\u00e9 de Luxembourg et comt\u00e9 ..., Volume 5\", mor\u00ec, dopo il suo ritorno nella contea di Lussemburgo, nel 1274, fu inumato nell'abbazia di Clairefontaine, oggi inglobata nel comune di Arlon, dove fu raggiunto, un anno dopo, dalla moglie Margherita di Bar. Secondo altri storici Enrico mor\u00ec nel 1281, a Magonza.&lt;br&gt;Gli succedette il figlio Enrico, come Enrico VI di Lussemburgo.\nMatrimonio e discendenza.\nSecondo la \"Histoire g\u00e9n\u00e9alogique de la maison royale de Dreux (Paris), Luxembourg\" Enrico aveva sposato Margherita di Bar (1220 - 1275), figlia Enrico II di Bar conte di Bar e di Filippa di Dreux, pronipote del re Luigi VI di Francia, era figlia di Roberto II di Dreux e di Yolanda di Coucy. Il fidanzamento tra Enrico e Margherita era stato concordato dalle famiglie, nel 1231. Il matrimonio fu celebrato nel 1240 e Margherita di Bar port\u00f2 in dote la signoria di Ligny. Margherita mor\u00ec il 23 novembre 1275 e fu inumata accanto al marito nell'abbazia di Clairefontaine, oggi inglobata nel comune di Arlon.&lt;br&gt;Enrico dalla moglie, Margherita, ebbe sei figli:\nEnrico da una o pi\u00f9 amanti di cui non si conoscono n\u00e9 i nomi n\u00e9 gli ascendenti ebbe tre figli illegittimi:"}
{"id": "2995727", "revid": "204012", "url": "https://it.wikipedia.org/wiki?curid=2995727", "title": "Enrico V di Lussemburgo-Limburgo", "text": ""}
{"id": "2995741", "revid": "1718925", "url": "https://it.wikipedia.org/wiki?curid=2995741", "title": "Alla ricerca della Valle Incantata (franchise)", "text": "Alla ricerca della Valle Incantata (in originale \"The Land Before Time\") \u00e8 una serie di film d'animazione. La serie \u00e8 cominciata nel 1988 con \"Alla ricerca della Valle Incantata\", diretto e prodotto da Don Bluth e prodotto da George Lucas e Steven Spielberg. Il film ha avuto poi 13 sequel direct-to-video, nessuno dei quali ha visto la partecipazione di Bluth, Lucas o Spielberg.\nAltro.\nSerie televisiva.\nUna serie televisiva omonima basata sui film \u00e8 stata trasmessa in Canada su YTV a partire dal 5 gennaio 2007 e negli Stati Uniti dal 5 marzo dello stesso anno. Consisteva di una stagione di 26 episodi, ed era ambientata dopo gli eventi di \"Alla ricerca della Valle Incantata 13 - In viaggio con le pance gialle\".\nMusica.\nSono stati realizzate anche delle storie musicali:\nGiochi.\nLa serie ha avuto 7 videogiochi come spin-off, due per PC, due per Game Boy Advance e tre per PlayStation."}
{"id": "2995750", "revid": "1782831", "url": "https://it.wikipedia.org/wiki?curid=2995750", "title": "Bug (Dinosaur Jr.)", "text": "Bug \u00e8 il terzo album dei Dinosaur Jr., pubblicato nel 1988 dalla SST Records."}
{"id": "2995754", "revid": "287204", "url": "https://it.wikipedia.org/wiki?curid=2995754", "title": "Museo del Malcantone", "text": "Il Museo del Malcantone \u00e8 un museo etnografico di Curio, nel Malcantone.\nHa sede in un edificio neoclassico progettato dall'architetto Luigi Fontana nel 1853 per la Scuola di disegno professionale della Svizzera italiana. Comprende una sezione esterna: il Museo della pesca di Caslano, sulle rive del lago di Lugano.\nStoria.\nIl museo \u00e8 stato aperto al pubblico nel 1989 su impulso dell'Associazione del museo del Malcantone, attiva dal 1985, con l'obbiettivo di conservare e valorizzare il patrimonio storico e culturale della regione e alle testimonianze etnografiche che si trovano nel comprensorio malcantonese o all'estero, in relazione ai fenomeni migratori che hanno contraddistinto la storia della regione.\nDal 1991 \u00e8 riconosciuto dal consiglio di stato del Cantone Ticino come museo etnografico regionale, integrato nella rete degli undici musei regionali coordinati dall'Ufficio dei musei etnografici (UMET), al quale \u00e8 in seguito subentrato il Centro di dialettologia e di etnografia (CDE).\nDescrizione.\nNella sede di Curio trovano posto esposizioni temporanee ed un'esposizione permanente, distribuita in due grandi sale e quattro pi\u00f9 piccole.\nUn primo settore (prima sala grande) ha come tema la civilt\u00e0 rustica, dove sono presentati sinteticamenteattivit\u00e0 e momenti di vita della popolazione malcantonese fin verso la met\u00e0 del nostro secolo: caccia, pesca, agricoltura, artigianato, pastorizia, viticoltura, usanze e tradizioni varie.\nUn secondo settore (sale piccole) sono dedicate ai temi dell'abitare (cucina), della religiosit\u00e0 e dell'emigrazione. Sono illustrate vita e opere di Domenico Trezzini e Giacomo Mercoli e i mestieri del gessatore e dello stuccatore, al cui insegnamento dalla met\u00e0 dell'Ottocento erano preposte le scuole di disegno di Curio e Breno, e del fornaciaio, uno dei mestieri maggiormente diffusi tra gli emigranti stagionali malcantonesi. Si trova anche documentazione e testimonianze relative all'emigrazione delle maestranze artistiche malcantonesi. Il museo si collega ai percorsi tematici promossi dall'ente turistico regionale."}
{"id": "2995764", "revid": "1776051", "url": "https://it.wikipedia.org/wiki?curid=2995764", "title": "The Best of Blues Saraceno", "text": "The Best of Blues Saraceno \u00e8 una raccolta del chitarrista statunitense Blues Saraceno, pubblicata nel 2000."}
{"id": "2995767", "revid": "1543377", "url": "https://it.wikipedia.org/wiki?curid=2995767", "title": "Israel Open 2009", "text": "L'Israel Open 2009 \u00e8 stato un torneo professionistico di tennis maschile giocato sul cemento, che faceva parte dell'ATP Challenger Tour 2009. Si \u00e8 giocato a Ramat HaSharon in Israele dal 5 al 10 maggio 2009.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Lu Yen-Hsun ha battuto in finale Benjamin Becker che si \u00e8 ritirato sul punteggio di 6\u20133, 3\u20131.\nDoppio.\n George Bastl / Chris Guccione hanno battuto in finale Jonathan Erlich / Andy Ram, 7\u20135, 7\u20136(6)."}
{"id": "2995771", "revid": "287204", "url": "https://it.wikipedia.org/wiki?curid=2995771", "title": "Fayetteville Patriots 2005-2006", "text": "La stagione 2005-06 dei Fayetteville Patriots fu la 5\u00aa e ultima nella NBA D-League per la franchigia.\nI Fayetteville Patriots arrivarono ottavi nella NBA D-League con un record di 16-32, non qualificandosi per i play-off."}
{"id": "2995773", "revid": "1543377", "url": "https://it.wikipedia.org/wiki?curid=2995773", "title": "Sanremo Tennis Cup 2009", "text": "Il Sanremo Tennis Cup 2009 \u00e8 stato un torneo professionistico di tennis maschile giocato sulla terra battuta, che faceva parte dell'ATP Challenger Tour 2009. Si \u00e8 giocato a Sanremo in Italia dal 4 al 10 maggio 2009.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nGiocatori con uno special exempt:\nCampioni.\nSingolare.\n Kevin Anderson ha battuto in finale Bla\u017e Kav\u010di\u010d, 2\u20136, 6\u20132, 7\u20135.\nDoppio.\n Jurij \u0160\u010dukin / Dmitrij Sitak hanno battuto in finale Daniele Bracciali / Giancarlo Petrazzuolo, 6\u20134, 7\u20136(4)."}
{"id": "2995781", "revid": "287204", "url": "https://it.wikipedia.org/wiki?curid=2995781", "title": "Tail Savannah Challenger 2009", "text": "Il Tail Savannah Challenger 2009 \u00e8 stato un torneo professionistico di tennis maschile giocato sulla terra verde, che faceva parte dell'ATP Challenger Tour 2009. Si \u00e8 giocato a Savannah negli USA dal 4 al 10 maggio 2009.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Michael Russell ha battuto in finale Alex Kuznetsov, 6\u20134, 7\u20136(6)\nDoppio.\n Carsten Ball / Travis Rettenmaier hanno battuto in finale Harsh Mankad / Kaes Van't Hof, 7\u20136(4), 6\u20134"}
{"id": "2995786", "revid": "76963", "url": "https://it.wikipedia.org/wiki?curid=2995786", "title": "Alaina Huffman", "text": "Biografia.\nNata a Vancouver, ha vissuto anche nelle vicinanze di Ottawa.\nAll'et\u00e0 di 13 anni, la Huffman ha partecipato alla sua prima audizione per Fox Family Channel e, nonostante la concorrenza, \u00e8 stata scelta per il ruolo principale. Poi \u00e8 stata scoperta dalla moda e ha sfilato nelle passerelle di alta moda in Europa e Giappone per gli anni successivi.\nQuando i suoi genitori si trasferiscono a Dallas si \u00e8 iscritta al college e ha abbandonato il lavoro di modella. Durante il periodo degli studi ha recitato in alcuni film indipendenti quindi si \u00e8 trasferita a Los Angeles dove \u00e8 diventata un'attrice televisiva.\nAlaina ha avuto tre figli con il marito John Huffman: un figlio, Elijah, e due figlie, Hanna e Charley-Jane. Charley-Jane \u00e8 nata l'8 dicembre 2009. Quest'ultima gravidanza \u00e8 coincisa con la prima stagione delle riprese di Stargate Universe, motivo per il quale \u00e8 stata inserita nella trama. Il 16 agosto 2011 ha annunciato su Twitter di aspettare un quarto figlio, nato nel dicembre 2011 e chiamato Lincoln.\nHa divorziato dal marito nel 2016."}
{"id": "2995799", "revid": "1745361", "url": "https://it.wikipedia.org/wiki?curid=2995799", "title": "Divisione di Blaxland", "text": "La divisione di Blaxland \u00e8 una divisione elettorale australiana nello stato del Nuovo Galles del Sud. La divisione fu creata nel 1949, ed il suo nome \u00e8 dedicato a Gregory Blaxland, uno dei primi agricoltori ed esploratori nell'area delle Blue Mountains. Si trova nella periferia ad ovest di Sydney, ed \u00e8 sempre stata una roccaforte laburista. Il suo pi\u00f9 noto deputato \u00e8 stato Paul Keating, primo ministro dal 1991 al 1996."}
{"id": "2995811", "revid": "219355", "url": "https://it.wikipedia.org/wiki?curid=2995811", "title": "E904", "text": ""}
{"id": "2995818", "revid": "32759049", "url": "https://it.wikipedia.org/wiki?curid=2995818", "title": "Natura extra-contrattuale", "text": ""}
{"id": "2995820", "revid": "1005847", "url": "https://it.wikipedia.org/wiki?curid=2995820", "title": "Cassazione a Sezioni Unite", "text": ""}
{"id": "2995822", "revid": "281901", "url": "https://it.wikipedia.org/wiki?curid=2995822", "title": "Piano montano", "text": "Il piano montano \u00e8 un piano altitudinale, situato al di sotto del piano alpino e al di sopra del piano sub-montano, e quindi fra gli 800\u20131200 m. e i 2000\u20132200 m s.l.m.\nIniziando dal basso, il Piano montano corrisponde ai primi rilievi, che presentano una morfologia palesemente montuosa e alpina, nonch\u00e9 alle zone montuose pi\u00f9 basse che restano innevate solo durante l'inverno meteorologico (dicembre - marzo), mentre in quelle pi\u00f9 elevate l'innevamento anticipa e si prolunga di almeno un mese. Le sue pendici sono ammantate da una ricca vegetazione arborea, da boschi originariamente continui e fitti. Tale vegetazione \u00e8 detta \"or\u00f2fila\" (dal greco \u03cc\u03c1\u03bf\u03c2 = monte e \u03c6\u03b9\u03bb\u03ad\u03b9\u03bd = amare, cio\u00e8 che ama la montagna). A tutt'oggi, per\u00f2, essa risulta ampiamente e frequentemente interrotta e alterata dai grandi disboscamenti (sorprendenti in negativo i dati dell'impatto antropico) che, sia in epoche remote sia in tempi recenti, hanno permesso la colonizzazione delle zone montuose da parte dell'uomo, con i suoi insediamenti stabili e le sue attivit\u00e0 di utilizzazione della terra e dei suoi prodotti, naturali o coltivati.\nOrizzonti del piano montano.\nIl \"piano montano\" \u00e8 compreso fra due \"orizzonti\" (o linee convenzionali di confine): quello superiore, a quota 2000\u20132200 m, detto \"orizzonte alpino\" che lo separa dal sovrastante piano alpino, e quello inferiore, detto \"orizzonte montano\", a quota 800-1200, che lo distingue dal sottostante piano sub-montano (o pedemontano, o collinare). Nella sua parte alta, 1200\u20131400 m di quota sino all'orizzonte alpino (2000\u20132200 m di quota), i boschi sono formati da conifere, o aghifoglie (pecci, larici, cembri), mentre nella parte bassa, dagli 800 ai 1400 m circa, i popolamenti arborei a bosco fitto sono costituiti da latifoglie mesofile (faggi) o da altre specie vicarianti, fra cui altre conifere e/o latifoglie tipiche di quote pi\u00f9 basse (abeti bianchi, pini silvestri, carpini).\nLa differenza fra boschi di aghifoglie e boschi di latifoglie indica la suddivisione del piano montano in piano montano superiore (o \"sub-alpino\"), tra i 1400 e i 2000 m s.l.m., e piano montano inferiore, tra gli 800 e i 1400 m. La linea irregolare che li divide prende il nome di \"orizzonte delle conifere\" e si pone a quota 1200\u20131400 m.\nIl \"piano montano superiore\", delimitato superiormente dall'orizzonte alpino e inferiormente dall'orizzonte delle conifere, si distingue per il verde cupo, compatto e perenne dei pecci (abete rosso), nel quale compare il verde pi\u00f9 chiaro dei larici che, all'inizio dell'autunno, mutano in un giallo brillante prima di perdere le foglie.\nIl \"piano montano inferiore\", delimitato superiormente dall'orizzonte delle conifere e inferiormente dall'orizzonte montano, \u00e8 riconoscibile dal colore verde luminoso e dalla forma irregolare e frondosa della chioma dei faggi, oltre che i manti erbosi che fanno bella mostra di s\u00e9 soprattutto nelle stagioni calde. In inverno, risulta visibile il grigiore dei rami denudati.\nIn sintesi:\nA ogni orizzonte, dovrebbe corrispondere il limite altitudinale di un determinato tipo di vegetazione: con l'eccezione della pecceta e del lariceto, alle quote iniziali suddette dei rilievi montuosi, tale corrispondenza \u00e8 assai incostante e varia molto al mutare delle condizioni morfologiche, di presenza antropica e climatiche. La presenza della faggeta nel piano montano inferiore non \u00e8 n\u00e9 esclusiva n\u00e9 continua. Esso, pertanto, accoglie spesso boschi di faggio, ma ospita anche altre coperture boschive, dovute alla colonizzazione da parte di specie arboree diverse.\nL'orizzonte alpino (2000\u20132200 m) segna il limite superiore della vegetazione arborea forestale (boschi di conifere), l'orizzonte delle conifere (1200\u20131400 m) il limite superiore delle latifoglie mesofile sciafile, ma anche di alcune aghifoglie (abete bianco, pino silvestre) e l'orizzonte montano (800\u20131200 m) costituisce il limite superiore delle latifoglie meso-termofile eliofile (querce e castagni, che appartengono al sottostante piano sub-montano).\nClima.\nIl piano montano ha nella sua parte inferiore un clima temperato fresco e piuttosto costante, che diviene progressivamente pi\u00f9 freddo e moderatamente variabile quanto pi\u00f9 si sale di quota avvicinandosi al piano alpino. \u00c8 comunque poco soggetto a variazioni improvvise e consistenti, pur mantenendosi nella gamma dei climi di montagna. Ci\u00f2 permette la presenza di una variegata fauna e flora.\nLa stagione invernale generalmente corrisponde a quella meteorologica (dicembre - marzo), con temperature massime che si mantengono di poco al di sopra degli 0\u00a0\u00b0C, ma che possono salire sino ai +10\u00a0\u00b0C, o scendere ai -10\u00a0\u00b0C. Nei mesi di transizione, le improvvise variazioni di temperatura sono attutite dall'inerzia termica dell'aria. La differenza fra notte e giorno \u00e8 di solito contenuta (salvo localit\u00e0 particolarmente esposte al sole o alle correnti fredde) entro i 10 - 15\u00a0\u00b0C e quella fra parti soleggiate e parti in ombra non supera i 5 - 7\u00a0\u00b0C. Il valore massimo estivo, costantemente superiore agli 0\u00a0\u00b0C, pu\u00f2 scendere di 5 - 8\u00a0\u00b0C per la copertura del cielo o per venti freschi, mentre la temperatura giornaliera estiva oscilla fra i 27 e i 10\u00a0\u00b0C a 1000 m di altitudine, e fra i 20 e i 5\u00a0\u00b0C a 1800 m. Le pendici del piano montano, inoltre, possono risentire di venti caldi sia di caduta sia di risalita dalle piane sottostanti.\nL'umidit\u00e0 dell'aria (normalmente fra il 50 e il 100%) spesso pu\u00f2 stazionare, in estate per mancanza di vento, in inverno per subsidenza delle masse d'aria fredda. Lo stesso ragionamento vale per le nebbie.\nNel complesso, per il piano montano si pu\u00f2 parlare di un clima fresco, lento a mutare, che ben si adatta alle specie mesofile. Ovviamente, con l'aumentare dell'altitudine, assume progressivamente i caratteri del pi\u00f9 rigido clima alpino.\nPopolamenti forestali.\nPiano montano superiore.\nCembrete.\nIl pino cembro o cirmolo (\"Pinus cembra\") \u00e8 assieme al larice la specie arborea eretta che cresce pi\u00f9 in alto, e svetta spesso solitaria ben oltre il limite superiore della vegetazione arborea. Nelle Alpi italiane, contrariamente a quelle svizzere, forma raramente boschi di grande estensione, preferendo aggruppamenti di media o piccola ampiezza. Il cembro \u00e8 pianta protetta, poich\u00e9, per il suo legname di eccezionali prestazioni statico-dinamiche, \u00e8 stato per secoli il materiale pi\u00f9 ricercato per le parti lignee strutturali delle costruzioni, nonch\u00e9 per opere di scultura. Le sue foreste, pertanto, sono state decimate. Per di pi\u00f9, la ricrescita del cembro sino a dimensioni utilizzabili richiede diverse centinaia di anni (a 200 conclude la sua crescita in altezza). Ci\u00f2 spiega la rarefazione delle nostre cembrete, un tempo diffusissime. Nell'ombra di quelle rimaste, o mescolate alle peccete, crescono rododendri e muschi, e si pu\u00f2 incontrare la \"Linnaea borealis\", cos\u00ec chiamata perch\u00e9 lo stesso Linneo ne orn\u00f2 lo stemma di famiglia. Se la cembreta \u00e8 su terreno calcareo nel sottobosco, si troveranno:\nassieme ad altre specie provenienti dai pascoli calcarei.\nSe invece la cembreta si trova in terreno siliceo, nel sottobosco vi saranno:\nPeccete e lariceti.\nIl Peccio (\"Picea excelsa\" o \"Picea abies\") o Abete rosso, o comunemente \"abete\", \u00e8 certamente la specie pi\u00f9 diffusa nella fascia alberata della montagna, a causa della sua resistenza e adattabilit\u00e0 alle condizioni climatiche pi\u00f9 difficili. Forma vaste foreste, in cui spesso \u00e8 presente il larice, nel cui sottobosco, a seconda dei microclimi e dei suoli, \u00e8 possibile trovare:\nIl Larice (\"Larix decidua\" o \"europaea\") \u00e8 una pinacea quasi esclusivamente alpina, con presenza sugli Appennini e sui Carpazi. \u00c8 un albero spiccatamente eliofilo (non lo si trova sui versanti bac\u00eci, o esposti a nord) e predilige le Alpi centro-orientali. Si aggrega in boschi radi, ariosi, dove la luce penetra facilmente sino al suolo, permettendo la crescita di prati e pascoli che altre pinacee inibiscono. Colonie pure di larici non sono frequenti e gran parte di esse sono artificiali (nota \u00e8 quella di Brusson, in Val d'Ayas (Val d'Aosta); pi\u00f9 spesso infatti, il Larice, pur soffrendo la carenza di spazio e di luce, si adatta a formare fitte foreste con il Peccio, presentandosi spesso, per\u00f2, in piccoli gruppi immersi nella pecceta. Nel sottobosco dei larici, vi sono:\nPiano montano inferiore.\nFaggete.\nLa presenza del Faggio (\"Fagus sylvatica\") come specie caratteristica e dominante del piano montano inferiore dovrebbe essere assai pi\u00f9 consistente. Ne ostacolano per\u00f2 la diffusione due fattori:\nNel sottobosco della faggeta sono riscontrabili:\ne, fra le specie arboree che si inseriscono tra i faggi,:\nUn esempio di sequenza integra querceto-faggeta-lariceto/pecceta, dove la faggeta \u00e8 molto estesa e compatta, si pu\u00f2 osservare sulle pendici meridionali del Monte Baldo, in provincia di Verona, specialmente sul versante che guarda la Val d'Adige.\nAltri popolamenti del piano montano inferiore.\nA sostituire il Faggio in molte occasioni, ma anche a popolare quelle pendici montane che non accoglieranno mai una faggeta, giungono diverse specie arboree. Esse sviluppano boschi puri o si mescolano ad altre specie, a seconda delle condizioni ambientali o della specificit\u00e0 morfologica.\nCrittogame.\nI boschi montani, fitti e ombrosi, conservano al suolo un alto tasso di umidit\u00e0 e una spessa lettiera formata anche da brandelli di rami morti, ambiente ideale per la proliferazione di briofite e licheni, che sono vistosamente pi\u00f9 numerosi nelle peccete (anche quelle miste di Abeti e Larici), sono scarsi nei lariceti puri e nelle faggete. Nei boschi di Peccio e Larice si trovano tra le crittogame:\nFauna.\nRiuscire a redigere un'elencazione completamente esaustiva delle specie animali che vivono nel piano montano sarebbe estremamente complicato. Pertanto, tale paragrafo va colto esclusivamente come spunto, soprattutto con riferimento al continente europeo, in cui \u00e8 possibile riscontrare delle specie pi\u00f9 o meno omogenee in vari boschi.\nPesci.\nPartendo dalle specie ittiche (e i crostacei, per ovvie ragioni legate all'altitudine, si deve considerare la presenza di pesci fluviali e lacustri. Vanno pertanto tenuti presenti:"}
{"id": "2995831", "revid": "1782831", "url": "https://it.wikipedia.org/wiki?curid=2995831", "title": "Marcello Barberio", "text": "Biografia.\nSindaco del comune di Simeri Crichi (CZ) dal 1982 a 1993 e dal 2011 al 2016, consigliere provinciale di Catanzaro(PCI-PDS) dal 1985 al 1999. Dal 1994 al 1995 \u00e8 stato presidente della stessa Provincia, alla guida di una giunta di sinistra. Nel 1995 non venne riconfermato alla presidenza della nuova Provincia, ottenendo il 48% dei voti col raggruppamento Progressisti, Popolari, e Patto Democratici, di cui fu portavoce fino al 2000. Nel 1991 partecip\u00f2 all'ultimo congresso (XX) del PCI.\nCollabora da oltre 30 anni con Calabria Letteraria e con altre riviste storico-antropologiche. Nel 1985 ha vinto il premio storico-letterario \"Citt\u00e0 di Taverna;\" nel 1986 gli \u00e8 stato assegnato il Premio Nazionale \"\"Ruocco\" (\"XV edizione,Catanzaro, sez. politica) e, nel 2016, il Premio \"Lions\" Medio Ionio per l'impegno profuso in ambito sociale e culturale.\nVanta una biennale collaborazione con la redazione calabrese del quotidiano romano \"Paese Sera\", degli anni '80; ha fatto parte, per pi\u00f9 di 10 anni, del comitato di redazione della rivista \"La Provincia di Catanzaro\" e continua a collaborare con diversi periodici regionali. La sua esperienza alla presidenza della Provincia di Catanzaro \u00e8 stata caratterizzata dalla tripartizione dell'ente intermedio, per effetto del decreto legislativo istitutivo delle nuove province di Crotone e Vibo Valentia.\nDagli archivi comunali e nazionali ha riportato alla luce la storia antica e recente della propria terra (\"Trischene\" e \"Ocriculum\", \"Palio\" \"della Perdonanza\" di San Giovanni Battista a Simeri; \"Strag\"e \"degli innocenti\" di Crichi \"del 1809\"; monumenti e lapidi commemorative di piazza Martiri;recupero castello e chiesa collegiata di Simeri) e dei suoi personaggi pi\u00f9 illustri (San Bartolomeo da Simeri; Carlo Pisano, il teologo Roberto del XIV secolo, il poeta marinista Agazio Di Somma, il prete Nicola Barbuto, il can. Antonio Scalise, i protagonisti della democrazia municipale e i tanti eroi muti della storia). \nIl 7 aprile 1985, cos\u00ec titolava il \"Giornale di Calabria\": \"\"Premiato Barberio sindaco-scrittore\" e il 29 maggio 2010, la \"Gazzetta del Sud\": \"Enea approd\u00f2 sul Simeri, non distante dall'Uria - Lo sostiene lo storico Barberio, gi\u00e0 presidente della Provincia di Catanzaro\"\"."}
{"id": "2995832", "revid": "6923", "url": "https://it.wikipedia.org/wiki?curid=2995832", "title": "Taiwan sotto il dominio della dinastia Qing", "text": "La dinastia Qing fondata dai Manci\u00f9 domin\u00f2 Taiwan dal 1683 al 1895. In precedenza l'isola era dominata dal Regno di Tungning di Koxinga e dei suoi eredi, che riuniva le ultime forze di resistenza della dinastia Ming, spodestata dai Qing nel 1644. Nel 1683 la corte Qing invi\u00f2 un esercito guidato dall'ammiraglio Shi Lang che, dopo uno scontro navale con il nipote di Koxinga, Zheng Keshuan, annesse definitivamente Taiwan all'Impero Qing.\nStoria.\nL'imperatore Qing Kangxi annesse Taiwan essenzialmente perch\u00e9 voleva eliminare le ultime forze di opposizione contro la dinastia Qing da parte dei lealisti Ming. Tuttavia, i Qing non volevano esercitare pressioni eccessive sull'isola, nel timore che questo potesse incoraggiare qualsiasi potenziale forza di resistenza a costruire una base a Taiwan con l'appoggio delle popolazioni locali. Di conseguenza, all'inizio la dinastia Qing govern\u00f2 Taiwan in maniera passiva. Al tempo Taiwan era amministrata come possedimento diretto della dinastia Qing, diventando una provincia separata solo pi\u00f9 tardi.\nCi furono pi\u00f9 di un centinaio di ribellioni durante il primo regno della dinastia Qing. La frequenza di ribellioni, tumulti e disordini civili nella Taiwan della dinastia Qing \u00e8 evocata dal detto comune dell'epoca \"ogni tre anni una sollevazione; ogni cinque anni una ribellione\" (\u4e09\u5e74\u4e00\u53cd\u3001\u4e94\u5e74\u4e00\u4e82).\nLa politica dei Qing nei confronti di Taiwan.\nLe politiche adottate dai Qing per quanto riguarda il governamento di Taiwan furono principalmente due. La prima politica fu di restringere la qualificazione ed il numero di migranti ai quali era consentito di attraversare lo Stretto di Taiwan e di stabilirsi sull'isola. Lo scopo era di impedire una rapida crescita della popolazione. L'altra politica fu di impedire ai Cinesi Han di entrare nell'area montuosa dove erano insediati i popoli indigeni taiwanesi. Questa politica mirava a prevenire i conflitti tra i due gruppi di abitanti.\nMalgrado le restrizioni, la popolazione di Cinesi Han a Taiwan crebbe rapidamente da 100.000 a 2.500.000, mentre la popolazione di aborigeni taiwanesi si contrasse.\nLe restrizioni imposte ai residenti della Cina continentale che migravano a Taiwan prevedevano che nessun membro della famiglia potesse accompagnare il migrante. Pertanto, la maggior parte dei migranti erano per lo pi\u00f9 uomini scapoli oppure uomini sposati le cui mogli rimanevano sulla Cina continentale. Non stupisce quindi che la maggior parte dei primi migranti maschi a Taiwan avrebbero scelto di sposare le donne indigene. Di conseguenza, nacque un detto secondo il quale a Taiwan \"c'erano uomini Tangshan (cinesi), ma nessuna donna Tangshan\" (\u6709\u5510\u5c71\u516c\u7121\u5510\u5c71\u5abd).\nGli Han frequentemente occupavano le terre indigene o conducevano affari illegali con i popoli indigeni, cos\u00ec spesso scoppiavano conflitti. Durante il suo regno, il governo Qing non si preoccup\u00f2 di affrontare questo argomento, ma si limit\u00f2 semplicemente a tracciare i confini e a chiudere l'area montuosa in modo da segregare i due gruppi. Attu\u00f2 anche una politica basata sull'assunto che i popoli indigeni potessero comprendere la legge quanto i Cinesi Han, cos\u00ec quando sorgevano conflitti i popoli indigeni tendevano ad essere giudicati in modo iniquo. Di conseguenza, le terre indigene furono spesso prese attraverso metodi sia legali che illegali: a volte i Cinesi Han usavano perfino i matrimoni misti come scusa per occupare la terra. Molte persone attraversavano i confini di contenimento per coltivare la terra e condurre affari, e spesso sorgevano conflitti.\nSviluppo.\nGli Han occuparono la maggior parte delle pianure e svilupparono buoni sistemi agricoli ed un commercio prospero, trasformando di conseguenza le pianure di Taiwan in una societ\u00e0 simile a quella cinese.\nTaiwan aveva un forte settore agricolo nell'economia, mentre le province costiere della Cina continentale erano assai sviluppate nel settore artigianale: il commercio tra le due regioni quindi prosper\u00f2 e molte citt\u00e0 a Taiwan come Tainan, Lukang e Taipei divennero importanti porti commerciali.\nDurante il 1884-1885, la Guerra franco-cinese invest\u00ec Taiwan. I Qing allora si resero conto dell'importanza strategica di Taiwan dal punto di vista commerciale e della collocazione geografica e cominciarono perci\u00f2 ad intervenire sull'isola per tentare di accelerarne lo sviluppo. Nel 1885, Taiwan divenne la provincia di Taiwan, e Liu Mingchuan fu nominato governatore. Egli aument\u00f2 le regioni amministrative di Taiwan per rafforzare il controllo e ridurre il crimine. Attu\u00f2 la riforma terriera e semplific\u00f2 la gestione delle terre. Come risultato della riforma terriera, la tassazione incassata dal governo aument\u00f2 di oltre tre volte. Liu svilupp\u00f2 anche l'area montuosa per favorire l'armonia tra i Cinesi Han e i popoli indigeni taiwanesi.\nTuttavia, il suo principale conseguimento fu la modernizzazione di Taiwan. Incoraggi\u00f2 l'uso di macchinari e costru\u00ec un'infrastruttura di difesa militare. Miglior\u00f2 anche i sistemi stradali e ferroviari. Nel 1887, inizi\u00f2 a costruire la prima ferrovia di costruzione cinese (completata nel 1893). Nel 1888, apr\u00ec il primo ufficio postale a Taiwan (antesignano del \"Chungwa Post\", il servizio postale di Taiwan), che fu anche il primo della Cina. Taiwan era considerata allora la provincia pi\u00f9 moderna della Cina.\nTuttavia, poco dopo l'avvio delle riforme di Liu Mingchuan, Taiwan fu ceduta al Giappone dal Trattato di Shimonoseki nel 1895, insieme alla Isole Penghu (o Isole Pescadores).\nReazione di Taiwan al Trattato di Shimonoseki.\nNel tentativo di impedire il dominio giapponese, fu dichiarata la repubblica di Formosa. Questa repubblica per\u00f2 ebbe vita breve, perch\u00e9 i Giapponesi soffocarono rapidamente l'opposizione."}
{"id": "2995842", "revid": "219355", "url": "https://it.wikipedia.org/wiki?curid=2995842", "title": "Societ\u00e0 chimica americana", "text": ""}
{"id": "2995843", "revid": "599013", "url": "https://it.wikipedia.org/wiki?curid=2995843", "title": "Prescinse\u00fba", "text": ""}
{"id": "2995845", "revid": "219355", "url": "https://it.wikipedia.org/wiki?curid=2995845", "title": "American chemical society", "text": ""}
{"id": "2995847", "revid": "339392", "url": "https://it.wikipedia.org/wiki?curid=2995847", "title": "Bancarotta semplice", "text": ""}
{"id": "2995851", "revid": "1051614", "url": "https://it.wikipedia.org/wiki?curid=2995851", "title": "Paolo Scotti", "text": "Biografia.\nDopo gli studi di ragioneria e un periodo di impiego in banca, l'interesse crescente per il mondo del teatro lo port\u00f2 ad avvincinarsi sempre pi\u00f9 a quel mondo frequentando seminari sulle tecniche di Eugenio Barba e Jerzy Grotowski. Fond\u00f2 insieme ad altri amici il \"Teatro Tro\", gruppo di teatro di base con cui si ciment\u00f2 come attore nelle piazze e in festival alternativi.\nNel 1981 l'incontro con Roberto Cimetta, all'epoca direttore del Inteatro Festival - Festival di Polverigi, con cui nel 1983 dar\u00e0 vita ad un piccolo teatro nella periferia bolognese, trasformando la palestra di un istituto tecnico in sala teatrale: l'ITC Teatro di San Lazzaro di Savena.\nSul palcoscenico dell'ITC Teatro verranno rappresentate diverse esperienze del teatro di sperimentazione italiano e straniero (tra cui Annibale Ruccello, Tuxedomoon, Impact Theatre, Alfonso Santagata, Claudio Morganti, la Gaia Scienza, Soc\u00ecetas Raffaello Sanzio) e della nuova generazione di comici italiani (tra cui Paolo Hendel, Lella Costa, Gemelli Ruggeri, Gioele Dix, Maurizio Ferrini, Alessandro Bergonzoni, Vito e Antonio Albanese).\nNel 1985 nasce la \"Zanzara d\u2019Oro\", un festival/concorso per comici esordienti che porter\u00e0 alla ribalta alcuni tra protagonisti della scena comica degli anni successivi, tra cui Antonio Albanese, Gene Gnocchi, Daniele Luttazzi, Ennio Marchetto, Fabio De Luigi, Paolo Cevoli e Leonardo Manera. Contemporaneamente Scotti si occupa dell'organizzazione degli spettacoli del Circolo Cesare Pavese a Bologna, con il \"Gran Pavese Variet\u00e0\", presentato da Patrizio Roversi e Syusy Blady. L'esperienza bolognese interess\u00f2 la Rai e Giovanni Minoli e il Gran Pavese Variet\u00e0 divenne un programma televisivo di Rai 2. L'esperienza in Rai lo port\u00f2 successivamente a collaborare alla realizzazione di alcuni programmi televisivi come \"Lupo solitario\", \"Matrjoska\", \"L'araba fenice\" con Antonio Ricci su Italia 1 e poi \"Notte all'Odeon\".\nNel 1986 nasce la Pistoia &amp; Scotti Management, l'agenzia che in breve tempo diventer\u00e0 il punto di riferimento per i giovani comici italiani. Con la nuova societ\u00e0 Scotti, insieme a Luisa Pistoia, diventa dal 1988 fino al 1993 l'organizzatore e, in parte, il produttore della rassegna \"Bologna Sogna\", una sorta di festival estivo nella citt\u00e0 felsinea che, presentando spettacoli nelle aree storiche della citt\u00e0, porter\u00e0 centinaia di migliaia di persone a visitare i musei e i monumenti cittadini godendo poi di grandi serate di spettacolo.\nNel 1989 costituisce ad Ancona, insieme a Velia Papa, Marco Morico e Antonello Pischedda la TEE Teatro Europa Esperimenti che dopo qualche anno diventer\u00e0 il Teatro Stabile delle Marche.\nNel 1994 Scotti \u00e8 il promotore di quello che in breve diventer\u00e0 uno dei luoghi di culto della musica dal vivo: il Ruvido club di Bologna e\nnel settembre del 1995 il locale diventa la location di \"Ruvido Show\", un programma di prima serata di Raiuno, che vede protagonisti Gioele Dix, Tita Ruggeri, Ennio Marchetto, Enzo Iacchetti, Giobbe Covatta e tanti altri artisti comici.\nNel 1996 inizia a collaborare con il produttore Bibi Ballandi per il quale cura alcuni importanti progetti televisivi fra i quali, da ricordare particolarmente, la diretta in mondovisione \"Sulla strada\" in occasione dell'incontro di Papa Giovanni Paolo II con i giovani a Bologna nel settembre del 1997. Al concerto, ripreso per Raiuno, parteciparono, fra gli altri Bob Dylan, Andrea Bocelli, Michel Petrucciani, Lucio Dalla e Adriano Celentano e la prima serie di \"Taratat\u00e0\", sempre per Raiuno che vedr\u00e0 coinvolti, fra gli altri, Vasco Rossi, Lionel Richie, Lucio Dalla, Gaetano Curreri, Bruce Springsteen, Madonna e Claudio Baglioni.\nDal 2004 al febbraio 2011 \u00e8 direttore artistico di Officine Smeraldo, una struttura italiana di gestioni teatrali private, che segue le programmazioni del Teatro Smeraldo, Teatro Ciak e Teatro Nazionale a Milano, Teatro Celebrazioni a Bologna, Teatro Creberg a Bergamo.\nNel 2011 nasce BaGS Entertainment. Raccogliendo le esperienze professionali di Giorgio Barbolini, Antonio Gnecchi Ruscone e Paolo Scotti la societ\u00e0 si occupa di produzione, distribuzione e management in tutti i settori dello spettacolo.\nNel settembre del 2011 Scotti viene nominato direttore artistico del Creberg Teatro di Bergamo.\nNella stagione 2013/2014 \u00e8 il produttore esecutico, per BaGS Entertainment, dello spettacolo \"Cinecitt\u00e0\" con Christian De Sica.\nNell'aprile del 2017 Scotti lascia BaGS entertainment (nel frattempo divenuta WEC spa).\nA partire dalla stagione 2017/18 oltre alla direzione artistica del Creberg Teatro Bergamo Scotti assume la medesima carica al Teatro Leonardo di Milano, storica residenza della compagnia Quelli di Grock.\nPaolo Scotti e lo sport.\nScotti in giovent\u00f9 ha militato nelle giovanili del Bologna Calcio fino a 16 anni. Nel 1993 tent\u00f2 l'acquisizione del Rimini Calcio senza riuscirvi.\nNel 2000 \u00e8 l'ideatore del film sul primo scudetto della Fortitudo Pallacanestro, ispirato da una frase detta dai suoi figli, \"Ho un'Aquila nel cuore\"."}
{"id": "2995853", "revid": "123533488", "url": "https://it.wikipedia.org/wiki?curid=2995853", "title": "Salvatore Orlando", "text": "Fu figlio terzogenito di Luigi Orlando (1814 \u2013 1896) e Maria Parodi, insieme con i fratelli Giuseppe Orlando (1855 - 1926), Paolo Orlando (1858 - 1943), Rosolino Orlando (1860 - 1924) e Luigi Orlando (1862 - 1933).\nProgett\u00f2 i famosi MAS (Motoscafo Armato Silurante) costruiti nei cantieri e impiegati con successo da Gabriele d'Annunzio, contro la Marina Austro-Ungarica.\nBiografia.\nNel 1877, dopo la laurea alla Regia Scuola Superiore Navale di Genova, entra nel reparto delle officine meccaniche dei Cantieri Navali di Livorno, dimostrando un'ottima propensione alla meccanica dei motori. \nDate le sue doti la carriera \u00e8 veloce, dimostrata dal fatto che nel 1883 \u00e8 direttore delle operazioni del varo della corazzata Lepanto (circa 16.000 tonnellate), varo non facile all'epoca per la ristrettezza dello specchio d'acqua antistante la darsena nuova. \nIl 7 febbraio del 1897 crea, insieme con i fratelli, la societ\u00e0 commerciale in nome collettivo per l'esercizio dei Cantieri Navali Orlando, ma per dissensi sorti fra i fratelli nel 1900 Salvatore insieme con i fratelli Paolo e Luigi recedono dalla societ\u00e0 facendosi liquidare dal fratello Giuseppe che diventer\u00e0 l'unico proprietario. Salvatore entra in politica dedicandosi principalmente a questioni marittime e navali. \nDal 1904 al 1919 \u00e8 eletto alla Camera dei deputati rappresentando Livorno. Nel 1906 \u00e8 nominato membro del comitato cittadino per l'ampliamento del porto di Livorno. Nel 1917 \u00e8 membro della delegazione italiana al Parlamento Interalleato partecipando a Roma ai lavori del parlamento stesso. Nel 1918 \u00e8 nominato sottosegretario di Stato per i Trasporti. Nel 1920 viene nominato Senatore. Nel 1923 parla alla Fabbrica di Idrovolanti a Marina di Pisa, con i quali si diletta pure D'Annunzio atterrando pi\u00f9 volte sul Lago di Massaciuccoli dove, nel 1896, aveva acquistato una villa accanto a quella di Puccini, ancora oggi di propriet\u00e0 della famiglia .\nMassone, \u00e8 affiliato alla loggia di Livorno \"Giordano Bruno\", appartenente al Grande Oriente d'Italia. \nSalvatore Orlando non fu solo un abile ingegnere e imprenditore ma fu membro, socio onorario o presidente in varie associazioni filantropiche o di mutuo soccorso. Fu anche membro dell'esclusivissimo Royal Institute of Naval Architects di Londra, istituto in cui non era facile essere ammessi, perdipi\u00f9 se italiano."}
{"id": "2995855", "revid": "124316630", "url": "https://it.wikipedia.org/wiki?curid=2995855", "title": "Medaglia commemorativa della spedizione in Albania", "text": "La medaglia commemorativa della spedizione in Albania \u00e8 una medaglia del Regno d'Italia istituita dal regio decreto del 7 marzo 1940, n. 683 ed assegnata al personale del Corpo di Spedizione, a quello della Regia Marina e Regia Aeronautica mobilitato, agli equipaggi della marina Mercantile ed ai militarizzati e civili al seguito delle truppe che, tra i giorni 7 e 16 aprile, aveva occupato il territorio gi\u00e0 facente parte del Regno d'Albania. Le caratteristiche del conio della medaglia venivano, nel decreto, lasciate ad altro successivo stabilendo comunque l'istitutivo le dimensioni e colore del nastro della medaglia. Tale decreto, per via dello scoppio della seconda guerra mondiale, non fu mai emanato per cui le ditte che provvidero al conio interpretarono liberamente le caratteristiche da dare all'insegna, senza alcun avallo ufficiale. Della medaglia esistono addirittura quattro versioni che presentano particolarit\u00e0 diverse come la sospensione sia a cambretta sia a duplice anello su foro all'apice della medaglia.\nIl decreto istitutivo \u00e8 stato abrogato nel 2010 .\nE' stata usanza di parecchi militari di usare il nastrino per le operazioni in Albania durante la II Guerra Mondiale.\nInsegne.\nCome gi\u00e0 detto, non essendo stato emanato un decreto che specificasse le caratteristiche del conio della medaglia, le ditte provvidero al conio interpretando liberamente le caratteristiche dell'insegna.\nTra queste versioni segnaliamo quelle che si trovano maggiormente in circolazione.\nConiazione \"Fratelli Lorioli-Milano (Publio Morbiducci)\".\nMedaglia.\nLa medaglia \u00e8 costituita da una disco di bronzo, o di zama, dal diametro di 33\u00a0mm con attacco a cambretta o a duplice anello:\nNastrino.\nIl nastrino, di 37\u00a0mm, presenta 13 righe verticali di 2\u00a0mm ciascuna, alternate nei colori nero e rosso, della bandiera albanese.\nConiazione \"Stefano Johnson-Milano (Crippa Emilio)\".\nMedaglia.\nLa medaglia \u00e8 costituita da una disco di bronzo dal diametro di 32\u00a0mm. con attacco a cambretta:\nNastrino.\nIl nastrino, di 37\u00a0mm, presenta 13 righe verticali di 2\u00a0mm ciascuna, alternate nei colori nero e rosso, della bandiera albanese.\nConiazione sconosciuta.\nEsistono delle versioni di cui si ignora la ditta. Di queste se ne conoscono due versioni che, pur essendo sconosciuta la coniazione, sono presenti molti elementi in circolazione:\nVersione \"Uno\".\nMedaglia.\nLa medaglia \u00e8 costituita da una disco di bronzo dal diametro di 32\u00a0mm con attacco a cambretta:\nNastrino.\nIl nastrino, di 37\u00a0mm, presenta 13 righe verticali di 2\u00a0mm ciascuna, alternate nei colori nero e rosso, della bandiera albanese.\nVersione \"Due\".\nMedaglia.\nLa medaglia \u00e8 costituita da una disco di bronzo dal diametro di 33\u00a0mm con attacco a cambretta:\nNastrino.\nIl nastrino, di 37\u00a0mm, presenta 13 righe verticali di 2\u00a0mm ciascuna, alternate nei colori della bandiera albanese: nero e rosso."}
{"id": "2995865", "revid": "219355", "url": "https://it.wikipedia.org/wiki?curid=2995865", "title": "Anselme Payen Award", "text": ""}
{"id": "2995869", "revid": "219355", "url": "https://it.wikipedia.org/wiki?curid=2995869", "title": "Premio Anselme Payen", "text": ""}
{"id": "2995873", "revid": "1924342", "url": "https://it.wikipedia.org/wiki?curid=2995873", "title": "Young Hearts Run Free", "text": "Young Hearts Run Free \u00e8 un brano musicale interpretato dalla cantante soul statunitense Candi Staton, pubblicata nel 1976 come singolo tratto dall'album uomonimo.\nIl 45 giri \u00e8 stato per una settimana al primo posto della classifica \"Hot Soul Singles\", ed ha inoltre raggiunto la posizione numero 20 all'interno della Billboard Hot 100 Singles Chart. \u00c8 stato, insieme a \"Run to Me\" e \"Destiny\", uno dei brani da discoteca pi\u00f9 famosi di sempre: nella Top 10 della \"UK Singles Chart\" raggiunse la posizione numero 2 dietro a \"You to Me Are Everything\" dei The Real Thing.\nCover.\nUna delle cover pi\u00f9 famose del brano musicale \u00e8 della cantante statunitense Kym Mazelle, inserita nella colonna sonora di Romeo + Giulietta di William Shakespeare del 1996.\nNel 2005 la cantante statunitense Gloria Estefan ha riadattato il brano per la serie televisiva \"Desperate Housewives\"."}
{"id": "2995875", "revid": "48344", "url": "https://it.wikipedia.org/wiki?curid=2995875", "title": "Fahrenheit 451 (romanzo)", "text": ""}
{"id": "2995888", "revid": "287204", "url": "https://it.wikipedia.org/wiki?curid=2995888", "title": "Piotrovskij", "text": ""}
{"id": "2995889", "revid": "32760456", "url": "https://it.wikipedia.org/wiki?curid=2995889", "title": "P\u00ebtr", "text": ""}
{"id": "2995900", "revid": "363629", "url": "https://it.wikipedia.org/wiki?curid=2995900", "title": "Medaglia commemorativa della campagna di Spagna", "text": "La medaglia commemorativa della campagna di Spagna \u00e8 una medaglia istituita dal Regno d'Italia con il regio decreto 6 giugno 1940, n. 1244 ed assegnata ai componenti del Corpo Truppe Volontarie, della Missione Navale, ai militarizzati, assimilati e civili al seguito dei reparti operanti, ai volontari italiani arruolati nel Tercio Extranjero oltre al personale della Regia Marina e Regia Aeronautica che avevano partecipato con azioni e servizi alla campagna contro la Repubblica Spagnola.\nLa concessione veniva subordinata all'aver trascorso in Spagna, presso reparti operanti, almeno tre mesi, mentre per gli appartenenti alla Regia Marina e Regia Aeronautica, rispettivamente, essere stati imbarcati per tre mesi o aver compiuto tre azioni di volo.\nIl conferimento venne esteso anche ai marittimi di navi mercantili nonch\u00e9 al personale delle linee aeree in relazione a servizi connessi alla campagna.\nInsegne.\nMedaglia.\nLa medaglia \u00e8 costituita da una disco di bronzo dal diametro di 33\u00a0mm. con attacco a cambretta:\nNastrino.\nIl nastrino, di 37\u00a0mm, presenta 7 righe verticali, alternate dai colori rosso (6\u00a0mm), giallo (6,5\u00a0mm) della bandiera spagnola e nero agli esterni (3\u00a0mm) del fascismo."}
{"id": "2995901", "revid": "32760644", "url": "https://it.wikipedia.org/wiki?curid=2995901", "title": "Fase di latenza", "text": ""}
{"id": "2995906", "revid": "1573940", "url": "https://it.wikipedia.org/wiki?curid=2995906", "title": "Nimvar", "text": "N\u012bmvar (farsi \u0646\u06cc\u0645\u200c\u0648\u0631) \u00e8 una citt\u00e0 dello shahrest\u0101n di Mahalat, circoscrizione Centrale, nella provincia di Markazi in Iran. Aveva, nel 2006, una popolazione di 5.731 abitanti. \nLuoghi d'interesse sono:"}
{"id": "2995907", "revid": "767487", "url": "https://it.wikipedia.org/wiki?curid=2995907", "title": "Murphy (romanzo)", "text": "Murphy, pubblicato nel 1938, \u00e8 un romanzo e la terza opera di narrativa dello scrittore, poeta e drammaturgo irlandese Samuel Beckett. Si tratta del suo secondo libro in prosa, pubblicato dopo la raccolta di racconti \"Pi\u00f9 pene che pane\" (uscita nel 1934) e scritto dopo il suo primo romanzo rimasto inedito (fino al 1992, pubblicazione postuma), \"Dream of Fair to Middling Women\". Fu scritto in inglese, a differenza di diverse sue opere successive che vennero composte in francese, e venne poi tradotto in francese dallo scrittore stesso, con l'aiuto dell'amico Alfred P\u00e9ron, nel 1947. Dopo numerosi rifiuti, il romanzo venne pubblicato da Routledge su raccomandazione del pittore amico di Beckett, Jack Butler Yeats.\nIn italiano esistono due traduzioni: una, tradotta dal francese, di Franco Quadri (1962) e un'altra, dall'inglese, di Gabriele Frasca (2003).\nTrama.\nLa trama riguarda l'eponimo \u201csolipsista depresso\u201d. Murphy che, incitato a trovare un impiego dalla sua amante Celia Kelly, inizia a lavorare come infermiere alla Magdalen Mental Mercyseat e scopre che la pazzia dei pazienti \u00e8 un'attraente alternativa all'esistenza cosciente.\n\"Murphy\" \u00e8 un esempio del grande interesse di Beckett per le possibilit\u00e0 artistiche e metaforiche degli scacchi. Verso la fine del romanzo, Murphy fa una partita a scacchi con il signor Endon, un paziente che \u00e8 \u201cil pi\u00f9 carino e docile rimbambito di tutto l'istituto\u201d; Murphy, per\u00f2, non riesce a riprodurre il gioco simmetrico e ciclico del suo avversario, esattamente come \u00e8 incapace di lasciarsi andare a uno stato di gioia catatonica. Si licenzia \u201ccon lo scacco matto nel cuore\u201d e muore poco tempo dopo. Beckett riferisce la partita con una precisa notazione descrittiva, completa di un commento comico e puntiglioso.\nAmbientato tra l'Irlanda e l'Inghilterra, il romanzo \u00e8 causticamente satirico ai danni dello Stato Libero d'Irlanda che aveva censurato da poco l'opera di Beckett \"Pi\u00f9 pene che pane\": l'astrologo che Murphy consulta \u00e8 famoso \u201cin tutto il Mondo Civilizzato e nello Libero Stato d'Irlanda\u201d; \u201cper essere una ragazza irlandese\u201d l'ammiratrice di Murphy, la signorina Counihan, era \u201ceccezionalmente antropoide\u201d; nel General Post Office, teatro della Sollevazione di Pasqua del 1916, Neary assalta le natiche della statua del mitico eroe irlandese C\u00fachulainn scolpita da Oliver Sheppard (la statua in realt\u00e0 non ha natiche). Il romanzo presenta anche un ritratto pungente del poeta Austin Clarke attraverso il dipsomane Austin Ticklepenny, dedito a \u201cmanstuprazioni\u201d non contraccambiate di Murphy sotto il tavolo; non seguendo il consiglio dello scrittore e politico Oliver St. John Gogarty, Clarke rifiut\u00f2 di fare causa a Beckett.\nIn realt\u00e0 Murphy non pu\u00f2 diventare pazzo per raggiungere la libert\u00e0. Si volge invece al nulla e le sue ceneri vengono giustamente sparse tra la sporcizia di un bar. Anche Celia scopre la bellezza del nulla quando perde il suo amato, Murphy, e con il peggiorare della salute di suo nonno. Come nella sua opera pi\u00f9 tarda, \"Aspettando Godot\", Beckett trasforma impercettibilmente la commedia nel terrore della non-esistenza.\nTra i pensatori che influenzano il dibattito mente-corpo di \"Murphy\" ci sono Spinoza, Cartesio e il poco conosciuto seguace dell'occasionalismo, il fiammingo Arnold Geulincx."}
{"id": "2995910", "revid": "729019", "url": "https://it.wikipedia.org/wiki?curid=2995910", "title": "Leonardo Cominotto", "text": "Biografia.\nA due anni rimane orfano di padre. La madre veneziana, rimasta vedova, ritorn\u00f2 con i figli a Venezia. \nDa giovanissimo viene avviato alla pittura dallo zio, valente pittore di nature morte.\nNel 1914, seguendo la sua passione per la pittura, si iscrive all'Accademia di Belle Arti di Venezia.\nChiamato alle armi nel corso della Prima guerra mondiale, \u00e8 in servizio nella valle del Natisone quando avviene la ritirata di Caporetto.\nCongedato alla fine del conflitto nel 1918, riprende gli studi interrotti e, per aiutare la famiglia in precarie condizioni economiche, lavora come decoratore di vetri a Murano. All'Accademia \u00e8 allievo di Augusto S\u00e8zanne e frequenta la scuola libera del paesaggio di Guglielmo Ciardi. \nSi diploma nel 1920, ottiene un posto come insegnante e continua nella sua intensa attivit\u00e0 pittorica.\nAll'inizio della Seconda guerra mondiale, viene inviato dal Ministero degli Esteri presso l'Istituto di Cultura Italiano come insegnante nel Liceo Italiano, prima in Grecia a Salonicco nel 1941, e successivamente nel 1942 in Romania, a Bucarest. \nDurante questo periodo si dedica prevalentemente ai ritratti, ed esegue quello della Principessa Elena di Grecia, moglie del Re Carol II di Romania. Conosce il pittore di corte Eustache Stoenescu, e tra i due pittori si instaura un rapporto di amicizia che durer\u00e0 fino alla morte dell'amico romeno avvenuta a New York nel 1957.\nNel 1946 rientra a Venezia dove continua a dedicarsi alla pittura fino alla sua morte improvvisa nel 1966."}
{"id": "2995911", "revid": "508974", "url": "https://it.wikipedia.org/wiki?curid=2995911", "title": "Abarbanel", "text": ""}
{"id": "2995918", "revid": "137232", "url": "https://it.wikipedia.org/wiki?curid=2995918", "title": "Attacco alla Freedom Flotilla", "text": ""}
{"id": "2995922", "revid": "32760915", "url": "https://it.wikipedia.org/wiki?curid=2995922", "title": "Cristalli di quarzo", "text": ""}
{"id": "2995924", "revid": "47767", "url": "https://it.wikipedia.org/wiki?curid=2995924", "title": "Severa", "text": ""}
{"id": "2995933", "revid": "287204", "url": "https://it.wikipedia.org/wiki?curid=2995933", "title": "Petrovic", "text": ""}
{"id": "2995934", "revid": "32761044", "url": "https://it.wikipedia.org/wiki?curid=2995934", "title": "Petrovi\u0107", "text": ""}
{"id": "2995936", "revid": "31886", "url": "https://it.wikipedia.org/wiki?curid=2995936", "title": "Ostia (zoologia)", "text": ""}
{"id": "2995938", "revid": "729019", "url": "https://it.wikipedia.org/wiki?curid=2995938", "title": "Stazione di Suno", "text": "La stazione di Suno \u00e8 una fermata ferroviaria posta sulla linea Novara-Domodossola al servizio dell'omonimo comune.\nStoria.\nLa stazione di Suno fu inaugurata nel 1864, con l'apertura della tratta Novara-Gozzano.\nStrutture e impianti.\nLa fermata \u00e8 gestita da Rete Ferroviaria Italiana la quale ai fini commerciali classifica l'impianto nella categoria \"Bronze\".\nIl fabbricato viaggiatori della fermata di Suno \u00e8 un edificio a tre moduli. La fermata risultava impresenziata quando \u00e8 stata elettrificata la linea nel 2001. Accanto all'ex fabbricato viaggiatori, chiuso all'utenza, vi \u00e8 l'accesso alla banchina dell'unico binario presente.\nUn modulo del piano terreno del fabbricato \u00e8 utilizzato da RFI per le apparecchiature di linea GSM-R. Nelle immediate vicinanze vi \u00e8 un piccolo e basso stabile, di foggia pi\u00f9 moderna della stazione che contiene le apparecchiature per il funzionamento dei sette passaggi a livello e segnali sulla tratta che include la stazione stessa. In parte a questo stabile \u00e8 presente un motogeneratore per assicurare il corretto funzionamento delle apparecchiature in caso di avaria della rete elettrica.\nLa fermata \u00e8 adiacente ad un passaggio a livello, situato sul lato Novara. Sul lato Domodossola sono presenti due piccoli prefabbricati ospitanti una panca coperta dalle intemperie che \u00e8 l'attuale zona di attesa del treno.\nNel 2016 la fermata ha subito un intervento di ristrutturazione consistente in una nuova illuminazione esterna e la recinzione dell'area ex servizi igienici e magazzino merci, in previsione del futuro ampliamento del Museo Ferroviario. Ad aprile 2017 RFI ha provveduto a dare una ristrutturata esterna agli edifici lungo la banchina. Ora risulta imbiancato con i colori della stazione anche il magazzino merci (MM), prima in nudo cemento.\nLa stazione di Suno non \u00e8 sempre stata di colore giallo e con l'attuale architettura. Documenti presenti nel Museo Ferroviario testimoniano che in passato, circa negli anni '70/'80 era di colore rosso con un \"gabbiotto\" sporgente sulla banchina per ospitare gli apparati di manovra dei passaggi a livello. Questo \u00e8 stato rimosso sicuramente dopo il 1984 quando l'ammodernamento della linea ha reso impresenziata la fermata. In un passato ancora pi\u00f9 remoto, sul lato che affaccia la piazza antistante, quella che ora \u00e8 una finestra murata era una porta del tutto simile alle altre. Si pu\u00f2 notare ancora il gradino basso e il secondo gradino utilizzato come davanzale. La finestra \u00e8 stata murata, in una sessione di manutenzione, perch\u00e9 le persiane delle stesse risultavano danneggiate a causa l'interferenza con il piccolo tetto metallico, ora rimosso, che proteggeva lo schermo con gli orari che nessuno ricorda acceso, perch\u00e9 da sempre danneggiato da atto vandalico. Lo stesso, con il sopra citato tetto sono stati rimossi tra il 2013 e il 2017 in tempi differenti. Sul lato binari era presente una obliteratrice di prima generazione (gialla e rettangolare), poi rimossa e sostituita con una di quelle oblunghe moderne verdi e grigie, ma mai entrata in funzione, rimossa anch'essa prima del 2017. Sul lato che affaccia verso Domodossola, la finestra del piano superiore \u00e8 murata in modo che dall'esterno sembri solo con le persiane chiuse; non si ha notizia del periodo di questa modifica.\nMuseo Ferroviario di Suno.\nLa parte non utilizzata da RFI del fabbricato viaggiatori \u00e8 in comodato d'uso, per mezzo del comune stesso di Suno, all'associazione Ferroamatori Sunesi &amp; Fermodellisti Sunesi che vi ha allestito il Museo Ferroviario di Suno, inaugurato il 25 aprile 2013. Il museo include nella sua collezione cimeli storici, diorami e modelli legati al mondo dei treni e delle ferrovie.\nMovimento.\nLa fermata \u00e8 servita da treni regionali svolti da Trenitalia nell'ambito del contratto di servizio stipulato con la Regione Piemonte."}
{"id": "2995951", "revid": "2091899", "url": "https://it.wikipedia.org/wiki?curid=2995951", "title": "Bruno Alfieri", "text": "\u00c8 stato uno dei pi\u00f9 noti critici ed editori d'arte italiani e ha portato dall'estero in Italia artisti e designer tra cui Jackson Pollock e Le Corbusier, dando il suo contributo alla cultura dell'arte con numerose monografie su pittori italiani (tra cui Piero Dorazio e Giuseppe Santomaso) e stranieri (\u00e8 sua la prima monografia pubblicata su Paul Klee) e con la pubblicazione del catalogo della Biennale d'arte di Venezia degli anni dal 1947 al 1952.\nBiografia.\nGiornalista e critico d'arte.\nNato a Napoli l'11 maggio 1927 e scomparso a Milano il 1\u00ba luglio 2008, figlio di Vittorio direttore della Casa Editrice Treves di Milano (poi diventata Garzanti Editore) fino al 1938 e, dal 1939, libraio-editore a Venezia.\nBruno inizia molto presto la sua carriera di giornalista e critico d'arte nel 1946 come corrispondente del \"Journal de Gen\u00e9ve\" dall'Italia occupandosi di arte, cinema e cronaca.\nFin dal 1947 \u00e8 profondamente interessato alle arti visive e scrive \"Paul Klee\", la prima monografia sull'artista, pubblicata a Venezia da I.T.E.\nVenezia e Biennali d'arte.\nNel 1948 inizia a lavorare nella casa editrice del padre, la Alfieri Edizioni d'Arte di Venezia, curando in particolare i cataloghi delle Biennali del 1948, 1950 e 1952 e alcune monografie d'arte moderna (tra cui quelli di Piero Dorazio, Osvaldo Licini, Giuseppe Santomaso) e i cataloghi delle grandi mostre di Palazzo Ducale, Ca' Rezzonico, Palazzo Grassi, Museo Correr e Palazzo Vendramin Calergi. Si occupa anche della rivista \"Arte Veneta\" ideata da Vittorio Alfieri nel 1947.\nNello stesso anno conosce Peggy Guggenheim e cura la pubblicazione del catalogo della sua collezione esposta alla Biennale di Venezia.\nAssieme ai critici d'arte Giuseppe Marchiori e Oreste Ferrari fonda nel 1949 \"Le Tre Mani\", un sodalizio che intende promuovere l'arte dell'\u00c9cole de Paris in Italia e che organizza le mostre personali di \u00c9douard Pignon e Anri Georges Adam.\nNel 1950, in occasione della XXV Biennale di Venezia organizza all'Ala Napoleonica di piazza S. Marco la prima mostra personale in Europa di Jackson Pollock con opere della collezione Guggenheim (riproposta nuovamente dal Museo Correr nel luglio 2002) a memoria di quella che fu l'importanza di un evento storico dal punto di vista dello sviluppo dell'arte moderna americana e dei suoi artisti in Europa.\nNe nasce una polemica con una stroncatura del settimanale \"Time\" di New York e una celebre risposta di Pollock: \nPer la mostra pubblica un breve catalogo di quattro pagine con il testo \"Breve discorso sui quadri di Pollock\".\nNello stesso anno pubblica il numero unico \"L'Arte Moderna\".\nRiviste e collaborazioni.\nTra il 1948 e il 1954 inizia un fitto epistolario con Jean Dubuffet, allora \"marchard de vins en gros\" in rue Vaugirard a Parigi a proposito del suo pamphlet \"L'Art brut preferee aux Arts culturels\", e con Max Bill sui rapporti tra forma e funzione. Frequentazione, collaborazione e sodallizio con Giulio Carlo Argan, Sergio Bettini, Emile Langui, Paul Delvaux, Giuseppe Santomaso, Piero Dorazio, Alberto Burri, Vedova e molti altri artisti italiani e stranieri d'avanguardia.\nCollabora a \"\"Civilt\u00e0 delle macchine\" dal '53 al '57 diretto da Leonardo Sinisgalli, \"Stile industria\"\" diretto da Alberto Rosselli e \"Comunit\u00e0\" rivista voluta e diretta da Adriano Olivetti, per la quale Bruno Alfieri contribu\u00ec, come consulente ed esperto, alla ricerca e allo sviluppo del suo programma culturale dedicato all'arte e al design, sodalizio che durer\u00e0 diversi anni.\nNell'autunno del 1954 si trasferisce a Milano per fondare la rivista \"\"Arte Lombarda\". A seguire nel 1955 fonda e dirige con Ernst Goldschmidt la rivista d'arte contemporanea \"Quadrum\", edita a Bruxelles con il patrocinio del Palais des Beaux-Arts, diretto da Pierre Janlet.\n\u00c8 tra i fondatori dell'Associazione per il disegno industriale (ADI).\nNel 1957 nasce la rivista d'architettura internazionale \"Zodiac\" fondata dalle Edizioni di Comunit\u00e0 per iniziativa di Bruno Alfieri. La rivista \u00e8 stata diretta inizialmente da un comitato composto da Adriano Olivetti (presidente) e altre importanti figure tra cui Giulio Carlo Argan, Sergio Bettini, Riccardo Musatti, Geno Pampaloni e in seguito da Renzo Zorzi.\nLa rivista chiude dopo le dimissioni di Bruno Alfieri nel 1963. Le ridar\u00e0 vita nel 1989 Renato Minetto che ne rimane in seguito direttore ed editore, con Bruno Alfieri collaboratore editoriale per alcuni numeri.\nTra il 1959 e il 1960 dirige l'ufficio stampa della Triennale di Milano, mentre sempre nel 1959 \u00e8 nella giuria del premio Compasso d'Oro anno in cui verr\u00e0 premiata la mitica Fiat 500.\nNel 1960 fonda e dirige la rivista internazionale d'arte d'avanguardia \"Metro\", pubblicata a Milano e distribuita negli USA da George Wittenborn: la prima rivista al mondo a lanciare gli artisti americani della pop art (Rauschenberg, Jasper Johns, Roy Lichtenstein, Claes Oldenburg, Dine, ecc.). Metro cesser\u00e0 la pubblicazione nel 1972. Oggi \u00e8 considerata la pi\u00f9 bella rivista d'arte d'avanguardia pubblicata, un'opera da collezione. \nTra le altre riviste fondate e pubblicate da Bruno Alfieri vanno ricordate: \"Pagina\", 1962, rivista di grafica alla quale collaborano Bruno Munari, Saul Bass, Stefan Themerson, Bob Noorda, Giancarlo Iliprandi, Max Bill, Heiz Waibl, Massimo Vignelli, Pino Tovaglia, Leo Lionni, ecc. Di \"Pagina\" escono 6 numeri semestrali.\nSi ricorda anche la rivista \"Marmo\", 1963 - 1965 e la pi\u00f9 nota rivista di architettura \"Lotus\" (nome preso dalla nota casa automobilistica che allora correva in Formula 1) che ceder\u00e0 poi alla casa editrice Electa nel 1973. Lotus pubblicher\u00e0 per prima il famoso saggio \"Learning from Las Vegas\"\" di Robert Venturi, edito successivamente come libro da George Wittenborn.\nNel 1967 torna a Venezia e assume la direzione della Alfieri Edizioni d'Arte aprendo in contemporanea la Libreria Alfieri (ex Serenissima) assieme alla moglie Luisa.\nNel 1973 cede la casa editrice alla Electa di Milano di cui diventa vice presidente fino al 1979. Ne dirige anche la Alfieri Edizioni d'Arte, la divisione periodici e l'ufficio di Roma.\nTra il 1976 e il 1978 \u00e8 direttore del mensile Interni.\nAutomobilismo.\nDopo la Alfieri di Venezia fonda a Milano nel 1979 la nota casa editrice Automobilia \"Societ\u00e0 per la Storia e l'immagine dell'Automobile\" e lascia definitivamente l'Electa. Con Automobilia pubblica numerosi saggi e cataloghi ragionati sulle note case automobilistiche come la Ferrari, per la quale pubblica in esclusiva per diversi anni grazie all'appoggio diretto di Enzo Ferrari, l'Alfa Romeo,Lancia, Maserati, Mercedes, Porsche, Lamborghini,Jaguar, Abarth,Cisitalia. Pubblica inoltre dei cataloghi ragionati sui pi\u00f9 noti carrozzieri Italiani: Pininfarina, Giugiaro/ItalDesign, Ghia. Negli anni a venire fonda le riviste \"\"Le Grandi automobili\"(1983-2005) e \"Ferrarissima\"(semestrale 1984-2006) considerata la migliore rivista sulla casa di Maranello, \"Rivista Lamborghini\" (1988-1991) e \"Zuffenhausen\"\" dedicata al marchio Porsche (2005-2006).\nNel 1993 fonda il premio internazionale \"L'Automobile pi\u00f9 Bella del Mondo\" dedicato alla bellezza dell'automobile con una giuria di eccezione tra cui Gillo Dorfles, Piero Dorazio, Gianni Berengo Gardin (amico storico), Massimo Vignelli, Vico Magistretti e molti altri.\nMostre.\nDal 1996 sempre con Automobilia d\u00e0 vita ai progetti e mostre \"\"Colore in Movimento\" alla Triennale di Milano, nel 1997 \"Sculture in Movimento\" sempre alla Triennale e dal 1999 la mostra annuale \"Design in Movimento\" dedicata al Car Design e ai centri stile.\n\u00c8 del settembre 2002 la mostra \"The Italian avantgard in Car Design\"\" organizzata all'Armory di New York, curata da Massimo Vignelli e allestita da Benedetto Camerana.\nBruno Alfieri scompare a Milano il 1\u00ba luglio 2008 pochi giorni prima dell'inaugurazione della mostra \"Conrad Marca-Relli e l'Espressionismo Astratto Americano\", da lui voluta, patrocinata dal Comune di Milano e in collaborazione con L'Archivio Marca-Relli di Parma, progetto portato a termine dalla figlia Verde.\nFigli.\nDalla moglie Luisa ha 2 figli, Ippolito (Milano, 1966) e Verde (Venezia, 1969)."}
{"id": "2995953", "revid": "110157", "url": "https://it.wikipedia.org/wiki?curid=2995953", "title": "You to Me Are Everything", "text": "You to Me Are Everything \u00e8 un brano musicale scritto da Ken Gold e Michael Denne e prodotto da Ken Gold, pubblicato come singolo di debutto del gruppo musicale The Real Thing nel 1976.\nIl 45 giri \u00e8 stato per tre settimane del luglio 1976 al numero uno della classifica del Regno Unito. Nel mese di marzo 1986 una versione remixata del brano ha raggiunto la posizione numero cinque.\nLa canzone ha invece avuto un successo decisamente pi\u00f9 contenuto negli Stati Uniti, dove ha raggiunto la posizione numero 64 della Billboard Hot 100 Singles Chart e il numero 28 nella Billboard R &amp; B Chart.\nIl brano \u00e8 stato successivamente oggetto di cover da parte di Frankie Valli, Tiny Tim, Public Enemy e Sean Maguire. Nel 1997 la cantautrice italiana Marina Rei ha registrato la cover \"Primavera\", che ha riscosso un buon successo."}
{"id": "2995957", "revid": "179980", "url": "https://it.wikipedia.org/wiki?curid=2995957", "title": "Atl\u00e9tico Minero", "text": ""}
{"id": "2995958", "revid": "483293", "url": "https://it.wikipedia.org/wiki?curid=2995958", "title": "JPMorgan Chase Open", "text": ""}
{"id": "2995959", "revid": "41793", "url": "https://it.wikipedia.org/wiki?curid=2995959", "title": "Campionato del mondo di calcio 2010", "text": ""}
{"id": "2995960", "revid": "483293", "url": "https://it.wikipedia.org/wiki?curid=2995960", "title": "Zurich Open", "text": ""}
{"id": "2995961", "revid": "339392", "url": "https://it.wikipedia.org/wiki?curid=2995961", "title": "French Open", "text": ""}
{"id": "2995963", "revid": "306856", "url": "https://it.wikipedia.org/wiki?curid=2995963", "title": "Locomotiva FS 545", "text": "Le locomotive gruppo 545 sono state un gruppo di locomotive a vapore, con rodiggio 2-2-0, che le Ferrovie dello Stato acquisirono, dopo il 1906, in seguito al riscatto della Rete Adriatica.\nStoria.\nLe locomotive del gruppo 545 FS vennero costruite a partire dal 1887, su commissione della Societ\u00e0 Italiana per le strade ferrate meridionali, dalla \"Kessler Lokomotivfabrik\" di Esslingen che ne consegn\u00f2 10 unit\u00e0 e dalla Maffei di Monaco di Baviera che ne costru\u00ec 22. Una sola unit\u00e0, la 5471, venne costruita nel 1889 dalle \"Officine Ferroviarie di Verona\". Un successivo ordine per 13 unit\u00e0 venne consegnato tra 1890 e 1891 dalla Societ\u00e0 Italiana Ernesto Breda per Costruzioni Meccaniche. Le locomotive, immatricolate nel \"gruppo 180 SFM\", trovarono impiego alla trazione dei treni viaggiatori veloci sulla direttrice Adriatica e sulle linee principali della Rete Adriatica. Vennero acquisite dalle Ferrovie dello Stato a partire dal 1906.\nSi ritrovano ancora immatricolate nell'album delle locomotive FS del 1915.\nCaratteristiche tecniche.\nLa locomotiva fu costruita con il rodiggio 2-2-0 tipico delle locomotive veloci da treno viaggiatori; era una macchina a vapore saturo, a 2 cilindri esterni a semplice espansione con distribuzione del tipo Stephenson a cassetto piano.\nLa locomotiva era costituita da un carro su cui erano disposte le due grandi ruote motrici accoppiate del diametro di 1.920\u00a0mm. La parte anteriore poggiava su un carrello di guida a due assi da 960\u00a0mm. Erano dotate di freno continuo automatico ad aria compressa e di riscaldamento a vapore per le carrozza. Alla locomotiva era accoppiato un tender a tre assi della lunghezza di 6,305\u00a0m con ruote piuttosto grosse del diametro di 1.220\u00a0mm."}
{"id": "2995966", "revid": "33751", "url": "https://it.wikipedia.org/wiki?curid=2995966", "title": "H\u00e9rcules Footbal Club", "text": ""}
{"id": "2995969", "revid": "838137", "url": "https://it.wikipedia.org/wiki?curid=2995969", "title": "Templum", "text": "Il templum, nella religione romana, rappresentava lo spazio consacrato dall'augure secondo il rito dell'inauguratio, destinato alla divinazione tramite \"auspicia\" o al culto delle divinit\u00e0.\nIl \"templum\" veniva tracciato in aria dall'augure, con uno speciale bastone, il lituo, con il quale veniva ricavata una porzione sacra di cielo, che veniva quindi orientata e ripartita in regioni \"fas\" e \"nefas\" (cio\u00e8 gradite o sgradite agli dei) allo scopo di trarne presagi dal volo degli uccelli.\nA tale spazio consacrato corrispondeva sulla terra un analogo spazio che poteva essere sia temporaneo (legato alla durata del singolo rito di divinazione) sia permanentemente destinato all'esecuzione di sacrifici e al culto degli dei. In tal caso il luogo diveniva sede di un edificio di culto: un'ara o un \"aedes\", vera e propria dimora del dio."}
{"id": "2995977", "revid": "32761532", "url": "https://it.wikipedia.org/wiki?curid=2995977", "title": "Kate Elizabeth Winslet", "text": ""}
{"id": "2995978", "revid": "287204", "url": "https://it.wikipedia.org/wiki?curid=2995978", "title": "Gran Premio di superbike di Valencia 2008", "text": "Il Gran Premio di superbike di Valencia 2008 \u00e8 la terza prova del mondiale superbike 2008, nello stesso fine settimana si corre il terzo gran premio stagionale del mondiale supersport 2008 ed il primo gran premio stagionale della Superstock 1000 FIM Cup 2008.\nSuperbike.\nLe classifiche del Campionato mondiale Superbike sono le seguenti:\nSuperpole.\nI primi sedici piloti partecipano alla superpole i restanti si qualificano con il miglior tempo ottenuto nelle due sessioni di qualifica.\nGara 1.\nfonte:\nGara uno vede una fuga iniziale di Neukirchner su Suzuki, inseguito da Checa che rimonta da centro gruppo, mentre alle sue spalle le Ducati di Bayliss e di Lanzi si contendono il terzo gradino del podio.\nAll'ultima curva lo spagnolo porta un attacco al pilota della Suzuki e finiscono entrambi a terra, mentre nello stesso momento Lanzi sorpassa Bayliss e ritrova cos\u00ec la vittoria, proprio davanti al suo ex compagno di squadra.\nGara 2.\nfonte:\nIn gara due \u00e8 Haga a tenere in pugno la corsa, superando e controllando Bayliss fin sotto la bandiera a scacchi.\nSupersport.\nQualifiche.\nfonte:\nGara.\nfonte:\nSuperstock.\nQualifiche.\nfonte:\nGara.\nfonte:"}
{"id": "2995982", "revid": "729019", "url": "https://it.wikipedia.org/wiki?curid=2995982", "title": "Forte Puin", "text": "Il Forte Pu\u00ecn \u00e8 il primo dei forti fuori le Mura che si incontrano dirigendosi verso nord, dopo essersi lasciati alle spalle Forte Sperone, che in passato rappresentava il limite nord della cinta muraria a protezione della citt\u00e0 di Genova. A nord del monte Peralto, proseguendo lungo la dorsale che divide la val Bisagno e la val Polcevera sono presenti alcune fortificazioni isolate che traggono origine dalle fortificazioni campali allestite nel 1747, per fronteggiare le truppe austriache durante la Guerra di successione austriaca, nei punti in cui erano posizionate delle ridotte.\nIl nome del forte deriva dalla settecentesca \"Baracca di Puin\", situata pressappoco pi\u00f9 sotto dove oggi troviamo il ristorante Ostaja de Baracche, \"delle baracche\" appunto.\nStoria.\nSecondo alcune fonti, la costruzione su Monte Mois\u00e8 di una torre a pianta quadrata, costruita come caposaldo sulla contingente di forte Sperone. risale al periodo napoleonico. In realt\u00e0, la realizzazione di Forte Pu\u00ecn fu ideata nel 1815 dagli ingegneri del Corpo Reale del Genio Sardo, con lo scopo, come quello delle altre due opere permanenti progettate (Forte Fratello Minore e Forte Fratello Maggiore), di riempire il vuoto nel crinale tra lo Sperone e il Forte Diamante.\nI lavori iniziarono nel 1815, con la costruzione della torre centrale, mentre tre anni dopo fu iniziata la cinta di protezione attorno completata nel 1828. I lavori terminarono nel 1830, ed intorno a met\u00e0 Ottocento l'opera disponeva di due cannoni campali da 8 cm, due obici lunghi, due petrieri e quattro cannoncini. La torre, a pianta rettangolare, poteva ospitare una guarnigione fissa di 28 soldati, a cui in caso di necessit\u00e0 se ne potevano aggiungere 45 da sistemare \"paglia a terra\".\nIl forte venne poi abbandonato nell'ultimo decennio dell'Ottocento, e \"radiato\" dalle liste militari del 1908.\nDopo un lungo periodo di abbandono, nel 1963 il forte fu chiesto in concessione dal privato dott. Fausto Parodi, che dopo averlo restaurato a proprie spese, vi abit\u00f2 per circa vent'anni.\nOggi il forte dopo gli interventi degli anni '60 e dopo piccoli interventi da parte del Comune di Genova, \u00e8 in buone condizioni, ma al momento non \u00e8 visitabile.\nStruttura.\nIl complesso consiste in una torre centrale a due piani con tre piccoli magazzini sotterranei raggiungibili da una scalinata, l'accesso all'interno era possibile passando un ponte levatoio che consentiva il passaggio oltre il fossato di protezione.\nTramite una breve scalinata si entra nella torre, dove al piano terra troviamo due locali con cucinino, la scala di servizio poi oltre a condurre verso i magazzini sotterranei, porta al secondo piano composto originariamente da due vani.\nIl restauro degli anni sessanta ha prodotto alcune modifiche concretizzate con l'innalzamento di una tramezza per ricavare nel vano nord due locali, la collocazione di nuove inferriate al posto di quelle originarie asportate negli anni, e la realizzazione dei servizi igienici.\nL'accesso alla copertura della torre \u00e8 possibile tramite una ripida scala, che conduce alla terrazza di copertura leggermente in declivio per facilitare l'evacuazione delle acque piovane verso un canale che alimentava la cisterna dell'acqua.\nLe caditoie sono attualmente provviste di grate grazie all'intervento del comune, l'originario pavimento in mattoni, negli anni sessanta fu fatto piastrellare e successivamente ristrutturato sempre dal comune di Genova."}
{"id": "2995983", "revid": "32761589", "url": "https://it.wikipedia.org/wiki?curid=2995983", "title": "Hugh John Mungo Grant", "text": ""}
{"id": "2995984", "revid": "22475", "url": "https://it.wikipedia.org/wiki?curid=2995984", "title": "Saveh", "text": "S\u0101veh (farsi \u0633\u0627\u0648\u0647) \u00e8 il capoluogo dello shahrest\u0101n di Saveh, circoscrizione Centrale, nella provincia di Markazi in Iran. Aveva, nel 2016, una popolazione di 220,762 abitanti.\nSaveh ha una vasta produzione di frumento e cotone, ed \u00e8 nota anche per melograni e meloni. La sua zona industriale (\"Shahr Sanati\") \u00e8 una delle pi\u00f9 grandi dell'Iran ed \u00e8 collegata da un'autostrada a Teheran, da cui dista un centinaio di chilometri.\nCuriosit\u00e0.\nSecondo la tradizione iraniana i Re Magi partirono da Saveh per far visita a Ges\u00f9 Bambino e sono qui sepolti. Marco Polo descrive le tombe dei Magi nel suo libro il Milione:"}
{"id": "2995985", "revid": "287204", "url": "https://it.wikipedia.org/wiki?curid=2995985", "title": "Tomasz Marczynski", "text": ""}
{"id": "2995986", "revid": "32761611", "url": "https://it.wikipedia.org/wiki?curid=2995986", "title": "Matthew Paige Damon", "text": ""}
{"id": "2995989", "revid": "486946", "url": "https://it.wikipedia.org/wiki?curid=2995989", "title": "Super League Malaysia", "text": ""}
{"id": "2995994", "revid": "1573940", "url": "https://it.wikipedia.org/wiki?curid=2995994", "title": "Gharqabad", "text": "Gharq\u0101b\u0101d (farsi \u063a\u0631\u0642\u200c\u0622\u0628\u0627\u062f) \u00e8 una citt\u00e0 dello shahrest\u0101n di Saveh, circoscrizione di Nobaran, nella provincia di Markazi in Iran. Aveva, nel 2006, una popolazione di 4.394 abitanti. "}
{"id": "2995995", "revid": "1451528", "url": "https://it.wikipedia.org/wiki?curid=2995995", "title": "Pezzolo (Russi)", "text": "Pezzolo (\"Pzu\u00f2l\" in romagnolo) \u00e8 una frazione del comune di Russi, situata 5\u00a0km a sud del capoluogo, sede del quartiere omonimo. Il centro abitato ha una popolazione di 44 persone, mentre nel territorio della frazione vivono 200 abitanti.\nGeografia fisica.\nTerritorio.\nLa parrocchia di S.Maria in Pezzolo si trova nella pianura romagnola a met\u00e0 tra il fiume Montone, il fiume di Forl\u00ec, e il Lamone, il fiume di Faenza, nel punto in cui questi due fiumi sono pi\u00f9 vicini tra loro nel percorso verso il mare. Il fiume Montone costituisce in questo punto anche il confine tra le province di Forl\u00ec e Ravenna. .\n\u201cIl vicolo Placci e una parte di via Case Vento, separano Pezzolo da San Sebastiano in Chiesuola. \u00c8 questo il limite meridionale della nostra parrocchia\u201d. (\u2026)\n\u201cCon la parrocchia di Santa Maria in Prada il confine di ponente \u00e8 segnato dalla via Viazza e dallo scolo Via Cupa.\u201d. \n\u201cVia Chiarantane , via Chiesuola, via Molinaccio, via dei Martiri e lo scolo Pisinello separano a settentrione la nostra Pezzolo dal territorio della chiesa arcipretale di Sant'Apollinare, la parrocchia di Russi\u201d. \u201cLo scolo Via Cupa fa da confine a levante fra Pezzolo e Chiesuola prima, San Pancrazio poi\u201d.\nIl significato del nome.\nIl significato del nome Pezzolo pu\u00f2 essere ricercato in diverse ragioni: \u201cprobabilmente la radice va ricercata in Podium, piccolo rialzo del terreno, oppure seguendo Guido Laghi, azzardiamo un'altra ipotesi: piccolo appezzamento di terreno, o poderetto, petiol, dal latino gallico pettiol, pethia, pethl, petiolo, pezzolo.\nCome ricorda Gavelli, si tratta solo di ipotesi. \u201cD'altra parte, la forma dialettale di Pzu\u00f2l non ci viene assolutamente in aiuto\u201d.\nSe prendiamo in considerazione l'ipotesi che trova nel podium l'origine del nome, oggi il paesaggio non l'avallerebbe, anche se la morfologia della zona \u00e8 cambiata nel corso dei secoli come testimoniano i ritrovamenti della Villa Romana nelle vicinanze della localit\u00e0.\nDue quindi le ipotesi principali sull'etimologia del nome, una concentrazione di appezzamenti di terreno e la trasmissione, evolutasi e cambiata nei secoli delle scritture censitarie della curia.\nDue sono le principali ipotesi avanzate sull'origine del nome di Pezzolo, il Gavelli trova nell'archivio di Sant'Apollinare Nuovo di Ravenna tracce di questo nome dal 1290.\nIl nome appare dapprima Puzolo, poi Villa Pezzoli, poi ancora nel 1380 Pecolo, Penzolo nel 1460 fino al 1600 dove infine appare Pezzolo.\n\u201cQuesti mutamenti a breve distanza di anni, rivelati nei rapporti delle visite pastorali del XVI secolo, si giustificano con l'approssimazione di chi, incaricato diocesano, e quindi forestiero, doveva raccogliere in loco, e magari tradurre dal dialetto, il nome di una localit\u00e0 non ancora consegnata al meccanismo burocratico.\nStoria.\n\u201cLa leggenda popolare ci racconta che un contadino mentre stava lavorando il campo con le mucche e il vomere, con il coltro dell'aratro urt\u00f2 un sasso spaccandolo in due. Dalla rottura cominci\u00f2 a uscire sangue.\u201d\nLa popolazione gridando al miracolo, stando alla leggenda, fond\u00f2 in questa localit\u00e0 la chiesa.\nGavelli continua chiedendosi se l'accadimento ha nel racconto un sostegno di realt\u00e0 \u201cl'unica testimonianza che ricordi l'episodio sono due grossi sassi posti nelle due nicchie sul retro dell'altare maggiore\u201d.\nCultura.\nManifestazioni.\nLa festa religiosa che celebra annualmente Santa Maria in Pezzolo cade la quarta domenica di ottobre. Negli anni '50 oltre alle messe solenni celebrate per l'occasione il paese faceva festa con giochi come la pentolaccia e a seguire negli anni la cuccagna, con squadre che accorrevano dalle parrocchie e paesi vicini per conquistare l'altissimo palo di Pezzolo.\nNel 1976 la comunit\u00e0 di Pezzolo imposta la festa del paese in veste di sagra popolare proponendo una gimkana motoristica nel campo da calcio davanti alla chiesa, oltre al tradizionale albero della cuccagna e stand gastronomico che rifocillava con castagne, piadina e salsicce. Presto verr\u00e0 improntata anche una pesca di beneficenza molto seguita e ancora oggi organizzata.\nAlla sera nel circolo era sovente chiudere la festa con una commedia in dialetto romagnolo.\nNel 1982 alcuni ragazzi di Pezzolo vollero arricchire la festa con una sorta di autocross; trasformato il campo di propriet\u00e0 della Chiesa in pista, dai diari del parroco Don Lino Venturi \u201cdopo l'abbattimento del pescheto e della vigna si \u00e8 svolto un autocross, chiamamolo cos\u00ec, cio\u00e8 un carosello di macchine fuori uso, senza targa, che i giovani, quasi tutti di Pezzolo, hanno attrezzato per questa giornata. La novit\u00e0 del gioco ha attirato dai paesi vicini grande quantit\u00e0 di gente tanto da creare un vero caos per il passaggio delle macchine su via Violetta e via Chiesuola.\u201d (Sgn\u00f4r Paruc 2002, p.\u00a0175). Spesso si alternava allo spettacolo dell'autocross anche diverse manche di motocross, adottando anche salti ricavati all'interno dello stesso tracciato.\nDal 1982 fino ad oggi si \u00e8 mantenuta viva e fervida la tradizione dell'autocross per la sagra di ottobre a Pezzolo, anche quest'anno i ragazzi di Pezzolo come da tradizione hanno preparato le vetture per l'autoshow (termine mutuato negli anni). Col passare delle edizioni anche le vetture sono diventate pi\u00f9 specifiche per l'uso, adottando via via gomme da neve, paraurti in ferro e colorazioni sgargianti.\nLa Festa d'e' Mutor \u00e8 la manifestazione principale per numero di partecipanti dell'anno.\nIdeata da un gruppo di appassionati residenti ha preso il via nella sua prima edizione nel 2001, presentando oltre al motocross in notturna una specialit\u00e0 che avrebbe caratterizzato questa festa nelle edizioni future: il Tractor Pulling.\nNelle edizioni della Festa d'e' Mutor, che rimane in calendario nel secondo fine settimana di giugno, si \u00e8 arrivata ad allungare la manifestazione dal venerd\u00ec sera al luned\u00ec sera, proponendo in ogni giornata diverse discipline, tutte regolarmente \u201ca motore\u201d su tracciati di terra.\nDiscipline che nelle passate edizioni si sono avvicendate a Pezzolo in occasione della Festa d'e' Mutor (alcune delle quali in calendario anche nell'edizione 2012): Ape cross, Speedway, Motocross, Freestyle, Autocross, Motocross d'epoca, Vespa cross, Ciao Cross, Tractor Pulling.\nEconomia.\nL'attivit\u00e0 prevalente \u00e8 quella agricola, in particolare frutticola."}
{"id": "2995996", "revid": "1373059", "url": "https://it.wikipedia.org/wiki?curid=2995996", "title": "Azman Adnan", "text": "Carriera.\nIn carriera, Adnan gioc\u00f2 per varie squadre malesi tra il 1989, anno del debutto in massima serie e il 2003, anno del ritiro. Nel 1999, fu capocannoniere della Super League Malaysia segnando 13 reti con il Penang FA. Ha vinto numerosi trofei malesi.\nAdnan \u00e8 stato anche nazionale malese dal 1991 fino al 2000.\nHa partecipato con la Nazionale di calcio a 5 della Malaysia al FIFA Futsal World Championship 1996 in Spagna dove la nazionale asiatica si \u00e8 fermata al primo turno, eliminata nel girone comprendente , e ."}
{"id": "2995997", "revid": "33751", "url": "https://it.wikipedia.org/wiki?curid=2995997", "title": "SV Spittal", "text": ""}
{"id": "2995998", "revid": "113263542", "url": "https://it.wikipedia.org/wiki?curid=2995998", "title": "Cuore (ragno)", "text": "Il cuore dei ragni \u00e8 un organo di forma tubolare posto nella parte superiore dell'opistosoma; raramente, in alcune specie, si prolunga parzialmente anche nel cefalotorace.\nHa la forma di un lungo tubo, all'interno del quale vi sono circa 7 paia di ostii disposti allo stesso modo per garantire il flusso dell'emolinfa in una sola direzione. A seconda delle dimensioni del ragno varia anche il numero di ostii: in ragni piccoli sono solo due o tre.\nLa parete interna di questo tubo \u00e8 composta in gran parte da muscoli a striatura circolare circondati da muscoli a striatura longitudinale e, in parte, anche da tessuto connettivo. Nei ragni di dimensioni maggiori \u00e8 ben visibile un seno pericardico che avvolge il tutto.\nCircolazione dell'emolinfa.\nIl sangue o emolinfa del ragno entra nel cuore dall'emocele, scorre lungo gli ostii in un'unica direzione, entra nell'aorta anteriore, che passa attraverso il pedicello ed entra ad irrorare il cefalotorace distribuendosi nel seno periviscerale e apportando nutrienti essenziali. Dall'altro lato del cuore parte dell'emolinfa si incanala nell\"'aorta posteriore\" ed in arterie periferiche che hanno il compito di portare nutrienti all'opistosoma attraverso un altro seno periviscerale.\nOssigenate le due estremit\u00e0, il sangue del ragno affluisce nei polmoni a libro, in particolare nel seno polmonare che li avvolge, dove di nuovo ossigenato e, attraverso una piccola vena detta vena pneumopericardica, passa di nuovo nel cuore a chiudere il sistema circolatorio aperto degli aracnidi."}
{"id": "2996000", "revid": "1573940", "url": "https://it.wikipedia.org/wiki?curid=2996000", "title": "Uruz", "text": "Questa runa si ritrova anche nel Fu\u00feorc anglosassone e frisone con il nome di Ur; ad essa simile \u00e8 la runa Yr, di significato sconosciuto e di valore fonetico \"y\" (carattere Unicode \u16a3). Inoltre compare anche nel Fu\u00feark recente con il nome di \u00dar (che significa \"scarto\" oppure \"pioggia\").\nSimile alla lettera \"u\" dell'alfabeto retico, ed in forma e valore fonetico; il nome della lettera corrispondente nell'alfabeto gotico \u00e8 \"urus\".\nPoemi runici.\nTale runa \u00e8 nominata in tutti e tre i poemi runici (opere che forniscono una spiegazione poetica per ogni runa dell'alfabeto), ed \u00e8 chiamata in tutti Ur o \u00dar, sebbene di volta in volta con significati differenti a seconda della lingua del poema:\nLa parola islandese per \"pioggia\" e quella antico inglese per \"uro\" si riconducono a due diverse parole proto-germaniche, \"\u00fbruz\" e \"\u00fbram\" (anche se \u00e8 possibile che discendano dalla stessa radice). La parola norvegese per \"scarto\" \u00e8 pi\u00f9 oscura, ma potrebbe essere un termine tecnico dell'et\u00e0 del ferro derivato dalla parola \"acqua\" (come nel \"Kalevala\", dove l'acciaio \u00e8 paragonato al latte).\nA causa di ci\u00f2 \u00e8 difficile ricostruire il nome proto-germanico della runa del Fu\u00feark antico, che pu\u00f2 essere stato \u00fbruz (\"uro\", con riferimento alla venerazione del toro) o \u00fbram (\"acqua\"): l'uro \u00e8 preferito dagli autori dei sistemi moderni di divinazione runica, ma entrambi sembrano possibili se si considerano i nomi delle altre rune: \"acqua\" \u00e8 collegato a \"grandine\" e \"lago\", mentre \"uro\" a \"cavallo\" ed \"alce\" (sebbene quest'ultimo sia anch'esso incerto); l'alfabeto gotico sembra tuttavia supportare \"uro\", poich\u00e9 il nome della runa \ud800\udf3f \u00e8 \"urus\"."}
{"id": "2996006", "revid": "219355", "url": "https://it.wikipedia.org/wiki?curid=2996006", "title": "Trans-esterificazione", "text": ""}
{"id": "2996009", "revid": "114325", "url": "https://it.wikipedia.org/wiki?curid=2996009", "title": "Uram", "text": ""}
{"id": "2996011", "revid": "114325", "url": "https://it.wikipedia.org/wiki?curid=2996011", "title": "\u00dar", "text": ""}
{"id": "2996012", "revid": "114325", "url": "https://it.wikipedia.org/wiki?curid=2996012", "title": "\u016aruz", "text": ""}
{"id": "2996013", "revid": "114325", "url": "https://it.wikipedia.org/wiki?curid=2996013", "title": "\u00dbruz", "text": ""}
{"id": "2996014", "revid": "114325", "url": "https://it.wikipedia.org/wiki?curid=2996014", "title": "\u00dbram", "text": ""}
{"id": "2996015", "revid": "599013", "url": "https://it.wikipedia.org/wiki?curid=2996015", "title": "Forte Pu\u00ecn", "text": ""}
{"id": "2996019", "revid": "1573940", "url": "https://it.wikipedia.org/wiki?curid=2996019", "title": "Nobaran", "text": "Nobar\u0101n o Nowbar\u0101n (farsi \u0646\u0648\u0628\u0631\u0627\u0646) \u00e8 una citt\u00e0 dello shahrest\u0101n di Saveh, circoscrizione di Nobaran, nella provincia di Markazi in Iran. Aveva, nel 2006, una popolazione di 1.931 abitanti. "}
{"id": "2996037", "revid": "483293", "url": "https://it.wikipedia.org/wiki?curid=2996037", "title": "Shirley Fry Irvin", "text": ""}
{"id": "2996038", "revid": "1418004", "url": "https://it.wikipedia.org/wiki?curid=2996038", "title": "Wladimir Kaminer", "text": "I suoi libri \"Milit\u00e4rmusik\" e \"Russendisko\" lo hanno reso celebre anche al di fuori dei confini tedeschi. Kaminer scrive i suoi testi in lingua tedesca e non in russo, la sua madrelingua.\nBiografia.\nNato a Mosca, nell'allora Unione Sovietica, il 19 luglio 1967 da una famiglia ebraica, Kaminer \u00e8 figlio di un'insegnante e di un economista, che lavor\u00f2 come vice capo in un'operazione della flotta nazionale russa. Dopo essersi formato come tecnico del suono per il teatro e la radio, Kaminer studi\u00f2 drammaturgia all'Istituto Teatrale di Mosca. Nel giugno del 1990 si rec\u00f2 a Berlino e ricevette \"asilo umanitario\" nella Repubblica Democratica Tedesca. Ancor prima dell'adesione della DDR alla Repubblica Federale Tedesca, il 3 ottobre acquis\u00ec rapidamente la cittadinanza nella DDR e successivamente, in modo automatico, ottenne la cittadinanza della Repubblica Federale. \nPer molti anni \u00e8 stato membro della \"Reformb\u00fchne \"Heim &amp; Welt\"\".\nCollabora regolarmente con riviste e giornali tedeschi e conduce una trasmissione settimanale su \"Radiomultikulti\" della RBB (una radio che si rivolge agli immigrati in Germania), oltre alla rubrica \"Morgenmagazin\" (lett : Giornale del Mattino) sulla ZDF. In collaborazione col leader dei RotFront Yuriy Gurzhy, organizza eventi culturali al Kaffee Burger, uno dei pi\u00f9 noti club di Berlino: ogni due settimane si svolge \"Russendisko\", \"party russo\" durante il quale Kaminer si esibisce come \"disc jockey\"."}
{"id": "2996050", "revid": "117096918", "url": "https://it.wikipedia.org/wiki?curid=2996050", "title": "Pea Galaxy", "text": "Una Pea Galaxy (Galassia Pisello), chiamata anche semplicemente \"Pea\" (Pisello) o \"Green Pea\" (Pisello Verde), \u00e8 un raro tipo di galassia luminosa compatta, di piccola massa, la cui maggioranza presenta un altissimo tasso di formazione stellare (\"Starburst\"), con una caratteristica linea ad alta emissione nello spettro a 5007 \u00c5ngstr\u00f6m (\u00c5), dovuta alla presenza di ossigeno doppiamente ionizzato.\nLa prima scoperta risale al 2007 a cura dei volontari del progetto Galaxy Zoo attraverso una sezione dedicata del forum correlato. Il progetto nato con l'intento di classificare pi\u00f9 di un milione di galassie \u00e8 attivo dal luglio 2007.\nLe \"Pea Galaxy\" sono state cos\u00ec denominate a causa della loro piccola dimensione e della colorazione verdognola mostrata nelle immagini catturate dalla Sloan Digital Sky Survey (SDSS) ed utilizzate da Galaxy Zoo come database di riferimento.\nUno dei fondatori di Galaxy Zoo, Kevin Schawinski, ha dichiarato: \"Questo \u00e8 veramente un progetto di 'Scienza Popolare'. \u00c8 un chiaro esempio di come un nuovo tipo di approccio scientifico abbia prodotto dei risultati che non sarebbero stati altrimenti possibili\".\nLa Storia della Scoperta.\nCorrelato con il progetto di classificazione Galaxy Zoo esiste un forum dedicato. In questo forum gli utenti possono porre quesiti, inviare immagini interessanti o inusuali e proporre idee. Nel luglio 2007, alcuni giorni dopo la partenza di Galaxy Zoo, venne iniziata da Hanny van Arkel una specifica sezione denominata \"Give peas a chance\" (\"Diamo una possibilit\u00e0 ai piselli\") nella quale vennero segnalati numerosi oggetti verdi. Questa sezione del forum era iniziata un po' per gioco, ma gi\u00e0 dal dicembre 2007 risult\u00f2 chiaramente che alcuni degli oggetti verdi erano un distinto gruppo di galassie.\nQueste \"Pea Galaxies\" appaiono nella SDSS come immagini verdi non definite, a causa della loro potente emissione nello spettro dell'ossigeno altamente ionizzato, che comporta un aumento della loro luminosit\u00e0 nella banda colore \"r\", rispetto alle altre due bande colore \"g\" e \"i\". La banda colore \"r\" \u00e8 mostrata in verde nelle immagini della SDSS. Un gruppo di entusiasti, autoproclamatisi \"Peas Corps\" (I Corpi dei Piselli), collezion\u00f2 oltre un centinaio di \"Peas\" che vennero raccolte insieme in una specifica sezione appositamente creata da Carolin Cardamone nel luglio 2008. La raccolta, dopo essere stata controllata, costitu\u00ec la base per una ricerca sistematica nel database di Galaxy Zoo, composto da un milione di oggetti, che forn\u00ec alla fine un campione di riferimento di 251 \"Green Peas\".\nNel luglio 2009, un documento intitolato \"Galaxy Zoo Green Peas: Discovery of A Class of Compact Extremely Star-Forming Galaxies\" (Galaxy Zoo Green Peas: la scoperta di una classe di galassie compatte con una estrema formazione stellare) venne pubblicato nelle Monthly Notices of the Royal Astronomical Society MNRAS. All'interno del documento sono stati citati 10 volontari di Galaxy Zoo per aver dato un contributo particolarmente significativo: Elisabeth Baeten, Gemma Coughlin, Dan Goldstein, Brian Legg, Mark McCallum, Christian Manteuffel, Richard Nowell, Richard Proctor, Alice Sheppard and Hanny Van Arkel. Sono stati ringraziati per \"aver dato una possibilit\u00e0 ai piselli\".\nDescrizione.\nLe \"Pea Galaxies\" sono essenzialmente delle galassie compatte con una forte linea di emissione dell'ossigeno, aventi uno spostamento verso il rosso (redshift) compreso fra z= 0,112 e z= 0,360. Tali galassie di piccola massa hanno una dimensione non superiore a 16.300 a.l. (5.000 pc) e sono tipicamente concentrate in ambienti con una densit\u00e0 minore ai due terzi dei normali ambienti galattici. Una tipica \"Pea Galaxy\", nella quale siano presenti aree di formazione stellare elevata (\"Starburst\"), presenta mediamente un redshift pari a z= 0,258 ed una massa all'incirca di 3.160 milioni di masse solari (\"M\"\u2609), un tasso di formazione stellare pari a 13 masse solari per anno, una banda di emissione di ossigeno doppiamente ionizzato [O III] (O2+) con un'ampiezza di 69,4 nm ed una bassa metallicit\u00e0. La banda di emissione dell'ossigeno doppiamente ionizzato [O III], ad una lunghezza d'onda di 500,7\u00a0nm, \u00e8 una cosiddetta linea proibita dello spettro, possibile solo in presenza di una bassissima densit\u00e0.\nLe \"Pea Galaxies\" sono attualmente tra le galassie con il tasso di formazione stellare pi\u00f9 elevato. La comparazione fra le \"Pea Galaxies\" e la Via Lattea pu\u00f2 essere utile per confrontarne il tasso di formazione stellare. La nostra Galassia \u00e8 una galassia a spirale con una massa pari a circa 580.000 milioni di masse solari (\"M\"\u2609). Ricerche condotte dall' Agenzia Spaziale Europea (\"European Space Agency - ESA \") e dalla NASA hanno dimostrato che la Via Lattea ha un tasso di produzione stellare pari a 4 masse solari per anno (\"M\"\u2609/a).\nMediamente una \"Pea Galaxy\", nella quale \u00e8 in corso un processo di formazione stellare, presenta una massa di circa 3.162 milioni di masse solari(\"M\"\u2609), quindi 175 volte inferiore alla Via Lattea, ma con una media di formazione stellare pari a circa 13 masse solari per anno(\"M\"\u2609/a), cio\u00e8 circa 3,25 volte di pi\u00f9 della nostra Galassia. Questo significa che se una \"Pea Galaxy\" avesse la stessa massa della nostra avrebbe un tasso di formazione 568 volte pi\u00f9 veloce.\nParagonando la Pea Galaxy con il tasso di formazione pi\u00f9 elevato attualmente conosciuta, 59 masse solari per anno (\"M\"\u2609/a) e con una massa di 7.075 milioni di masse solari (\"M\"\u2609), alla Via Lattea otterremmo un tasso 14,75 volte superiore.\nSe tale galassia avesse la stessa massa della nostra, 80 volte pi\u00f9 grande, produrrebbe stelle con un tasso 1.180 volte superiore.\nLe \"Pea Galaxies\" risalgono ad un'epoca in cui l'Universo aveva circa 3/4 della sua et\u00e0 attuale, consentendo, pertanto, di conoscere il processo di formazione delle galassie in un Universo pi\u00f9 giovane. Si tratta di galassie piuttosto giovani, con un'et\u00e0 stimata attorno a 108 anni (un centesimo di quella della nostra Galassia) in base ai modelli di popolazione stellare. Le stime sull'et\u00e0 tuttavia dipendono molto dal modello utilizzato nel calcolo.\n\"Queste galassie dovevano essere molto comuni nell'Universo pi\u00f9 giovane, ma non riusciamo osservare galassie cos\u00ec attive al giorno d'oggi\", ha dichiarato Schawinski. \"Comprendere le Green Peas pu\u00f2 consentirci di conoscere il processo di formazione stellare nell'Universo pi\u00f9 giovane e capire come le galassie si evolvono\".\nFisica.\nAd oggi solo 5 \"Pea\" sono state catturate nelle immagini del Telescopio spaziale Hubble (HST). In tre \u00e8 evidente la presenza di grumi luminosi di formazione stellare ed una bassa densit\u00e0 superficiale indicativa di una fusione recente o ancora in corso. Le tre immagini sono state acquisite nel corso di uno studio di galassie locali con emissioni nell'ultravioletto effettuato nel 2005. Le galassie oggetto di fusione sono frequentemente luogo di un'attiva formazione stellare e nel grafico \u00e8 riportata la comparazione, espressa in masse solari, fra le \"Pea\" e 3003 galassie in fusione estratte sempre da Galaxy Zoo. Il grafico mostra che le \"Pea Galaxies\" hanno una massa non elevata, tipica delle galassie nane, ed un rateo di formazione stellare (SFR= Star Formation Rate) pi\u00f9 elevato delle galassie in fusione. La linea nera tratteggiata rappresenta una costante di formazione stellare di 10 masse solari per anno. Molte delle \"Pea\" hanno tassi di formazione fra 3 e 10 masse solari per anno e, pertanto, seguono molto da vicino tale linea.\nLe Pea Galaxy sono rare. Su un milione di oggetti che costituiscono il database GZ, solo 251 sono Pea Galaxy. Dopo l'esclusione di 148 oggetti dovuta alla contaminazione atmosferica del loro spettro, i rimanenti 103 con il pi\u00f9 alto rapporto segnale/rumore, sono stati analizzati ulteriormente e 80 di questi si rivelarono essere galassie starburst. Il diagramma sulla sinistra illustra 103 di queste galassie a banda ristretta (tutte con rapporto segnale/rumore \u2265 3 nella banda di emissione), 10 nuclei galattici attivi (AGN) (losanghe blu), 13 oggetti di transizione (croci verdi) e 80 galassia starburst (asterischi rossi). La linea continua rappresenta la massima componente di starburst secondo Kewley et al. (2001) (marcata Ke01). La linea tratteggiata separa gli oggetti sede di sola formazione stellare dai nuclei galattici attivi (AGN), secondo Kauffmann et al. (2003) (Ka03).\nLe Pea Galaxy mostrano una linea di emissione forte in confronto al resto della loro intera emissione spettrale. Nello spettro SSDS, presentano un ampio picco con la massima emissione per l' [0III]. La lunghezza d'onda dell'[OIII] (500,7\u00a0nm) \u00e8 stata scelta per determinare la luminosit\u00e0 delle Pea utilizzando la larghezza di banda equivalente. L'istogramma alla destra mostra nelle ascisse la larghezza di banda equivalente di un confronto tra 10.000 galassie normali (in rosso), galassie con emissione nell'UV (in blu) e galassie pisello (in verde). L'istogramma rivela come la larghezza di banda equivalente delle Pisello sia notevolmente pi\u00f9 grande della norma anche considerando galassie starburst prolifiche com le galassie UV luminose.\nNel lavoro del GZ Green Peas, le galassie pisello sono paragonate ad altre galassie compatte come le Nane Blu Compatte e le galassie UV luminose, sia locali che molto pi\u00f9 lontane. I dati mostrano che le Pisello formano una classe di galassie differente rispetto alle galassie Nane Ultra Blu Compatte, ma simili alle pi\u00f9 luminose tra le galassie Nane Blu Compatte. Le Pisello sono simili anche alle galassie UV luminose con alto redshift come le Galassie dove si ha un'interruzione della serie Lyman e quelle ad emissione Lyman-alfa .\nIl lavoro conclude che se i processi in corso nelle Pisello sono simili a quelli riscontrati nelle galassie UV luminose ad alto redshift, le Pisello potrebbero essere le ultime vestigia di un modo di formazione stellare frequente nell'Universo giovane.\nNella compilazione del lavoro, la classificazione spettrale fu eseguita usando la metodologia \"Gas and Absorption Line Fitting\" (GANDALF). Questo sofisticato software \u00e8 stato programmato da Marc Sarzi, che ha collaborato all'analisi degli spettri SDSS. Fu inoltre usata la classica diagnostica delle linee di emissione di Baldwin, Phillips e Terlevitch per separare le starburst dagli AGN. Sulla sinistra \u00e8 un esempio di linea di emissione GANDALF, che mostra lo spettro tipico di una Pisello con formazione stellare. In nero la banda di base dello spettro osservato e in rosso la linea di emissione GANDALF. I passaggi del filtro SDSS sono inclusi come linee tratteggiate blu. Da notare che la lunghezza d'onda [OIII] a 500,7\u00a0nm \u00e8 spostata verso il rosso all'interno della banda \"r\".\nLe galassie Pisello hanno un basso valore di arrossamento stellare, come mostrato dall'istogramma alla destra dove quasi tutte le Pisello hanno un indice di colore E(B-V) \u2264 0,25. La distribuzione mostrata indica che le regioni a forte emissione delle Pisello con attiva formazione stellare non sono particolarmente arrossate, in particolare se comparate a galassie con formazione stellare media o con le starburst. Questo basso arrossamento, assieme ad una luminosit\u00e0 UV molto alta, \u00e8 raro nelle galassie dell'Universo locale mentre si trova pi\u00f9 facilmente nelle galassie con pi\u00f9 alto redshift.\nCardamone et al. descrivono le Galassie Pisello come dotate di bassa metallicit\u00e0 (la metallicit\u00e0 indica gli elementi al di fuori di idrogeno ed elio), ma che l'ossigeno presente \u00e8 altamente ionizzato. Le Pisello hanno una metallicit\u00e0 media di log[O/H]+12~8,69 che \u00e8 considerata di livello solare o sub solare a seconda del tipo di valori standard utilizzati.&lt;ref name='arXiv:astro-ph/0410214v2'&gt; &lt;/ref&gt; Sebbene le Pisello seguano generalmente la relazione massa metallicit\u00e0, si spostano dalla media alle masse pi\u00f9 elevate, che quindi non seguono la tendenza. Le Pisello hanno una gamma di masse, ma una metallicit\u00e0 pi\u00f9 uniforme dei campioni comparativi. Queste metallicit\u00e0 sono comuni in galassie a piccola massa come le Pisello.\nTuttavia, nell'aprile 2010, Amorin et al. hanno contestato le metallicit\u00e0 calcolate nel lavoro originale di Cardamone et al. sulle Pea galaxy, che si trovano nella tavola 4, colonna 8, pagina16. In una lettera pubblicata nel \"The Astrophysical Journal\", R. Amorin, E.Perez-Montero e J.Vilchez dell'IAA-CISC, usano una metodologia differente da quella di Cardamone et al. e ottengono valori di metallicit\u00e0 di poco superiori al 20% dei valori precedenti (circa 20% di quelli solari). Questi valori medi corrispondono a log[O/H]+12~8,05 con una chiara discordanza di 0,65dec tra i valori nei due lavori. Bisogna notare che Morin et al. usano un campione pi\u00f9 piccolo di sole 80 galassie di questo tipo, tutte galassie starburst, rispetto al campione di Cardamone costituito da oltre 200 galassie. Nel loro campione di 80, Amorin et al., usano un metodo diretto al posto dei metodi a banda forte usati da Cardamone et al., per calcolare le propriet\u00e0 fisiche e l'abbondanza di ioni di ossigeno e azoto. Questi metalli inquinano l'idrogeno e l'elio che costituiscono la maggioranza degli elementi presenti nelle galassie. Poich\u00e9 i metalli sono prodotti dalle supernovae, pi\u00f9 antica \u00e8 la galassia, maggiore \u00e8 la concentrazione metallica. Poich\u00e9 le galassie Pisello sono nell'Universo vicino, o pi\u00f9 vecchio, dovrebbero avere pi\u00f9 metalli delle galassie di un'epoca precedente.\nAmorin et al. trovano che l'ammontare di metalli, compresa l'abbondanza di azoto, differisce dai valori normali e quindi che le \"Pea\" non sono in linea con la relazione massa-metallicit\u00e0 come ipotizzato da Cardamone et al. Questa analisi indica che le \"Green Pea\" possono essere considerate come vere galassie povere di metalli. Amorin et al. ritengono che questa scarsa abbondanza di ossigeno sia dovuta ad un recente apporto di gas indotto da interazioni, probabilmente accoppiato ad una perdita selettiva di gas ricco in metalli, causato da venti di supernovae e ci\u00f2 potrebbe spiegare le loro osservazioni. Ci\u00f2 inoltre suggerisce che le \"Pea\" siano probabilmente galassie che hanno avuto un'origine recente poich\u00e9 l'intensit\u00e0 della loro formazione stellare arricchirebbe velocemente il loro gas.\nAssieme alle immagini dalla SDSS, per determinare i valori ultravioletti sono state usate immagini provenienti da GALEX. Questi studi sono ben calibrati sia in profondit\u00e0 che in ampiezza, e 139 delle 251 galassie tipo Green Pea campionate si trovano nella GALEX Release 4 (G.R.4). In 56 delle 80 galassie di questo tipo con formazione stellare in corso rilevate dal GALEX, la luminosit\u00e0 media \u00e8 di 30 milioni formula_1."}
{"id": "2996052", "revid": "339392", "url": "https://it.wikipedia.org/wiki?curid=2996052", "title": "Quadrumviri", "text": ""}
{"id": "2996054", "revid": "921573", "url": "https://it.wikipedia.org/wiki?curid=2996054", "title": "Emilio Cappuccio", "text": "Biografia.\nDiplomato all'Accademia nazionale d'arte drammatica, viene scritturato come attore giovane del Teatro Stabile di Genova dove rimane per sette stagioni. Dal 1972 si dedica al doppiaggio e nel 1975 diventa socio della Societ\u00e0 Attori Sincronizzatori (S.A.S.), dove \u00e8 rimasto fino al 2006. Dopodich\u00e9 \u00e8 diventato un doppiatore libero."}
{"id": "2996059", "revid": "32762745", "url": "https://it.wikipedia.org/wiki?curid=2996059", "title": "Ben\u00e0co", "text": ""}
{"id": "2996060", "revid": "32762752", "url": "https://it.wikipedia.org/wiki?curid=2996060", "title": "B\u00e8naco", "text": ""}
{"id": "2996085", "revid": "647919", "url": "https://it.wikipedia.org/wiki?curid=2996085", "title": "FPSO", "text": ""}
{"id": "2996090", "revid": "365417", "url": "https://it.wikipedia.org/wiki?curid=2996090", "title": "Foot Ball Club Torino 1913-1914", "text": "Questa voce raccoglie le informazioni riguardanti il Foot Ball Club Torino nelle competizioni ufficiali della stagione 1913-1914."}
{"id": "2996092", "revid": "123216226", "url": "https://it.wikipedia.org/wiki?curid=2996092", "title": "Journal of Organic Chemistry", "text": "Journal of Organic Chemistry \u00e8 una rivista accademica che si occupa della pubblicazione di contributi originali nel campo della chimica organica. \nNel 2017 il fattore di impatto della rivista era di 4,805."}
{"id": "2996095", "revid": "123216371", "url": "https://it.wikipedia.org/wiki?curid=2996095", "title": "Inorganic Chemistry", "text": "Inorganic Chemistry \u00e8 una rivista accademica che si occupa di chimica inorganica.\nNel 2014 il fattore di impatto della rivista era di 4,762."}
{"id": "2996102", "revid": "446353", "url": "https://it.wikipedia.org/wiki?curid=2996102", "title": "Typhoon", "text": ""}
{"id": "2996103", "revid": "123216253", "url": "https://it.wikipedia.org/wiki?curid=2996103", "title": "Langmuir (rivista)", "text": "Langmuir \u00e8 una rivista accademica che si occupa di chimica fisica, in particolare di chimica delle superfici e colloidi. Nel 2014 il fattore di impatto della rivista era di 4,457."}
{"id": "2996105", "revid": "1149807", "url": "https://it.wikipedia.org/wiki?curid=2996105", "title": "Jeff Kinney", "text": "\u00c8 considerato il creatore di un famoso gioco online, \"Poptropica\", conosciuto da molti ragazzini. Kinney lavora a tempo pieno come scrittore e progettista di giochi online.\nBiografia.\nKinney \u00e8 cresciuto a Fort Washington, Maryland, Stati Uniti, non lontano dalla Crossland High School, e ha frequentato la University of Maryland a College Park nei primi anni del 1990. E proprio l\u00ec, Kinney ha creato il fumetto \"Igdoof\" (che era una striscia comica spesso inserita nel giornale della scuola, il \"Diamondback\"). Cos\u00ec, egli cap\u00ec che era destinato ad essere un fumettista. Tuttavia, Kinney non riusc\u00ec a pubblicare il suo fumetto dopo il college; nel 1998, ha iniziato a scrivere le sue idee, che sarebbero poi diventate parte della celebre serie di libri \"Diario di una schiappa\". La serie di libri ha venduto infatti 250 milioni di copie nel mondo, superando autori come Dan Brown, e, a partire dal 2010, \u00e8 stato sviluppato anche un lungometraggio riguardante il complesso di libri. Da bambino era socievole e allegro.\nVita privata.\nJeff Kinney \u00e8 sposato con una donna di nome Julie e ha due figli Will e Grent. Con Julie \u00e8 proprietario di una libreria nel New England, chiamata \"Un Unlikely Story\"."}
{"id": "2996111", "revid": "123216275", "url": "https://it.wikipedia.org/wiki?curid=2996111", "title": "Organometallics", "text": "Organometallics \u00e8 una rivista accademica che si occupa di chimica metallorganica.\nNel 2014 il fattore di impatto della rivista era di 4,126."}
{"id": "2996115", "revid": "123216145", "url": "https://it.wikipedia.org/wiki?curid=2996115", "title": "Journal of Chemical Education", "text": "Journal of Chemical Education \u00e8 una rivista accademica che si occupa di didattica della chimica, pubblicata dalla Division of Chemical Education dell'American Chemical Society e dalla Publications Division, sempre dell'ACS.\nNel 2014 il fattore d'impatto della rivista era di 1,106."}
{"id": "2996122", "revid": "123216192", "url": "https://it.wikipedia.org/wiki?curid=2996122", "title": "Journal of Combinatorial Chemistry", "text": "Journal of Combinatorial Chemistry \u00e8 una rivista accademica che si occupa di chimica combinatoria. Nel 2014 il fattore d'impatto della rivista era di 3,032."}
{"id": "2996127", "revid": "123215917", "url": "https://it.wikipedia.org/wiki?curid=2996127", "title": "Biochemistry", "text": "Biochemistry \u00e8 una rivista accademica che si occupa di biochimica. Il fattore di impatto del giornale nel 2014 \u00e8 3.015."}
{"id": "2996128", "revid": "486946", "url": "https://it.wikipedia.org/wiki?curid=2996128", "title": "Ophrys chestermanii", "text": ""}
{"id": "2996131", "revid": "287204", "url": "https://it.wikipedia.org/wiki?curid=2996131", "title": "Le Fran\u00e7ois", "text": "Le Fran\u00e7ois \u00e8 un comune francese di 19.798 abitanti situato nel dipartimento d'oltre mare della Martinica."}
{"id": "2996132", "revid": "123215937", "url": "https://it.wikipedia.org/wiki?curid=2996132", "title": "Biomacromolecules", "text": "Biomacromolecules \u00e8 una rivista accademica che si occupa di chimica. Nel 2014 il fattore di impatto della rivista era di 5,75."}
{"id": "2996135", "revid": "287204", "url": "https://it.wikipedia.org/wiki?curid=2996135", "title": "Grand'Rivi\u00e8re", "text": "Grand'Rivi\u00e8re \u00e8 un comune francese di 688 abitanti situato nel dipartimento d'oltre mare della Martinica."}
{"id": "2996137", "revid": "486946", "url": "https://it.wikipedia.org/wiki?curid=2996137", "title": "Ophrys annae", "text": ""}
{"id": "2996139", "revid": "486946", "url": "https://it.wikipedia.org/wiki?curid=2996139", "title": "Ophrys parvimaculata", "text": ""}
{"id": "2996144", "revid": "74801", "url": "https://it.wikipedia.org/wiki?curid=2996144", "title": "Le Lamentin", "text": "Le Lamentin \u00e8 un comune francese di abitanti situato nel dipartimento d'oltre mare della Martinica."}
{"id": "2996147", "revid": "123216418", "url": "https://it.wikipedia.org/wiki?curid=2996147", "title": "Dalton Transactions", "text": "Dalton Transactions \u00e8 una rivista accademica che si occupa di chimica. Nel 2014 il fattore d'impatto della rivista era di 4,197."}
{"id": "2996148", "revid": "32764266", "url": "https://it.wikipedia.org/wiki?curid=2996148", "title": "General\u00edsimo Francisco Franco", "text": ""}
{"id": "2996150", "revid": "1649933", "url": "https://it.wikipedia.org/wiki?curid=2996150", "title": "Le Lorrain (Martinica)", "text": "Le Lorrain \u00e8 un comune francese di 7.697 abitanti situato nel dipartimento d'oltremare della Martinica."}
{"id": "2996151", "revid": "110157", "url": "https://it.wikipedia.org/wiki?curid=2996151", "title": "Macouba", "text": "Macouba \u00e8 un comune francese di 1.254 abitanti situato nel dipartimento d'oltre mare della Martinica."}
{"id": "2996153", "revid": "110157", "url": "https://it.wikipedia.org/wiki?curid=2996153", "title": "Le Marigot", "text": "Le Marigot \u00e8 un comune francese di 3.697 abitanti situato nel dipartimento d'oltre mare della Martinica."}
{"id": "2996154", "revid": "32764382", "url": "https://it.wikipedia.org/wiki?curid=2996154", "title": "Ruholl\u0101h Mustafa Mosavi Khomeyni", "text": ""}
{"id": "2996155", "revid": "339392", "url": "https://it.wikipedia.org/wiki?curid=2996155", "title": "Iosif Vissarionovi\u010d D\u017euga\u0161vili", "text": ""}
{"id": "2996160", "revid": "123217040", "url": "https://it.wikipedia.org/wiki?curid=2996160", "title": "Anales de Qu\u00edmica", "text": "Anales de Qu\u00edmica era una rivista accademica che si occupava di chimica.\nNel 1998 \u00e8 stata incorporata nello \"European Journal of Organic Chemistry\" e \"European Journal of Inorganic Chemistry\". Per continuare la tradizione di questa rivista la societ\u00e0 chimica spagnola ha fondato nel 1999 gli \"Anales de la Real Sociedad Espa\u00f1ola de Qu\u00edmica\".\nTitoli della rivista:\nDal 1948 al 1967 la rivista fu scorporata in:\nLa Serie A divenne poi \"Anales de F\u00edsica\", mentre la Serie B divenne nel 1968 \"Anales de Quimica (1968-1979)\".\nNel 1980 la rivista fu riorganizzata in:\nDal 1990 al 1995 le riviste furono riunite in \"Anales de Qu\u00edmica\".\nInfine, dal 1996 al 1998 la rivista fu rinominata \"Anales de Qu\u00edmica, International Edition\"."}
{"id": "2996161", "revid": "767487", "url": "https://it.wikipedia.org/wiki?curid=2996161", "title": "Armando Navarrete", "text": ""}
{"id": "2996162", "revid": "21880", "url": "https://it.wikipedia.org/wiki?curid=2996162", "title": "Ophrys conradiae", "text": ""}
{"id": "2996163", "revid": "287204", "url": "https://it.wikipedia.org/wiki?curid=2996163", "title": "Anales de Quimica", "text": ""}
{"id": "2996168", "revid": "32764639", "url": "https://it.wikipedia.org/wiki?curid=2996168", "title": "Maria Anna Sophia Cecilia Kalogher\u00f2poulos", "text": ""}
{"id": "2996172", "revid": "123697699", "url": "https://it.wikipedia.org/wiki?curid=2996172", "title": "Cinema &amp; Cinema", "text": "Cinema &amp; Cinema \u00e8 una rivista di cinema, fondata nel 1974 da Adelio Ferrero nell'ambito della cattedra di \"Storia del cinema\" all'Universit\u00e0 di Bologna (DAMS).\nPer lungo tempo ha portato come sottotitolo \"Materiali di studio e di intervento cinematografici\" e in quarta di copertina una poesia di Vladimir Majakovskij. Ne sono usciti in totale 64 numeri, di cui 9 doppi e 1 triplo, in 4 serie diverse, fino al 1994.\nPrima serie.\nDal n. 1 al n. 29, la redazione era a Milano e l'editore era Marsilio di Venezia. Direttori sono stati Adelio Ferrero (nn. 1-12) e poi Lorenzo Pellizzari (nn. 13-29), ma il comitato di redazione comprendeva anche Fulvio Accialini, Alberto Cattini, Lucia Coluccelli, Antonio Costa, Guido Fink, Giovanna Grignaffini, Franco La Polla, Leonardo Quaresima e Giorgio Tinazzi.\nHanno collaborato anche Roberto Prigione, Flavio Ruffatto, Giorgio Sermidi, Ezio Stringa, Sandro Toni, Paolo Mereghetti, Omer Pignatti, Lino Miccich\u00e9, Fernaldo Di Giammatteo, Claudio Maria Valentinetti, Sandro Scandolara, Sandro Bernardi, Patrizia Pistagnesi, Paolo Bertetto, Alfredo Cavalieri, Roberto Campari, Giorgio Cremonini, Piera Detassis, Carlo A. Madrignani, Francesco Casetti, Sergio Colomba, Enrico Magrelli, Giampaolo Bernagozzi, Giorgio Canestri, Enrico Fo\u00e0, Mario Sperenzi, Alfredo Mango, Jeris Fochi, Nuccio Lodato, Goffredo Fofi, Giovanna Angeli, Fabrizio Grosoli, Giuliana Callegari, Marisa Vescovo, Maurizio Grande, Flavio Tuliozi, Alberto Crespi, Michele Canosa, Milena Gabanelli, Pier Luigi Sgarbi, Carlo Paltrinieri, Fausto Galosi, Gualtiero De Santi, Roberto Buffagni, Fabio Ferzetti, Alfredo Cavalieri, Battista Copello, Luca-Saraz Budini, Vito Zagarrio, Roberto Pugliese, Diego Cassani, Giulia Alberti, Massimo Alutto, Filippo D'Angelo, Danilo Arona e Gualtiero De Marinis.\nI numeri avevano una parte monografica su un regista, un movimento, un genere o persino un film, una di \"Questioni\" pi\u00f9 generali e una di \"Servizi\", con opinioni, recensioni di libri, festival e film. Ogni numero aveva un inserto fotografico centrale.\nSeconda serie.\nDal n. 30 al n. 44, la redazione si spost\u00f2 a Bologna, l'editore era ancora Marsilio, ma divenne direttore Guido Fink e in redazione c'erano Fulvio Accialini, Sandro Bernardi, Roberto Campari, Alberto Cattini, Lucia Coluccelli, Antonio Costa, Giorgio Cremonini, Piera Detassis, Giovanna Grignaffini, Franco La Polla, Lorenzo Pellizzari, Leonardo Quaresima, Giorgio Tinazzi, Claudio Maria Valentinetti. La serie si rinnovava con il contributo grafico di Orazio Pugliese e spariva dalla quarta di copertina la poesia di Majakovskij. Dal n. 42 divent\u00f2 inoltre quadrimestrale.\nTra i collaboratori non ancora nominati Vittorio Boarini, Stefano Socci, Maurizio Pieri, Marco Cecconi, Enrico Giacovelli, Cristina Acciari, Aurelio Minonne, Daniela Orati, Franco Minganti, Emanuela Martini, Edoardo Rosati, Elena Dagrada, Gian Piero Brunetta, Susanna Zucchelli, Domenico Carosso], Giuliana Bruno, Umberto Eco, Guido Almansi, Alessandro Cogolo, Giuliana Muscio, Stefano Beltrami, Giuseppe Caputo, Gregorio Scalise, Massimo Cucchi, Silvio Danese e Cecilia Pennacini.\nTerza serie.\nDal n. 45 al n. 50 l'editore divenne la Cooperativa Intrapresa, il formato si allarg\u00f2 di molto includendo le fotografie all'interno dell'impaginazione. Direttore era ancora Guido Fink, ma con un comitato di redazione ristretto ad Antonio Costa, Giorgio Cremonini, Giovanna Grignaffini, Lorenzo Pellizzari e Leonardo Quaresima, mentre figuravano redattori anche Fulvio Accialini, Sandro Bernardi, Gian Piero Brunetta, Omar Calabrese, Roberto Campari, Alberto Cattini, Seymour Chatman, Lucia Coluccelli, Piera Detassis, Pierre Sorlin, Giorgio Tinazzi e Claudio Maria Valentinetti. La direzione grafica era di Gianni Sassi.\nTra i nuovi collaboratori, non ancora citati, Pier Marco De Santi, Giovanna Rosetti, Maria Giovanna Tassinari, Monica Dall'Asta, Giuseppe Panella, Cesare Garboli, Leonardo Gandini, Renzo Canestrari, Carlo Piccardi, Alessandra Calanchi, Alberto Boschi, Sara Mamone, Alberto Artese, Luigi Magarotto, Sergio Frosali, Giovanni Bogani, Guido Cerasuolo, Pietro Montani, Sileno Salvagnini e Mariolina Diana.\nIl n. 48 ospirava racconti inediti da servire come soggetto di Aldo Busi, Giampiero Comolli, Umberto Fiori, Marco Lodoli, Gianfranco Manfredi, Daniele Panebarco, Giovanni Pascutto, Claudio Piersanti, Elisabetta Rasy e Pier Vittorio Tondelli e il n. 49 interventi di scrittori come Gianni Celati, Mario Soldati, Ennio Flaiano o Curzio Malaparte (nel n. 50 anche Anna Banti).\nPochi ma interessanti gli articoli tradotti di Dominique Noguez, Eric Michael Scrullin, Dennis Giles, Parker Tyler, Louise Spence, Mimi White, Robert Sklar, Paul Kerr, Serge Gavronsky, Harry Leon Wilson, Gavriel Moses, Robert Coover, James Hay, Linda Hutcheon, Robert Mallet-Stevens, Raymond Bellour, Fran\u00e7ois Jost, Jean-Louis Leutrat, Michel Mesnil, John P. Welle, ma anche di Leslie Fiedler, Robert Musil, Joseph Roth, Alfred D\u00f6blin o Guillaume Apollinaire.\nQuarta serie.\nDal n. 51 al 68. Dopo qualche anno di inattivit\u00e0, il nucleo storico di allievi di Adelio Ferrero composto da Antonio Costa, Giovanna Grignaffini e Leonardo Quaresima riusc\u00ec a far stampare ancora per qualche anno qualche numero della rivista per la CLUEB di Bologna.\nLa serie include inediti di Siegfried Kracauer, Paul Val\u00e9ry, Paul \u00c9luard, Ram\u00f3n G\u00f3mez de la Serna e Bruno Taut, oltre ad articoli, tra i nomi non citati, di C. Prasso, Stefano Salvetti, Giovanni Bogani, Paolo Zardetto, V. Bugno, Roberto Zemignan, R. Candia, Nicola Badalucco, Alberto Lattuada, S. Salvagnini, Guglielmo Pescatore, R. Abel, Giulia Carluccio, B. Falaschi, C. Pallavidino, Stuart Liebman, S. Giachello, Gian Carlo Bertolina, Vincenzo Buccheri, Marco Bertozzi, Jacques Aumont, R. Di Fazio, Alberto Morsiani, Paolo Fabbri, Paola Scremin, G. Roth, Peter Zadek, V. Canaris, M. Lange, T. Rothschild, D. Dorn, E. Simeon, Arnaldo Picchi, K. Witte, Irmbert Schenk, Elfi Reiter, Roberto Grandi, Ugo Volli, Mario Sesti, Alessandra Di Luzio, M. Pistoia, A. Boschi, Claudio Meldolesi, Teodoro Scamardi, P. Brunetta, Gillian Anderson, Philip Tagg, Cristina Cano, O. Di Brizzi, R.M. Salvatore, S. Capocchia, C. Secchi, Teresa De Lauretis, Umberto Marino, A. Cogolo, Morando Morandini, D. Turrini, Jes\u00fas Gonz\u00e1les Requena, G. Beni, Clelia Sedda, B. Pini, N. Mazzanti, Gian Luca Farinelli, Raymond Borde, C. Malaguti, R.R. Tranche, D. Aronica, Vicente Sanchez-Biosca, D. Font, C.F. Heredero, I. Fava, E. De Paoli, A. Dalla Casa, E. Cagnoni, R. Ventrella, Luisa Ceretto, Manuela Teatini, Valentina Ruffin, Maria Adelaide Frabotta, David William Elwood, P. Lughi, Sabina Uberti-Bona, Emiliano Morreale, e A. Bondio."}
{"id": "2996175", "revid": "339392", "url": "https://it.wikipedia.org/wiki?curid=2996175", "title": "2\u00b0 Reggimento Trasmissioni", "text": ""}
{"id": "2996191", "revid": "92723", "url": "https://it.wikipedia.org/wiki?curid=2996191", "title": "Hughie Thomasson", "text": "Biografia.\nHughie \u00e8 stato il leader e il principale cantante e chitarrista degli Outlaws, fondato da lui nel 1967. Il suo stile chitarristico e la sua voce sono importanti elementi del sound del gruppo. Il suono tipico della chitarra di Hughie \u00e8 dovuto soprattutto all'utilizzo di chitarre Fender Stratocaster e occasionalmente Fender Telecaster, suonando con uno stile quasi country mischiato a veloci assoli blues. Era inoltre soprannominato \"The Flame\" per la sua notevole capacit\u00e0 e velocit\u00e0 di esecuzione e di improvvisazione.\nDopo aver continuato a suonare negli Outlaws fino a met\u00e0 anni '90, riceve una chiamata dal chitarrista dei Lynyrd Skynyrd, Gary Rossington il quale lo invita a unirsi alla band in quanto da poco il chitarrista Ed King aveva lasciato la band. In quel periodo gli Outlaws non riuscivano a riscuotere grande successo, a causa dello scarso interesse del pubblico verso il Southern rock in quegli anni, cos\u00ec decide di entrare nei Lynyrd.\nHughie ha suonato come chitarra solista nei Lynyrd Skynyrd dal 1996 al 2005, cantando a volte come seconda voce. Hughie ha anche avuto l'onore di essere tra i primi 100 chitarristi rock al mondo, essendo anche autore di \"Green Grass and High Tides\", in cui c'\u00e8 un assolo di parecchi minuti nella versione studio, mentre in live la esibizione durava anche 20 minuti (come nell'album live del 1978 Bring It Back Alive, in cui la durata supera i 20 minuti).\nTra le canzoni scritte da lui le pi\u00f9 conosciute sono \"Green Grass and High Tides\", \"There Goes Anothere Love Song\", \"Song For You\", \"Stick Around for Rock and Roll\". Inoltre \u00e8 stato inserito nella Fender Hall Of Fame.\n\u00c8 morto il 9 settembre 2007, all'et\u00e0 di 55 anni, durante il sonno per un attacco cardiaco."}
{"id": "2996199", "revid": "486946", "url": "https://it.wikipedia.org/wiki?curid=2996199", "title": "Ophrys santonica", "text": ""}
{"id": "2996208", "revid": "486946", "url": "https://it.wikipedia.org/wiki?curid=2996208", "title": "Ophrys linearis", "text": ""}
{"id": "2996233", "revid": "2187", "url": "https://it.wikipedia.org/wiki?curid=2996233", "title": "Sant'Illuminato da Rieti", "text": ""}
{"id": "2996243", "revid": "32765185", "url": "https://it.wikipedia.org/wiki?curid=2996243", "title": "Margaret Hilda Roberts", "text": ""}
{"id": "2996244", "revid": "486946", "url": "https://it.wikipedia.org/wiki?curid=2996244", "title": "Ophrys posidonia", "text": ""}
{"id": "2996245", "revid": "599013", "url": "https://it.wikipedia.org/wiki?curid=2996245", "title": "Etant donn\u00e9s", "text": ""}
{"id": "2996247", "revid": "767487", "url": "https://it.wikipedia.org/wiki?curid=2996247", "title": "Bye Bye Patty", "text": "Bye Bye Patty \u00e8 il 21\u00ba album di Patty Pravo pubblicato dalla casa discografica Farita di Nando Sepe in licenza Epic nel 1997.\nIn poco tempo, l'album raggiunge la posizione pi\u00f9 alta delle classifiche degli album pi\u00f9 venduti, rimanendo fra i primi dieci posti per oltre tre mesi.\nIl disco.\nPoco prima di partecipare al Festival di Sanremo 1997, Patty Pravo intraprende un mini tour che la porta ad esibirsi in alcune grandi citt\u00e0 italiane: pochi concerti, che aumenteranno a grande richiesta e si concluderanno al Piper di Roma, proprio l\u00ec dov'era nata artisticamente, 31 anni prima.\nDopo la prima affermazione sanremese con il singolo \"...E dimmi che non vuoi morire\" in testa alle hit pi\u00f9 vendute, Nando Sepe con Sony stampa Bye Bye Patty che documenta quei concerti e al quale viene inserito il singolo (che diventa l'unico brano da studio).\n\"Pensiero stupendo\" \u00e8 presente in doppia versione (la seconda, per contraddistinguere, dal titolo \"Pensiero stupendo '97\"), di cui la nuova versione riarrangiata.\nL'album contiene una \"traccia ghost\" finale in cui si ascolta una bimba, dal nome Federica, che canta un frammento di \"...E dimmi che non vuoi morire\".\nDel concerto al Piper Club, del 24 gennaio 1997, \u00e8 stato realizzato un DVD live intitolato \"Bye bye Patty - Patty Pravo Live al Piper\", pubblicato lo stesso anno dalla Sony Music Video, in cui \u00e8 assente il brano \"...E dimmi che non vuoi morire\" poich\u00e9 non era stato ancora presentato al Festival di Sanremo che sarebbe iniziato verso la met\u00e0 del mese di febbraio.\nTracce.\nBrani live registrati tra il 16 e il 24 gennaio al Capriccio (Bergamo), Magazzini Generali (Milano), Tenax (Firenze) e Piper Club (Roma)."}
{"id": "2996255", "revid": "767487", "url": "https://it.wikipedia.org/wiki?curid=2996255", "title": "Faunts", "text": "I Faunts sono un gruppo musicale canadese formatosi ad Edmonton nel 2000.\nStoria del gruppo.\nI Faunts si sono formati alla fine del 2000 da due fratelli, Steve Batke e Tim Batke. Dopo l'aggiunta del batterista Paul Arnusch, del bassista Scott Gallant e il tastierista Joel Hitchcock, il gruppo inizia a suonare aprendo i concerti di band come Broken Social Scene, Do Make Say Think e Stars. Dopo due tour da headliner, firmano con la Friendly Fire Recordings. Nel 2005 pubblicano il loro album di debutto \"High Expectations/Low Results\", seguito nel 2006 da un EP di 40 minuti intitolato \"M4\", contenente canzoni che avrebbero accompagnato piccoli film della Film and Video Arts Society\nUn brano tratto dall'EP \"M4\" \u00e8 inoltre presente come musica finale nel videogioco della Bioware \"Mass Effect\". Ci\u00f2 ha dato una nuova popolarit\u00e0 alla band, facendola conoscere anche al di fuori del Nord America. Dopo l'uscita dalla band di Joel Hitchcock e la conseguente entrata nella formazione di Rob Batke, in data 18 novembre 2008 \u00e8 stato pubblicato un album di remix intitolato \"Faunts Remixed\", che contiene brani dei Faunts remixati da Mark Templeton e DVAS. Il terzo album dei Faunts, \"Feel.Love.Thinking.Of\", viene pubblicato il 17 febbraio 2009. Un brano dell'album, \"Das Malefitz\", viene nuovamente utilizzato dalla BioWare nella colonna sonora dei titoli di coda di \"Mass Effect 3\", terzo e conclusivo capitolo della trilogia. Nel 2012 \u00e8 stato pubblicato il secondo EP della band, \"Left Here Alone\"."}
{"id": "2996257", "revid": "123216277", "url": "https://it.wikipedia.org/wiki?curid=2996257", "title": "Bulletin des Soci\u00e9t\u00e9s Chimiques Belges", "text": "Bulletin des Soci\u00e9t\u00e9s Chimiques Belges era una rivista accademica che si occupava di chimica.\nNata nel 1887 come \"Bulletin de l'Association Belge des Chimistes\" ha cambiato nome nel 1904. Nel 1998 \u00e8 confluita nello \"European Journal of Organic Chemistry\" e \"European Journal of Inorganic Chemistry\"."}
{"id": "2996259", "revid": "292162", "url": "https://it.wikipedia.org/wiki?curid=2996259", "title": "Neniae", "text": ""}
{"id": "2996267", "revid": "287204", "url": "https://it.wikipedia.org/wiki?curid=2996267", "title": "Constanta Burcica", "text": ""}
{"id": "2996270", "revid": "107003038", "url": "https://it.wikipedia.org/wiki?curid=2996270", "title": "Constan\u021ba Burcic\u0103", "text": ""}
{"id": "2996275", "revid": "599013", "url": "https://it.wikipedia.org/wiki?curid=2996275", "title": "Giovanni Brandani", "text": "\"Pipistrello\" ha corso il Palio di Siena in quattordici occasioni, vincendo cinque volte. Fatto curioso \u00e8 che abbia vinto per due volte con il cavallo scosso.\nLegami di parentela.\n\"Pipistrello\" aveva dei vincoli di parentela con molti dei fantini del Palio. Era il figlio di \"Cicciolesso\" (Luigi Brandani); fratello di \"Brandino Minore\" (Agostino Brandani); cugino di \"Brutto\" (Carlo Brandani), \"Giacco\" (Bernardino Brandani), \"Prete\" (Pietro Brandani) e \"Campanino\" (Francesco Bianchini); nipote di \"Ghiozzo\" (Giuseppe Brandani).\nCarriera.\n\"Pipistrello\" ha monopolizzato il Palio di Siena nel biennio 1833-34, avendo vinto tutti e quattro i Palii disputati, anche se nei Palii di agosto il successo arriv\u00f2 grazie alle vittorie dei suoi cavalli scossi. Nel 1833 vinse per Drago e Lupa, l'anno seguente realizz\u00f2 il proprio secondo \"cappotto\" personale ed il primo della storia per la Nobile Contrada del Nicchio. L'ultimo successo arriv\u00f2 due anni pi\u00f9 tardi, per la Tartuca.\nCorse il Palio della sua prima vittoria (2 luglio 1833) insieme con quattro suoi familiari: i cugini \"Brutto\" e \"Giacco\", il padre \"Cicciolesso\", e lo zio (fratello del padre) \"Ghiozzo\"."}
{"id": "2996278", "revid": "300067", "url": "https://it.wikipedia.org/wiki?curid=2996278", "title": "Rodica Florea", "text": ""}
{"id": "2996279", "revid": "114637747", "url": "https://it.wikipedia.org/wiki?curid=2996279", "title": "Patty Live '99", "text": "'Patty Live '99' \u00e8 il 24\u00ba album di Patty Pravo pubblicato dalla casa discografica Pravitia Sony nel 2001.\nIl disco.\nA poca distanza del precedente \"Bye Bye Patty\" live di inizio 1997, il secondo album live che rappresenta stavolta il tour \"Notti, guai e liberta\"; pi\u00f9 precisamente il concerto tenuto al Teatro Reggio di Parma.\nA differenza del precedente, per\u00f2, la Pravo \u00e8 decisamente pi\u00f9 in voce e gli arrangiamenti sono pi\u00f9 curati.\nIl contenuto \u00e8 caratterizzato da brani che hanno riportato la cantante in vetta alle classifiche (\"Les etrangers\", \"Strada per un'altra citt\u00e0\", \"Angelus\", \"Emma Bovary\" e \"Baby blu\"), pi\u00f9 altre \"chicche\" proposte per la prima volta dal vivo (\"Nel giardino dell'amore\", \"Per una bambola\", \"Autostop\", \"Vola\" e \"Ragazza passione\") pi\u00f9 gli immancabili successi (\"Pazza idea\", \"Pensiero stupendo\", \"La bambola\", \"Ragazzo triste\", \"Se perdo te\" ed \"...E dimmi che non vuoi morire\").\nIl libretto interno contiene le sole foto del live."}
{"id": "2996280", "revid": "106988097", "url": "https://it.wikipedia.org/wiki?curid=2996280", "title": "Rodica \u0218erban", "text": ""}
{"id": "2996286", "revid": "111319", "url": "https://it.wikipedia.org/wiki?curid=2996286", "title": "Beniko Barabas", "text": ""}
{"id": "2996287", "revid": "107003024", "url": "https://it.wikipedia.org/wiki?curid=2996287", "title": "Enik\u0151 Barab\u00e1s", "text": ""}
{"id": "2996292", "revid": "1965277", "url": "https://it.wikipedia.org/wiki?curid=2996292", "title": "Ettore Artini", "text": "Biografia.\nCresciuto in una famiglia di tradizione naturalistica, inizi\u00f2 ancora da studente ad interessarsi ai cristalli.\nNel 1887 si laure\u00f2 in Scienze naturali all'Istituto di studi superiori e di perfezionamento di Firenze, sotto la guida di Carlo De Stefani, quindi venne nominato assistente alla cattedra di Mineralogia, presso l'Universit\u00e0 degli Studi di Padova.\nNel 1887 fu libero docente all'Universit\u00e0 degli Studi di Pavia, con l'incarico di petrografia sino al 1893, quando si trasfer\u00ec a Milano per dirigere la sezione di mineralogia del Museo civico di storia naturale.\nSotto la sua direzione, la sezione di mineralogia del Museo di Storia Naturale di Milano (trasferitosi nell'edificio attuale, in Corso Venezia) venne riordinato e prese nuovo impulso.\nDal 1911 al 1927 fu direttore del Museo civico di storia naturale.\nIn quel periodo pubblic\u00f2 due manuali: I Minerali (1914) e Le rocce - Concetti e nozioni di petrografia (1919): gli unici testi di mineralogia sistematica in italiano.\nNel 1904 vinse il concorso per la cattedra di mineralogia all'Universit\u00e0 di Bologna, ma prefer\u00ec restare al museo di Milano del quale divenne direttore nel 1912, continuando l'attivit\u00e0 didattica presso il Regio Istituto Tecnico Superiore di Milano (in seguito Politecnico di Milano) e la Scuola Superiore di Agricoltura e, presso la facolt\u00e0 di Scienze (istituita nel 1924) insegn\u00f2 la mineralogia per chimici e naturalisti.\nIl 24 febbraio 1918 divenne socio dell'Accademia delle scienze di Torino.\nNel 1926, dal Consiglio superiore dell'istruzione fu nominato ordinario di Mineralogia \"per chiara fama\" all'Universit\u00e0 degli Studi di Milano, ma l'amministrazione civica vi si oppose.\nFu presidente della Societ\u00e0 geologica italiana e della Societ\u00e0 italiana di scienze naturali, socio dell'Accademia dei Lincei e dell'Accademia nazionale delle scienze, pubblicando numerose memorie, testi di mineralogia e libri per le scuole secondarie.\nIn suo onore venne dato il nome alla specie minerale Artinite. Mor\u00ec a Milano il 7 marzo 1928."}
{"id": "2996294", "revid": "339392", "url": "https://it.wikipedia.org/wiki?curid=2996294", "title": "Amministrazione Regionale del Veneto", "text": ""}
{"id": "2996296", "revid": "365417", "url": "https://it.wikipedia.org/wiki?curid=2996296", "title": "Foot Ball Club Torino 1914-1915", "text": "Questa voce raccoglie le informazioni riguardanti il Foot Ball Club Torino nelle competizioni ufficiali della stagione 1914-1915."}
{"id": "2996298", "revid": "124439828", "url": "https://it.wikipedia.org/wiki?curid=2996298", "title": "Palazzo del Magnifico", "text": "Il palazzo del Magnifico, residenza di Pandolfo Petrucci, si trova a Siena su piazza San Giovanni, angolo con via dei Pellegrini.\nStoria.\nPandolfo Petrucci, ricchissimo aristocratico senese, fu signore \"di fatto\" della citt\u00e0 dal 1487 al 1512, in contrapposizione con il potere della Signoria, che gli valse numerose inimicizie, anche violente, e accuse di tiranno. Nonostante ci\u00f2 venne fregiato del titolo di Magnifico, per la sua opera di pacificazione delle fazioni cittadine, ispirandosi alla figura di Lorenzo il Magnifico a Firenze.\nIl suo palazzo venne eretto nel 1508 da Domenico di Bartolomeo su disegno di Giacomo Cozzarelli e fu tra le pi\u00f9 sfarzose dimore del tempo. La parte pi\u00f9 straordinaria era il salone principale dove, sull'esempio di Lorenzo de' Medici che aveva riunito i pi\u00f9 grandi pittori del suo tempo nella villa di Spedaletto, fece decorare il soffitto e le pareti dai migliori artisti attivi allora a Siena, tra cui Pinturicchio, Luca Signorelli e Girolamo Genga. L'occasione della decorazione, conclusa nel 1509, furono probabilmente le nozze in quell'anno del figlio primogenito Borghese con Vittoria Piccolomini, celebrate il 22 settembre.\nCome la famiglia Medici, anche i Petrucci subirono sorti alterne, col figlio di Pandolfo, Borghese Petrucci, che venne cacciato dalla citt\u00e0 pochi mesi dopo la morte del padre, nel 1512. A partire da quella data le preziose decorazioni degli interni subirono una progressiva dispersione, culminata con lo strappo degli affreschi e lo smantellamento delle decorazioni del salone, che oggi sono sparse in vari musei.\nDescrizione.\nLa facciata era decorata da numerose campanelle e raffinati bracciali bronzei, che oggi sono ricoverati nel Palazzo Pubblico.\nIl salone era un grande ambiente del piano nobile a base pressoch\u00e9 quadrata (6,74x6,29\u00a0cm), con un soffitto dipinto dal Pinturicchio e bottega in una serie di scomparti con scene mitologiche che rielaboravano lo schema della \"Volta dorata\" nella Domus Aurea, visitata personalmente da Pinturicchio durante i suoi trascorsi a Roma. Le pareti comprendevano otto scene affrescate, che oggi sono in parte perdute e in parte divise tra la Pinacoteca nazionale e musei stranieri. Le pitture erano completate da una struttura lignea tutt'intorno alle pareti intagliata dalla celebre bottega dei Barili e da piastrelle maiolicate a grottesche sul pavimento.\nNel complesso il tema della decorazione attingeva alla poesia epica, alla storia antica ed alla poesia trecentesca per trarne una serie di \"exempla\" di virt\u00f9 civili e militari, tanto private quanto pubbliche, che ispirassero moralmente la coppia appena unita in matrimonio e celebrassero il committente.\nSoffitto del salone.\nIl soffitto del salone era diviso in riquadri da stucchi dorati, con pannelli figurati ad affresco di varie forme. Dal 1814 si trova nel Metropolitan Museum di New York. Al centro si trova lo stemma Petrucci entro una ghirlanda sorretta da quattro angeli svolazzanti tra nastri. Ai quattro lati dello scomparto centrale si appoggiano ovali con le scene del \"Ratto di Europa, Helle cavalca l'ariete, Ninfa a cavallo di un ippocampo\" e il \"Giudizio di Paride\". A questi ovali corrispondono lungo i bordi altrettanti scomparti centinati, dei quali ne restano solo due con \"Ercole e Onfale\" e la \"Caccia al cinghiale Calidonio\"; dei restanti sono state trovate alcune tracce alla fine del XIX secolo. Tra gli ovali e i riquadri arcuati si trovano coppie di esagoni irregolari con \"Trionfi\" e altre scene con carri, in totale otto, tra cui si riconoscono i \"Trionfi di Alessandro Magno, di ignoto guerriero\", il \"Ratto di Proserpina\" e i \"Trionfi di Cibele, Proserpina, Anfitrite\" e \"del Sole\". Agli angoli infine si trovano quattro medaglioni entro riquadri decorati a grottesche, che ritraggono coppie e gruppi di personaggi mitologici: Bacco Sileno e Pan, Priapo Satiro e Ninfa, Venere e Cupido, le \"Tre Grazie\" .\nL'insieme, sebbene aggiornato a schemi moderni, forniva un ricercato effetto antichizzante. Altre figure mitologiche si trovavano poi nei pennacchi, tra gli stucchi, assieme ad episodi di storia romana e aquile araldiche dei Petrucci.\nSe l'invenzione \u00e8 tutta riferita al Pinturicchio, la stesura pittorica venne probabilmente lasciata agli assistenti, come al solito, tra cui sicuramente il senese Pacchiarotto e forse il giovane Genga.\nPareti del salone.\nLa decorazione delle pareti \u00e8 nota tramite le descrizioni settecentesche di Guglielmo Della Valle e di Giovanni Girolamo Carli. Negli anni 1840 gli affreschi vennero staccati entrando in parte nella collezione di Joly de Bammeville, che conflu\u00ec nella National Gallery di Londra e in parte rimasero in citt\u00e0. Essi sono:\nIl ciclo celebrava personalmente il Petrucci e la sua famiglia, ad esempio nella figura pacificatrice di Pan/Pandolfo. Le traversie degli eroi letterari inoltre trasponevano su un colto piano le sue traversie legate all'ostilit\u00e0 di Cesare Borgia, desideroso di conquistare Siena, superate solo nel 1503 grazie all'alleanza col re di Francia. Il \"Ritorno di Ulisse\" ad esempio allude al ritorno dall'esilio prima di Pandolfo e poi di suo figlio Borghese, mentre la \"Fuga di Enea\" rievoca nei personaggi virgiliani tre generazioni dei Petrucci. Il \"Riscatto dei prigionieri\" sembra un augurio che Borghese segua le virtuose orme del padre, cos\u00ec come a un tema dinastico allude anche la \"Riconciliazione di Coriolano\". La \"Calunnia di Apelle\" ammonisce verso una buona amministrazione della giustizia e l'\"Amore sconfitto con il trionfo della Castit\u00e0\" era un omaggio alla cerimonia nuziale con echi dei \"Trionfi\" petrarcheschi, cos\u00ec come il tema della \"Continenza di Scipione\", tipica scena da cassone nuziale"}
{"id": "2996301", "revid": "1149807", "url": "https://it.wikipedia.org/wiki?curid=2996301", "title": "La breve seconda vita di Bree Tanner", "text": "La breve seconda vita di Bree Tanner (\"The Short Second Life of Bree Tanner\") \u00e8 un racconto della \"saga di Twilight\", un ciclo di romanzi urban fantasy e romantici di Stephenie Meyer, pubblicato il 5 giugno 2010 negli Stati Uniti e in italiano per la prima volta l'8 giugno 2010 da Fazi Editore. Si presenta come uno spin off del terzo volume della serie, \"Eclipse\".\nLa protagonista del racconto e narratrice, Bree Tanner, \u00e8 infatti un personaggio introdotto in precedenza proprio in \"Eclipse\", l'unica vampira neonata sopravvissuta alla battaglia che vedeva Victoria, Riley (compagno di Victoria) e l'esercito dei neonati contro i Cullen e i licantropi di La Push, che sarebbe poi stata eliminata dai Volturi \"per non creare precedenti\".\nSviluppo del romanzo.\nIl 30 marzo 2010 l'autrice, sul suo sito web, annunciando l'imminente uscita del nuovo libro, ha spiegato che questa storia \u00e8 nata durante la stesura di Eclipse, che le aveva permesso di osservare la storia dei vampiri neonati da un altro punto di vista. Inizialmente era nata per integrare la Guida Ufficiale, ma non poteva essere inserita senza trasformarla in un \"tomo pesante come l'Oxford English Dictionary\".\nIl nuovo libro, che sarebbe stato pubblicato poco prima della proiezione nelle sale dell' del terzo romanzo della serie, sarebbe stato disponibile online gratuitamente dal 5 giugno al 5 luglio 2010 all'indirizzo www.breetanner.com e, nella sua versione originale, parte del ricavato sarebbe stato donato alla Croce Rossa Americana.\nPrima della pubblicazione, stesure del racconto lungo sono state date alla sceneggiatrice Melissa Rosenberg ed all'attrice Jodelle Ferland, entrambe impegnate rispettivamente nella sceneggiatura e nel ruolo di Bree Tanner nell'adattamento cinematografico di Eclipse.\nTrama.\nLa voce narrante della storia \u00e8 Bree Tanner, neonata di appena 3 mesi creata da Riley. Aveva incontrato Riley quando aveva 15-16 anni ed egli, con una scusa, l'aveva portata da Victoria che l'aveva trasformata. Durante la sua breve seconda vita incontra Diego, un neonato poco pi\u00f9 grande di lei, che stranamente dimostra un autocontrollo e una capacit\u00e0 di riflessione superiori ai normali vampiri neonati, e finisce per innamorarsene. Insieme a quest'ultimo scopre alcune verit\u00e0 sul piano di Victoria. Inoltre scopre che i vampiri al sole non bruciano, come le aveva fatto credere Riley, ma brillano. Un altro amico in particolare che si fa tra i vampiri neonati \u00e8 Fred, che ha sviluppato il potere di fare venire un senso di nausea a chi lo guarda. Fred a differenza degli altri vampiri intuisce subito che Victoria sta mentendo e di nascosto altri vampiri neonati sono fuggiti dal suo gruppo. Decidendo infine di fuggire anche lui e di nascondersi da qualche parte, offrendosi di portare con s\u00e9 Bree. Lei tuttavia rifiuta poich\u00e9 non pu\u00f2 abbandonare Diego. Fred gli lascia tuttavia l'informazione per ritrovarlo in futuro. Diego d'improvviso scompare, mentre Riley continua a riempire di bugie i vampiri neonati per portare a compimento il piano ideato da Victoria. Durante la battaglia finale scoprir\u00e0 tutte le verit\u00e0 tra cui anche la morte di Diego per mano di Riley. \u00c8 l'unica neonata ad arrendersi ai Cullen, che vogliono darle la possibilit\u00e0 di salvarsi, ma i Volturi \"non danno mai una seconda possibilit\u00e0\". Bree tuttavia sa di qualcuno tra i Cullen che aveva la capacit\u00e0 di leggere il pensiero (Edward Cullen). Mentre viene interrogata da Jane, prima di essere giustiziata, finge di non sapere niente della verit\u00e0 che ha scoperto, e trasmette tramite il pensiero quest'ultima per fare in modo che il vampiro telepatico l'ascolti, chiedendogli infine di trovare il suo amico Fred e di raccontargli la verit\u00e0 di quello che gli \u00e8 successo. Edward si fa per ultimo avanti cercando di salvarle la vita, ma \u00e8 del tutto vano.\nBree ringrazia mentalmente Edward per avere cercato di aiutarla e alla fine si prepar\u00e0 all'esecuzione.\nPersonaggi.\nBree Tanner.\n\u00c8 una delle neonate create da Victoria all'inizio del racconto e ha solo tre mesi di vita. \u00c8 un tipo molto solitario, infatti \u00e8 solita nascondersi dietro Freaky Fred, lontano dal gruppo di Raoul e Kristie. Conoscer\u00e0 Diego durante una spedizione di caccia e pian piano se ne innamorer\u00e0. Insieme al suo nuovo amico comprender\u00e0 che le parole di Riley racconta a lei e al suo gruppo solo bugie (tra le quali la storia che il sole li incenerisce) e un giorno decider\u00e0 di seguire Riley mentre sta andando a incontrare \"lei\", cio\u00e8 la loro creatrice. All'incontro verranno anche i Volturi che daranno un ultimatum a \"lei\" riguardo alla distruzione di un clan. Si divider\u00e0 da Diego per evitare di essere scoperta. Racconter\u00e0 i suoi dubbi a Freaky Fred, e questi decide di andare a Vancouver per aspettare l\u00ec Bree e Diego, che nel frattempo \u00e8 sparito. La vampira decide allora di partecipare alla battaglia per trovare il suo amato, ma visto che il suo clan era stato annientato si arrender\u00e0 ai Cullen trovando l'appoggio di Esme, Carlise e degli altri (solo Jasper dimostra diffidenza). Alla fine della battaglia arrivano anche i Volturi, e mentre parlano coi Cullen, Bree capisce che il suo amato era stato distrutto in precedenza da Riley e Victoria (\"lei\"). Alla fine verr\u00e0 uccisa da Felix sotto ordine di Jane per nascondere che anche loro c'entravano con Victoria.\nBree tuttavia sapendo che tra i Cullen c'era uno capace di leggere il pensiero (Edward) prima di morire gli trasmette col pensiero tutta la verit\u00e0 sull'accaduto e chiede ad Edward di cercare il suo vecchio amico Fred se un giorno lo avesse incontrato.\nEdward sapendo la verit\u00e0 tenta di chiedere ai Volturi di risparmiarla, ma la sua richiesta viene negata.\nPrima di morire Bree ringrazia Edward per l'aiuto datole.\nDiego.\nNeonato creato da Victoria, quasi amico fidato di Riley. Si innamora di Bree, con lei scopre alcune verit\u00e0 sui vampiri, e scherzosamente con lei forma un \"club segreto\". Verr\u00e0 infine ucciso in modo crudele da Victoria, aiutata da Riley, una volta involontariamente smascherata la rete di bugie che avevano creato per tenere i neonati all'oscuro delle loro reali capacit\u00e0.\nRiley.\nCrede ciecamente nell'amore di Victoria, sua creatrice, ma non sa di essere solo una pedina nel piano della vampira, e che questa in realt\u00e0 lo sta usando per vendicare la morte del compagno James. And\u00f2 a casa Swan per cercare Bella ed ucciderla ma trov\u00f2 solo Charlie e in una scena del film si vede Charlie che dorme sul divano senza scarpe, con le calze nere e il vampiro che lo fissa. Non trovandola, ruber\u00e0 una dalle sue maglie dandola agli altri neonati per incitarli ad attaccare in massa la citt\u00e0 per contendersela, inebriati dal profumo del sangue di Bella. Pazzamente innamorato di Victoria, non sa che lei lo sta usando e crede nel suo amore per lui finch\u00e9, in Eclipse, durante la battaglia, Victoria non fa niente per salvarlo, e lui muore.\nVictoria.\nEra inizialmente un membro della banda di James, nonch\u00e9 sua compagna. Nel primo romanzo ricopre un ruolo marginale, si occupa principalmente di assistere James durante la caccia a Bella Swan, ma quando il suo compagno viene ucciso da Edward decide di vendicarne la morte (New Moon). Bella comunque resta incolume in quanto protetta dai licantropi Quileute. Alcuni mesi pi\u00f9 tardi (in Eclipse) si scopre che Victoria sta creando un esercito di nuovi vampiri per contrastare i Cullen (\u00e8 infatti all'oscuro dell'alleanza con i licantropi). Durante la battaglia sia lei sia il suo nuovo partner Riley vengono distrutti da Edward e dal licantropo Seth Clearwater.\nCopertina.\nLa copertina raffigura una clessidra con della sabbia rossa che scorre. La metafora vuol far intendere come la vita della protagonista sia breve come il tempo di una piccola clessidra."}
{"id": "2996313", "revid": "196390", "url": "https://it.wikipedia.org/wiki?curid=2996313", "title": "Wuppertaler SV Borussia", "text": ""}
{"id": "2996315", "revid": "209263", "url": "https://it.wikipedia.org/wiki?curid=2996315", "title": "Kill Rock 'N Roll", "text": ""}
{"id": "2996316", "revid": "13261", "url": "https://it.wikipedia.org/wiki?curid=2996316", "title": "Satelradio", "text": ""}
{"id": "2996318", "revid": "32766619", "url": "https://it.wikipedia.org/wiki?curid=2996318", "title": "Eyjafjallalokull", "text": ""}
{"id": "2996319", "revid": "43204", "url": "https://it.wikipedia.org/wiki?curid=2996319", "title": "SC Fortuna Colonia", "text": ""}
{"id": "2996321", "revid": "298229", "url": "https://it.wikipedia.org/wiki?curid=2996321", "title": "Olivier Marceau", "text": "Carriera.\nHa vinto nel 2000 i campionati del mondo di triathlon e il bronzo ai mondiali di triathlon di Losanna del 2008.\nGli inizi e la consacrazione.\nAll'et\u00e0 di 19 anni si presenta ai mondiali junior di Huntsville del 1992, ottenendo un importante 4\u00ba posto assoluto.\nL'anno successivo, 1993, arriva 9\u00ba assoluto ai mondiali junior di Manchester.\nNel 1995 \u00e8 la volta degli europei di Stoccolma, dove ottiene un altro ottimo piazzamento, 5\u00ba assoluto. Ai mondiali di Cancun dello stesso anno delude con un 40\u00ba posto finale.\nNel 1997 partecipa per la prima ai campionati del mondo di \"long distance\" di Nizza, arrivando 9\u00ba assoluto con un tempo di 05:50:10.\nNel 1998 ai campionati del mondo di Losanna si ritrova sempre tra i migliori, arrivando alla fine 8\u00ba al traguardo.\nNel 2000 sorprende tutti ai campionati del mondo di Perth in Australia, vincendo il titolo di campione del mondo in assoluta sicurezza, primo francese sul tetto del mondo nel triathlon su distanza olimpica.\nOttiene un nuovo importante piazzamento, stavolta con la nazionale svizzera, ai mondiali di Queenstown del 2003, alle spalle dell'australiano Peter Robertson e dello spagnolo Iv\u00e1n Ra\u00f1a, conquistando un'importante medaglia di bronzo.\nVince un altro bronzo ai campionati europei di triathlon di Lisbona del 2008, alle spalle dei suoi ex-connazionali Fr\u00e9d\u00e9ric Belaubre e Tony Moulai. Decide, quindi, di provare a gareggiare anche su distanza ironman.\nLe Olimpiadi.\nDopo aver vinto il mondiale nel 2000, partecipa alle prime olimpiadi di triathlon, che si sono svolte a Sydney nello stesso anno. Parte come uno dei favoriti e non delude le attese. Si ritrova, infatti, solo al comando dopo la frazione in bicicletta. Durante la frazione finale, quella podistica, viene ripreso dai triatleti che andranno a podio (Simon Whitfield, Stephan Vuckovic e Jan \u0158ehula) per poi scivolare alla fine al 7\u00ba posto assoluto.\nAlle Olimpiadi di Atene del 2004 finisce la frazione in bicicletta con il gruppetto dei primi, tuttavia una frazione podistica non in linea con quella fatta registrare dai migliori triatleti di giornata lo fa scivolare all'ottavo posto finale.\nAlle Olimpiadi di Pechino del 2008 arriva 19\u00ba assoluto dopo aver fatto registrare uno dei migliori tempi nella frazione in bicicletta."}
{"id": "2996325", "revid": "21880", "url": "https://it.wikipedia.org/wiki?curid=2996325", "title": "Tassonomia delle Orchidaceae", "text": "La famiglia delle Orchidacee veniva suddivisa in passato in due sottofamiglie: \nAttualmente le sottofamiglie riconosciute sono cinque, i cui rapporti filogenetici sono riassunti schematicamente dal seguente cladogramma:\nAll'interno di ciascuna sottofamiglia si distinguono differenti trib\u00f9 e sottotrib\u00f9:\nSottofamiglia Apostasioideae.\nComprende 2 generi e 16 specie:\nSottofamiglia Vanilloideae.\nTrib\u00f9 Pogonieae.\nComprende 5 generi e 81 specie:\nTrib\u00f9 Vanilleae.\nComprende 9 generi e 184 specie: \nSottofamiglia Cypripedioideae.\nComprende 5 generi e 169 specie:\nSottofamiglia Epidendroideae.\nTrib\u00f9 Neottieae.\nComprende 6 generi e 216 specie:"}
{"id": "2996329", "revid": "767487", "url": "https://it.wikipedia.org/wiki?curid=2996329", "title": "Yoon Mi-rae", "text": "Parlando fluentemente inglese e coreano, Tasha \u00e8 una delle cantanti hip hop donne che hanno pi\u00f9 influenza sulla scena musicale sudcoreana, venendo rinominata perfino \"Queen of Soul\". A causa della sua grande influenza sui giovani, \u00e8 stata nominata ambasciatrice e portavoce per il DaMoonWha (\"Organizzazione della Giovent\u00f9 Multiculturale\").\nCarriera.\nTasha ha debuttato a soli 16 anni in un gruppo di nome Uptown, abbandonato poi per formare il duo hip hop-R&amp;B Tashannie, insieme ad Annie Lee, nel 1999. Nel 2001 ha lasciato anche il duo per dedicarsi alla carriera solista, nella quale ha debuttato sotto lo pseudonimo di \"T\", vincendo due premi ai prestigiosi \"Korea Music Awards\". Nel 2008, ha vinto nelle categorie \"Miglior Album R&amp;B/Soul\" e \"Miglior Canzone R&amp;B/Soul\".\nTasha ha attualmente un contratto con l'etichetta discografica Jungle Entertainment, con la quale ha pubblicato l'ultimo album studio nel 2007.\nVita privata.\nNel giugno 2007 si \u00e8 sposata in una cerimonia privata con Tiger JK, membro del gruppo Drunken Tiger. L'anno dopo, i due hanno avuto un figlio di nome Jordan."}
{"id": "2996330", "revid": "120355944", "url": "https://it.wikipedia.org/wiki?curid=2996330", "title": "Mellow Records", "text": "La Mellow Records \u00e8 un'etichetta discografica italiana dedicata al progressive rock, fondata nel 1991 dal collezionista di dischi Mauro Moroni e dal musicista Ciro Perrino.\nProduzioni.\nL'etichetta ha prodotto un vasto catalogo di artisti della scena new progressive italiana (per esempio Finisterre, Doracor, Germinale, Floating State, JetLag, Notturno Concertante, Arcansiel, La maschera di cera, Twenty Four Hours, Mary Newsletter) ma \u00e8 anche nota per aver ripubblicato, spesso per la prima volta in edizione CD, un'ampia collezione di album di progressive italiano degli anni settanta, altrimenti fuori produzione e introvabili. Fra i gruppi i cui lavori sono stati recuperati da Mellow Records si possono citare Biglietto per l'Inferno, I Flashmen, Le Orme, Maxophone, Il Cerchio d'Oro e Balletto di Bronzo.\nNel 2008 ha vinto il \"ProgAward\" come miglior etichetta indipendente italiana di rock progressivo."}
{"id": "2996331", "revid": "62004", "url": "https://it.wikipedia.org/wiki?curid=2996331", "title": "Alimentari Molteni (ciclismo)", "text": ""}
{"id": "2996333", "revid": "125393402", "url": "https://it.wikipedia.org/wiki?curid=2996333", "title": "Star (Alexia)", "text": "Star \u00e8 il 34\u00b0 singolo di Alexia pubblicato nel 2010.\nLa canzone.\n\u00c8 il primo singolo promozionale estratto dall'album Stars uscito il 22 giugno.\nIl brano, una ballata groove con influenze funk e r'n'b, racconta di quanto sia bella la notoriet\u00e0 di una stella dello spettacolo, tra luci, riflettori e paparazzi. Ma l'artista lancia un messaggio; l'essere famosi non porta a nulla se quello che conta veramente, l'umilt\u00e0, l'onest\u00e0, la determinazione, non fanno parte della partenza di una carriera artistica.\nEsce in tutte le radio e network musicali l'11 giugno.\nIl videoclip.\nPer la canzone \u00e8 stato girato un videoclip diretto da Serena Corvaglia e Marco Salom in cui dei candidati ad un provino aspettano pazientemente leggendo il loro copione, il momento di essere provinati. Allo stesso tempo la cantante \u00e8 abbigliata in stile anni '50 mentre sfila sotto i riflettori. Ma il messaggio nel videoclip \u00e8 ancora pi\u00f9 chiaro. In realt\u00e0 questi ragazzi al provino sembrano pi\u00f9 che altro degli atomi privi di identit\u00e0 e di individualit\u00e0, convinti che \"la tv conta... \u00e8 l'unica porta... la tua occasione... non \u00e8 solo illusione\". Ma forse \u00e8 proprio un'illusione per questo bisogna stare attenti al successo immediato e lavorare sempre cercando di migliorarsi."}
{"id": "2996336", "revid": "147575", "url": "https://it.wikipedia.org/wiki?curid=2996336", "title": "Musica afro-americana", "text": ""}
{"id": "2996345", "revid": "219355", "url": "https://it.wikipedia.org/wiki?curid=2996345", "title": "Z-Scores", "text": ""}
{"id": "2996359", "revid": "219355", "url": "https://it.wikipedia.org/wiki?curid=2996359", "title": "Coefficiente di variabilit\u00e0", "text": ""}
{"id": "2996366", "revid": "15756", "url": "https://it.wikipedia.org/wiki?curid=2996366", "title": "Letteratura turca", "text": "Con la definizione di letteratura turca si intende tutta la produzione letteraria che le diverse trib\u00f9 di origine e di lingua turca hanno creato durante l'arco della loro storia a partire dal VI secolo nelle diverse zone geografiche del pianeta da loro abitate.\nLe trib\u00f9 turche, infatti, per lunghi secoli furono nomadi nelle steppe della Mongolia (secoli VI-XI), loro patria di origine. Poi, intorno all'XI secolo, si convertirono all'Islam, si infiltrarono da oriente nel cadente impero arabo e in breve tempo ne presero di fatto il controllo fondando delle dinastie indipendenti per molti secoli entro un vasto territorio esteso dall'India al Mediterraneo. Le pi\u00f9 famose dinastie sono quella dei Selgiuchidi in Persia (secoli XI-XIII), che regnarono sulla Persia, la Mesopotamia e sulla Siria, quelle dei vari sultani di Delhi in India (secoli XIII-XVI) e quella dei Mamelucchi in Egitto (secoli XIII-XVIII). Tutte queste dnastie erano formalmente soggette al califfo di Baghdad. In ultimo, i selgiuchidi della Siria vinsero l'Impero bizantino, conquistarono Anatolia e fondarono il Sultanato di Rum (secoli XI-XIII), il primo stato turco politicamente indipendente. All'estinzione dei selgiuchidi, il potere del Sultanato di Rum pass\u00f2 alla dinastia ottomana che, presa Bisanzio nel 1453, fond\u00f2 l'impero ottomano (secoli XV-XX), dalle ceneri del quale \u00e8 sorta la repubblica Turchia moderna (secoli XX-XXI).\nCon la definizione di letteratura turca, quindi, non si intende solo quella composta in Anatolia in et\u00e0 ottomana o contemporanea ma anche quella composta nei secoli precedenti in Mongolia, in Persia, in Siria, in Egitto, in Azerbaigian e nelle altre zone dell'impero arabo, dell'India un tempo soggette al dominio turco. Ognuna di queste letterature, a sua volta, \u00e8 composta in una specifica variante linguistica (essenzialmente tre, turco chagatai, turcomanno e turco propriamente inteso).\nL'evento capitale della storia turca \u00e8 stato ovviamente l'incontro con l'islam, e non solo per motivi religiosi: esso, infatti, sottopose i turchi a un secolare processo di persianizzazione (secoli X-XIX) che ha finito per modificare radicalmente la lingua, la poesia, la cultura e lo stile di vita dei turchi originariamente nomadi. Sebbene sia attestata una produzione poetica precedente all'Islam, infatti, si pu\u00f2 dire che la grande poesia turca, quella 'classica', sia nata in et\u00e0 islamica e all'ombra della letteratura persiana, tanto da sembrarne quasi un'infinita, elegantissima variazione.\nLa poesia persiana, d'altronde, che si era imposta brevemente in tutto l'oriente islamico dall'XI secolo, si era sviluppata nelle stesse epoche e negli stessi territori di quella turca, quindi l'influenza sui turchi \u00e8 diretta: non \u00e8 un caso che proprio due grandi poeti persiani quali Gialal al-Din Rumi (XIII secolo) e Giami (XV secolo) siano due punti di riferimento importanti per la poesia turca sia in Persia sia in Anatolia, ma non solo. Per questo scrittori bilingui (persiano-turco) sono comunissimi dagli esordi sino a tutto il periodo ottomano: spesso i poemi persiani classici vennero letteralmente \"rifatti\" in turco ottomano, venendo imitati temi e motivi, personaggi e persino i titoli delle opere originali.\nNel XIX e nel XX secolo, dopo la Nahda e dopo il crollo dell'impero ottomano, la letteratura turca ha subito in Turchia un profondo rinnovamento, sia con l'introduzione dei generi letterari europei sia con l'uso di schemi metrici liberi, non vincolati dalla tradizione persiana, riforme appoggiate da Mustafa Kemal Atat\u00fcrk, padre della moderna repubblica turca, negli Anni 20-30, il quale promosse la depersianizzazione e la dearabizzazione della lingua turca e l'abbandono dell'alfabeto arabo in favore di quello latino, nel tentativo di trovare per la Turchia moderna una sua fisionomia culturale moderna e laica.\nNel 2006 Orhan Pamuk \u00e8 stato insignito del Nobel.\nLa letteratura turca: questioni generali.\nLa periodizzazione.\nNella loro peregrinazioni dalla Mongolia al Mediterraneo, durate l'arco di un millennio, i turchi sono venuti in contatto con miriadi di culture, religioni e tradizioni diverse. Ad esse i turchi si sono continuamente adattati, ma hanno sempre conservato una specifica consapevolezza culturale e una propria lingua, abbastanza unitaria nell'uso generale (fatto importante, questo, considerando la vastit\u00e0 delle zone geografiche in cui i popoli turchi si sono estesi).\nIn linea generale si pu\u00f2 dire che la storia e la letteratura turche sia dividano in tre grandi periodi\n1) Il primo (\"et\u00e0 antica\", VI-X secolo), comprende l'et\u00e0 preislamica in cui le varie trib\u00f9 turche erano ancora nomadi nelle steppe della Mongolia, la loro terra d'origine. \u00c8 chiaramente testimoniata fin da questa epoca l'esistenza di una poesia ispirata dal manicheismo persiano e composta in \"alfabeto uigurico\" (gli Uiguri sono una delle pi\u00f9 importanti e antiche stirpi turche) il cui uso continuer\u00e0 ancora nel XV secolo.\n2) Il secondo periodo (\"et\u00e0 classica\", secoli XI-XVIII) dura circa ottocento anni e inizia quando, intorno al 1000, orde di trib\u00f9 turche, al seguito di Toghrul Beg, si riversarono nel cadente impero arabo e, senza abolire il Califfato di Baghdad, ne assunsero di fatto il potere e diedero vita a una miriade di regni indipendenti di cultura persiana. \u00c8 questa l'et\u00e0 delle grandi dinastie turche dei Mamelucchi, che dominarono l'Egitto per 500 anni (1250-1798), quella dei Selgiuchidi, grandi signori della Persia e della Siria per 300 anni (1000-1258), e quelle succedutesi al Sultanato di Delhi per altri 300 anni (1206-1526). Furono i selgiuchidi della Siria, in ultimo, a 'venire allo scoperto' e, vinta Bisanzio al battaglia di Manzicerta (1071), dilagarono in Anatolia: qui fondarono il Sultanato di Rum (cio\u00e8 di Roma, cio\u00e8 di Bisanzio), primo Stato turco politicamente autonomo. Estinti i selgiuchidi, il potere pass\u00f2 alla dinastia degli ottomani che, presa Bisanzio nel 1453, divennero signori dell'antico l'Impero bizantino.\nL'et\u00e0 classica corrisponde non solo alla conversione dei turchi all'Islam, ma soprattutto a una pervasiva persianizzazione della cultura turca \"tout court,\" la poesia \"in primis,\" che \u00e8 stata fondamentale per il suo sviluppo.\n3) Il terzo periodo comprende l'et\u00e0 moderna (secoli XIX-XXI), iniziata con la Nahda dei popoli arabi, proseguita con lo sgretolarsi dell'impero ottomano alla fine della Prima guerra mondiale (1914-1918) e terminata con la fondazione della repubblica turca per volont\u00e0 di Mustafa Kemal Atat\u00fcrk (1922). La cui politica culturale fu volta a deislamizzare (cio\u00e8 depersianizzare) la lingua e a sostituire l'alfabeto arabo con quello latino, dando nel 1928 vita al nuovo alfabeto turco. \u00c8 l'et\u00e0 del rinnovamento, la fine della poesia tradizionale persiana, dell'introduzione del verso libero, dei generi europei e della stampa, della nascita della cultura turca moderna, nazionalista e laica.\nI. L'et\u00e0 preislamica (secoli VI-X).\nLa storia dei Turchi inizia in Mongolia dove sorse anticamente l'Impero dei Turchi Celesti (o G\u00f6kt\u00fcrk), un impero vasto che comprendeva buona parte dell'Asia orientale e che dur\u00f2 circa due secoli (552-744). I Turchi Celesti conoscevano l'uso di un \"alfabeto runico\" (derivato all'aramaico attraverso la mediazione persiana) testimoniato nelle iscrizioni su stele dove sono registrati avvenimenti, ordinamenti legislativi o epitaffi di personaggi celebri. A quel tempo i Turchi erano seguaci dell'animismo o delle varie religione estremo orientali come il buddhismo entro una fisionomia religiosa non ben definita. Non a caso il pi\u00f9 antico monumento della lingua turca \u00e8 traduzione della \"Sutra del Nirvana\" (VI secolo) voluta da un imperatore cinese.\nCol crollo dell'Impero dei Turchi Celesti, dopo un periodo di incertezza, il potere pass\u00f2 alla trib\u00f9 degli Uiguri. I quali, dopo la conversione al manicheismo persiano (nel 762), hanno lasciato le \"Iscrizioni dell'Orkhon\" (VII-X secolo), su roccia, che raccolgono epitaffi della nobilt\u00e0 imperiale, e una abbondante messe di inni religiosi in forma di \"tuyugh\" (quartine), che si possono considerare le prime testimonianze poetiche in lingua turca. Questi inni sono importanti non solo per conoscere la cultura turca delle origini, ma soprattutto, in letteratura, poich\u00e9 testimoniano, nella scelta del \"tuyugh,\" l'influenza, seppur lontana, sia della poesia cinese ed estremo orientale (dove la quartina \u00e8 genere diffusissimo), sia, nelle immagini, della poesia araba e persiana allora nascenti. Queste opere sono scritte in \"alfabeto uigurico\" (anche questo di origine aramaica tramite mediazione sogdiana), importantissimo, che verr\u00e0 usato ai turchi ancora a lungo e sar\u00e0 ufficiale in tanta burocrazia mongola.\nII. L'et\u00e0 classica (secoli XI-XVIII).\nL'et\u00e0 classica inizia con la conversione all'Islam, quando i Turchi, intorno al 1000, si spostarono dalla Mongolia ed entrarono nel cadente impero arabo da secoli persianizzato nella lingua e nei costumi. Essi penetrarono lentamente, come i barbari nell'impero romano: dapprima furono schiavi, soldati, poi condottieri, guardie di palazzo e in ultimo veri e propri sultani soggetti solo formalmente al califfo di Baghdad. Questa \u00e8 l'era delle grandi dinastie turche e turco-mongole che domineranno per secoli il mondo islamico: i Selgiuchidi (in Persia, in Siria e in Anatolia), i Mamelucchi (in Egitto), i sultani di Delhi (in India) e gli Ottomani (in Anatolia). Ci muoveremo di conseguenza secondo le diverse aree geografiche.\nEt\u00e0 selgiuchide: la corte dei Karakhanidi (1000-1258).\nLa prima regione dove risorse la letteratura turca fu all'estremo oriente del cadente impero arabo, presso la corte dei principi Karakhanidi, la prima dinastia turca musulmana. Essa regn\u00f2 in Transoxiana, spesso a spese dei vicini Samanidi, presso i quali stava nascendo la letteratura persiana. Alla corte karakhanide risalgono i primi quattro testi della poesia classica turca, i fondatori della tradizione. Sono opere in cui il processo di persianizzazione non \u00e8 ancora totale: anche se i metri sono persiani, infatti, l'influenza islamica \u00e8 relativa sia nella lingua sia nei temi, e il sottofondo turco \u00e8 ben evidente.\nIl primo \u00e8 il \"Diwan lughat at turk (Divano delle lingue turche\") di Mahmud da Kashgar (1072-1073), che non \u00e8 un canzoniere, come sembrerebbe dal nome (\"Diwan\"), ma un lessico molto accurato e chiosato che ha lo scopo di insegnare il turco, ormai lingua diffusa evidentemente, agli arabi e ai persiani. Il testo \u00e8 oltremodo importante poich\u00e9 riporta molti versi della poesia preislamica, ben 230 frammenti, spesso \"tuyugh\" di argomento vario, sia guerresco, sia amoroso, sia primaverile.\nIl secondo \u00e8 la \"Qutadghu bilig\" (\"Scienza della fortuna\", 1069) di uno sconosciuto Yusuf, un \"mathnavi\" filosofico-religioso impostato attorno alla ricerca del Sommo Bene. Non \u00e8 noto se fosse composto in alfabeto uigurico o arabo, ma \u00e8 certo che il poema presupponga il modello persiano dello Sh\u0101h-N\u0101meh di Firdusi, composto alla corte samanide 40 anni prima, dal quale prende anche la struttura metrica (il metro \"mutaqarib\"). L'opera di Yusuf \u00e8 stata fondamentale nella poesia turca poich\u00e9 stabil\u00ec le regole della metrica classica, di modello persiano, attraverso un processo di mediazione e di adattamento fra le due lingue difficile e da lui risolto con intelligenza.\nIl terzo \u00e8 \"Atabatu l-haqa\u02beiq,\" di un ignoto maestro Adib Ahmad, un altro \"mathnavi\" ma didattico, in distici (parti introduttive) e in \"tuyugh\" (nelle parti restanti di argomento morale)\nIl quarto sono dei \"tuyugh\" popolari da ricondursi alla confraternita \"sufi\" fondata da Ahman (m. 1166), che testimonia sia l'influenza del sufismo e della mistica fin dalle origini, sia la resistenza della quartina preislamica in \u00e0mbito religioso.\nLa prima et\u00e0 mongola: Hulagu e i successori (1258-1380).\nIntorno al 1220, morto da poco Gengis Khan, i mongoli ripresero la conquista dell'Asia. Hulagu, nipote di Gengis, invase la Persia e nel 1258 uccise l'ultimo califfo ponendo fine al secolare impero arabo. Egli poi si incoron\u00f2 \"khan\" (re) di Persia, creando un regno di circa 120 anni nelle mani dei successori Il-khanidi. Questa et\u00e0, come la successiva, segna nella letteratura persiana l'et\u00e0 dello splendore: vivono ora i poeti immortali come Nizami, Hafez, Gialal al-Din Rumi, Sa\u02bfdi e altri ancora la cui influenza sui turchi sar\u00e0 assoluta.\nNelle lettere turche si ricordano un ignoto Qutb, autore di una traduzione del \"mathnavi\" \"Cosroe e Scirin\" (1340) di Nizami (m. 1209), e Khwarizmi, autore del famoso \"Muhabbat nam\u00e8\" (\"Libro dell'amore\") nel 1353, un \"mathnavi\" intervallato da \"ghazal\", un unicum, da considerarsi una gloria delle lettere turche, poich\u00e9 tra le opere pi\u00f9 riuscite dell'intera lirica erotico-mistica islamica.\nMonumento della prosa di questa epoca \u00e8 la \"Leggenda di Oghuz Khagan\" (400 righe) dove l'eroe dell'eponima stirpe turca \u00e8 figurato come un mito cosmogonico.\nLa seconda et\u00e0 mongola: Tamerlano e i successori. L'affermazione del chagatai (1380-1501).\nUna nuova fase inizia nel 1380, col grande Tamerlano (\"Timur-lang\", Timur lo zoppo), signore di Samarcanda che, abbattuti i discendenti di Hulagu, riconquist\u00f2 per s\u00e9 tutta la Persia facendo della propria capitale un importante centro culturale. Alla sua morte, il vasto impero and\u00f2 ai suoi discendenti (detti \"Timuridi\"), sotto i quali la Persia ebbe un periodo di prosperit\u00e0. Prima Samarcanda e poi Herat, infatti, divennero splendide capitali dove visse anche il celebre poeta persiano Giami.\nGran parte della letteratura turca di questa \u00e8 epoca \u00e8 composta in lingua chagatai e per questo essa \u00e8 detta \"ciagataica.\" I chagatai erano una delle molte tribu turche: essi avevano guerreggiato un tempo sotto uno dei figli di Gengis Khan, Chagatai appunto, da cui avevano preso il nome, e poi erano confluiti nelle armate di Tamerlano. Le truppe chagatai, tuttavia, avevano un trattamento speciale rispetto alle altre: tradizioni proprie, vestiario proprio e una lingua propria, ed erano molto influenti. Quando i discendenti nomadi di Tamerlano si inurbarono, i chagatai divennero parte delle nuove \u00e9lite cittadine e la loro lingua strumento della letteratura d'arte. Ricorrente in questa epoca \u00e8 ancora l'uso dell\"'alfabeto uigurico\", tipica dell'amministrazione mongola, invece dell'arabo.\nSi ricordano in chagatai il poeta Khugiandi (Qujandi), autore del \"Latafat name\" (\"Libro della leggiadria),\" un \"mathnavi\" ispirato dal \"Libro dell'Amore\" di Khwarizmi; Khaydar Kwarizmi, autore del \"Makhzanu'l asrar\" (\"Il tesoro dei misteri),\" riscrittura dell'omonimo \"mathnavi\" di Nizami e di una \"qasida\" in caratteri uigurici in lode del sultano di Shiraz, Iskandar; si ricorda ancora \"Giuseppe e Zulayka,\" \"mathnavi\" di autore ignoto ispirato all'omonimo \"mathnavi\" del persiano Giami.\nPoetarono in chagatai anche tre importanti poeti turchi: il primo \u00e8 il sultano Husayn Bayqara, autore nel 1491 di un \"Diwan (Canzoniere)\"; il secondo \u00e8 Lufti (1366-1462), autore di canzoni (\"surud)\" di ispirazione popolare, di numerosi \"tuyugh\" e di un \"mathnavi\" allegorico intitolato \"Gul u nauruz\" (1334); il terzo \u00e8 Ali-Shir Nava'i (1441-1501), di stirpe uigurica che, anche se non appartenente all'\u00e9lite chagatai, ebbe come maestro lo stesso Giami che lo guid\u00f2 nella lettura delle opere \"sufi\" di Eraqi e Ibn Arabi, commentati da Giami stesso. Di Ali Shir ci restano quattro \"Canzonieri,\" un \"Quintetto\" di \"mathnavi\" sul modello della \"Khamsa\" di Nizami, un \"mathnavi\" allegorico intitolato \"La lingua degli uccelli,\" preso dall'omonimo poema di Farid al-Din 'Attar, e il \"Mahbubu'l-qulub (L'amico dei cuori\"), opera in prosa ritmica sul modello del \"Gulistan\" di Sa\u02bfdi. Si aggiunga una breve prosa intitolata \"Muhakamatu'l lughatayn\" (\"Il giudizio delle due lingue)\", il persiano e il turco ovviamente, in cui Ali Sc'er discute la storia della poesia turca rilevando una linea che va da Lufti, Husayn Bayqara fino a s\u00e9 stesso. La fama di Ali Sc'er fu immensa in tutto il mondo islamico fino alla fine dell'et\u00e0 classica ed impose l'uso del chagatai in gran parte del mondo turco per secoli.\nA questo periodo risale anche \"Le\" \"vicende di Babur\", capolavoro della prosa chagatai composto dallo stesso Babur (1483-1530), signore dell'Afghanistan che spodest\u00f2 gli ultimi Sultani di Delhi e fond\u00f2 la dinastia Moghul.\nL'et\u00e0 saf\u00e0vide (1501-1722).\nNel 1501 il potere dei Timuridi venne abbattuto da pi\u00f9 parti: dai Safavidi, intenti a restaurare la Persia come regno autonomo, e dagli Uzbeki, feroci orde di stirpe turco-mongola scese dal Khanato dell'Orda d'Oro. I letterati, specie turchi, sciamarono nelle diverse zone sebbene non in tutte le lettere turche allignarono. In India, ad esempio, non accade, e in et\u00e0 Moghul si us\u00f2 solo il persiano nelle lettere, mentre, al contrario, presso i tatari di Kazan', sul Volga, vi fu una folta produzione islamica in chagatai con elementi tatari.\nGran parte di questi tre secoli, poveri in vero, \u00e8 occupata dalla poesia religiosa di Haydar Dughlat (1499-1551), di Allah Yar (m. 1720) e del famoso Mascrab (m. 1711), santo \"malamat\", biasimato, che fin\u00ec impiccato a Balk.\nNel XVII secolo si annoverano i ghazal dell'uzbeko Huvayda, le poesie galanti, sul modello di Ali Shir, di Pahlivan Quli (detto Ravnaq), e il \"Diwan\" di Sc'er Muhammad (1778-1804).\nNel XIX e nel XX secolo si ricordano due imprese editoriali: un'antologia di poeti chagatai edita a Tashkent nel 1902 venuta fuori dal cenacolo letterario del khan Umar (1812-1821), e una seconda antologia, stampata sempre a Tashkent, nel 1909, da Ahmad Tabibi, medico di corte. Ma queste due imprese editoriali fondano ormai la letteratura uzbeka moderna.\nNella prosa sar\u00e0 da ricordare Abu al-Ghazi Bahadur (m. 1663), khan del Khwarizm, autore di uno scritto sull'origine di Turcomanni (1659) e del semi-leggendario \"Sciagat-i turk\" (\"Albero genealogico dei turchi\", trovato in Siberia nel 1771).\nL'et\u00e0 mongola: Tamerlano e i successori. L'affermazione del turcomanno (1380-1501).\nCome l'et\u00e0 dei Timuridi aveva segnato l'affermazione della letteratura in turco chagatai, cos\u00ec essa corrisponde all'affermazione della letteratura in \"turcomanno\". Il quale appartiene a un altro ramo sia etnico sia linguistico della famiglia turca rispetto al chagatai, quello oghuz. Gli Oghuz sono una stirpe turca nominata gi\u00e0 nei testi preislamici, la terza per importanza accanto ai chagatai e agli uiguri.\nAlla stirpe oghuz apparteneva infatti Seljuk, fondatore della dinastia dei selgiuchidi: quando suo nipote Toghrul Beg, intorno al 1000, invase il morente impero arabo, orde oghuz lo seguirono e si installarono come dinastie indipendenti in Persia, in Siria, in India, in Egitto, dove crearono dei sultanati solo formalmente soggetti al califfo di Baghdad. Le dinastie selgiuchidi e il califfato caddero assieme nel 1258, quando il mongolo Hulagu, nipote di Gengis Khan, conquist\u00f2 Baghdad e si incoron\u00f2 \"khan\" (re) di Persia, dando vita a un grande khanato, che fu diviso fra i suoi successori (detti Ilkhanidi) nel quale i turchi oghuz si fusero sempre di pi\u00f9 con i mongoli (e con i chagatai).\nLa letteratura in lingua \"turcomanna\" inizia, come quella chagatai, nel 1380, con il grande Tamerlano, il cui impero alla morte si disgrego' in una miriade di regni turco-mongoli. Nella letteratura turca, particolare importanza hanno le due dinastie che regnarono in Azerbaigian, quella del Montone Bianco e quella del Montone Nero, che diedero grande impulso alla poesia in \"turcomanno\", specie di orientamento sciita e hurufita, come si vede nella produzione del sovrano azero Giahangir (m. 1467), che fu in corrispondenza con Giami, in Habibi, sempre azero, vissuto a cavallo del Cinquecento, che termin\u00f2 in suoi giorni presso la corte safavide, o nel celebre Nesimi, seguace dell'hurufismo, che nel 1404 fu fatto scorticare vivo ad Aleppo. Risalgono a questo periodo anche i \"ghazal\" di Asan Ogli, del Khorasan, autore anche di poesie persiane.\nPoich\u00e9 la maggior parte dei poeti in questa fase visse in Siria, Iraq e soprattutto in Azerbaigian (o \u00e8 azera di origine), come detto, la letteratura di questo periodo \u00e8 detta anche \"azera\".\nMonumenti della prosa di questo periodo sono due opere: la prima \u00e8 l\"'Epopea Oghuzo-turcomanna\", un insieme di 12 racconti in prosa ritmica intervallati da versi e recitati dai cantori ambulanti. Nell'opera si narrano le origini mitiche del popolo turco. La seconda \u00e8 la biografia di Maometto (1338) di Mustafa Zarir (1390-1517), vissuto nell'Egitto dei Mamelucchi, dove l'oghuz era lingua nota, vista la dominazione turca l\u00e0 iniziata dal 1250. L'opera \u00e8 in gran parte traduzione dalla biografia del persiano Al Basri.\nL'et\u00e0 safavide (1502-1722).\nIl potere degli ultimi timuridi venne abbattuto da un'altra dinastia azera destinata a far risorgere, dopo nove secoli, il regno di Persia, quella dei Safavidi, guidata da Sci\u00e0 Isma'il I (m. 1524), che fece convertire i persiani allo sciismo. Anche questa et\u00e0 \u00e8 molto vivace nelle lettere turcomanne, ma si svolge prettamente in Persia, non in Azerbaigian: questo non solo perch\u00e9 la nuova dinastia in Persia \u00e8 turca, ma perch\u00e9 la poesia persiana di questo periodo si svolge interamente in India, tra Delhi e Lahore (nella poesia persiana l'et\u00e0 safavide \u00e8 definita infatti come et\u00e0 dello \"stile indiano\").\nTra i primi poeti in lingua turca di questa et\u00e0 bisogna, infatti, ricordare lo stesso Sci\u00e0 Isma'il I, che scrisse in turco- azero un vasto \"Diwan\" di \"qaside\" e \"ghazal\", e il celebre Fuz\u00fbl\u00ee (1483-1556), forse il pi\u00f9 grande poeta turco islamico. Anche lui di origine azera, visse tutta la vita a Baghdad, prima sotto la protezione di Ismail e poi sotto quella di Solimano il Magnifico che nel 1534 conquist\u00f2 la citt\u00e0 e la inglob\u00f2 al nascente impero ottomano. Egli \u00e8 autore di un cospicuo \"Diwan\" e di un \"mathnavi\" erotico-mistico intitolato \"Leyla e Magnun,\" ispirato all'omonimo poema di Ni\u1e93\u0101mi, famosissimo in tutto il mondo turco.\nLa decadenza (1722-1925).\nCon la fine dei Safavidi la Persia cambia bruscamente situazione politica. Nel 1722 il paese fu invaso dagli Afghani che crearono un governo effimero, al termine del quale prese il potere Nadir Shah (1722-1747), il grande conquistatore, che riusc\u00ec a riportare la Persia all'indipendenza. Alla sua morte prese il potere la dinastia Zand (1748-1794) e poi la dinastia Qajar (1794-1925), mentre il paese scivolava nella decadenza.\nUn risveglio dell'attivit\u00e0 letteraria turca si ebbe nel 1700 particolarmente in Azerbaigian, non solo con le lamentazioni sciite, ma con una serie di bravi poeti di ispirazione popolare come Vaghif (1717-1797), padre della poesia azera moderna, che si rif\u00e0 a sua volta agli \"asciugh\", canti popolari in metro sillabico.\na) L'et\u00e0 selgiuchide: il Sultanato di Rum (1075-1307).\nCon l'entrata dei selgiuchidi in Persia orde di turchi oghuz dilagarono per l'impero arabo e ne divennero i signori. Alla fine, nel 1071, i Selgiuchidi padroni della Siria attaccarono Bisanzio, a Manzicerta, vinsero, e fondarono in Anatolia il Sultanato di Rum, primo stato turco politicamente autonomo, che durer\u00e0 fino al 1307.\nQuesto periodo ha un carattere di incubazione per la poesia turca anatolica: la scena letteraria del tempo, infatti, \u00e8 dominata dal celeberrimo mistico persiano Jalal al-din Rumi (m. 1273) e da suo figlio Sultan Valad che vissero a Konya, dove fondarono il movimento dei dervisci danzanti. Le lettere turche d'Anatolia infatti sono caratterizzate da un tono pi\u00f9 spiccatamente mistico di quella in chagatai o in turcomanno, ed \u00e8 evidente, in maniera ancora pi\u00f9 marcata, l'influenza di Hafez nella lirica e di Ni\u1e93\u0101mi nella narrativa in versi, oltre che di Rumi ovviamente.\nIn questa epoca le lettere turche non creano nulla, ma traducono da autori persiani: importanti sono la traduzione di \"Khalil e Dimna\" o quella in prosa dello Sh\u0101h-N\u0101meh di Firdusi voluta dai selgiuchidi stessi.\nPeriodo formativo (1307-1453).\nCon 'periodo formativo' si intende l'arco di tempo che va dalla presa del potere della dinastia ottomana nel Sultanato di Rum (1307), fino alla conquista di Costantinopoli, cio\u00e8 alla fondazione dell'impero ottomano (1453). La letteratura dell'et\u00e0 ottomana \u00e8 composta in \"turco\" (propriamente inteso), appartenente anche esso, come il \"turcomanno, \"al ramo delle lingue oghuz.\nIl \"turco\" si divide a sua volta in \"turco ottomano\" e in \"turco moderno\": il primo \u00e8 la lingua dell'amministrazione dell'impero ottomano e della grande poesia dell'et\u00e0 imperiale, quasi interamente costituita di persianismi e di adattamenti dal persiano; il \"turco moderno\" invece \u00e8 la lingua dell'odierna repubblica turca (dal 1922), epurata dall'influsso persiano e scritta in alfabeto latino.\nIl primo grande nome della letteratura turca anatolica \u00e8 il mistico Yunus Emre (1307?-1320?), celebre \"sufi\" che, come rivela il nome \"emre\", era probabilmente una sorta di menestrello, un pazzo di Dio come Jacopone da Todi. Egli ha lasciato una vasta serie di \"ghazal\" di ispirazione mistica che lo rendono ancora oggi un punto di riferimento nella poesia e nella religione. Accanto a lui si ricordano Suleyman Gulscehri, autore nel 1317 del \"Mantiqu't ta'ir\" (\"Il\" \"verbo degli uccelli\"), rivisitazione dell'omonimo poema del persiano Attar; Asciq Pasha, autore del \"mathnavi\" detto \"Gharib nam\u00e8\" (\"Il libro del peregrino)\" del 1330, che ricorda la poesia del persiano Sana'i; il cad\u00ec Burkhaneddin, poeta in arabo, in persiano e in turco e autore di un \"Diwan\" nel 1393 di imitazione persiana, ma che contiene anche \"tuyugh.\"\nNella lirica si ricordano: Ahmed Da'i, autore nel 1413 di un ricco \"Diwan\"; Sceykhi (1430 ca), di ispirazione sufi, autore di un \"Diwan\", di una riscrittura del mathnavi \"Cosroe e Scirin\" di Ni\u1e93\u0101mi: Suleyman Celebi, autore nel 1409 di un celebre poema intitolato \"Vesiletun'n-negiat\" (\"Il natale del profeta\"), opera colta che trae ispirazione dai canti popolari intonati per la festa del \"Mevlid,\" il genetliaco di Maometto.\nEt\u00e0 classica (1453-1566).\nCon et\u00e0 classica si intende il periodo che va dalla fondazione dell\u2019impero ottomano, cio\u00e8 dalla conquista di Costantinopoli del 1453, alla morte di Solimano Il Magnifico nel 1566, ed \u00e8 l\u2019et\u00e0 dell\u2019oro dell'impero ottomano.\nContinua la poesia l'imitazione di Hafez e Nezami: vive ora infatti Sudi, nel XVI secolo, originario della Bosnia ottomana, massimo interprete e commentatore di Hafez.\nTra i principali poeti di questa epoca si possono ricordare Ahmed Pascia (m. 1498), Negiati (m. 1509), grande innovatore capace di comporre versi senza parole arabe e persiane, il sultano Gem (1459-1495), figlio di Maometto II, che verseggi\u00f2 \"Gemscid e Khurscid\" del persiano Salman di Save; Mesihi (m. 1512), originario dell\u2019Albania, autore di un celebrato \"Divan\" e di un famoso poema in cui si fa cantore di maschili bellezze. Sempre di imitazione persiana sono anche i poeti bacchici Revani (m. 1523), autore del \"Sicret nam\u00e8\" \"(Libro del convito)\", Zati (m. 1546), seguace di Negiati, e Khayali (m. 1556), derviscio di Salonicco. Il principale poeta di questo periodo \u00e8 per\u00f2 B\u00e2k\u00ee (m. 1600), il \u2018sultano dei poeti\u2019, poeta ufficiale di almeno quattro sultani considerato il vertice della lirica ottomana classica.\nIn prosa si ricordano lo storico Sa'deddin (m. 1599) autore di una Corona delle storie che glorifica la dinastia regnante, e le opere di Tursun Bey (m. 1488) e di Kemal Pasci\u00e0 Zade, autore delle cronache della casa di Osman.\nEt\u00e0 post classica (1566-1703).\nIn poesia si continua la lezione di Baki, come in At\u2019ai (m. 1634), autore di un \"Sakinam\u00e8\" ispirato a Hafez, o Yahya (m. 1634), autore di \"ghazal\", ma la maggior parte dei poeti di questo periodo imita lo di moda presso la coeva poesia persiana: tra di essi si ricordano Nai'li (m. 1666), N\u00e9fi (m. 1635), Na\u2019bi (m. 1712) e Sabit (m. 1712).\nAppartengono all'epoca postclassica anche i due grandi prosatori Evliya \u00c7elebi (m. 1690) e Katib Celebi (m. 1657). Il primo gran viaggiatore e attento osservatore che fiss\u00f2 i suoi ricordi di 40 anni di viaggi al seguito di principi ottomani, che lo portarono anche in Europa, da Vienna alla Svezia, in un memorabile \"Seyahat-name\" (\"Libro di viaggi\") la cui prima parte \u00e8 un'importante descrizione della Costantinopoli del tempo. Il secondo invece (detto Hajji Khalifa, e conosciuto anche in Europa come Qalfa, m. 1657), fu bibliofilo, geografo, storico di vastissimi interessi e promotore di traduzioni da lingue europee (tra cui l\"'Atlas Minor\" di Gerardo Mercatore e Jodocus Hondt), cui si deve l'inizio dell'occidentalizzazione del sapere scientifico. Si ricordino ancora Hezarfenn (m. 1691), autore di una storia universale, ma anche di trattati di etica e sulla organizzazione dell'impero, e Na'ima di Aleppo (m. 1716).\nEt\u00e0 dei tulipani (1703-1736).\nCon et\u00e0 dei tulipani si intende il primo quarantennio del XVIII secolo durante il quale regnarono Ahmed III e il visir Ibr\u0101h\u012bm Pasci\u00e0. E l'et\u00e0 d'argento dell'impero che annuncia la lenta decadenza e l'imminente europeizzazione.\nAppartengono a questo periodo due nomi notevoli: Nedim (m. 1730), giudice professore di madrasa e bibliotecario del gran visir Ibr\u0101h\u012bm Pasci\u00e0 all'epoca del sultano Ahmed III, e il grande mistico Ghalib Dede (m. 1799), appartenente alla confraternita dei sufi Mevlevi e autore di un celebre poema allegorico (\"Bellezza e Amore\"), entrambi ancora ampiamente influenzati dal lascito persiano.\nDa ricordare ancora il novelliere Aziz Efendi di Creta (m. 1798) e il multiforme Seyyid Vehbi (m. 1736), poeta, ma ricordato soprattutto per l'opera in prosa \"Surname\", una ricca descrizione delle feste di corte che si inserisce in un genere a s\u00e9 stante. Anche in questa letteratura, come del resto nella persiana, gli ambienti in cui poeti e scrittori poterono trovare ampio patronato, e dispiegare cos\u00ec il loro talento, sono riconducibili essenzialmente a quelli cortigiani, in particolare le corti ottomane, e a quelli delle confraternite mistiche.\nLa decadenza (1736-1839).\nSi ricordano Sunbulzade Vehbi (m. 1809), famoso per una tenzone in 800 versi dai toni spesso osceni tra un pederasta e un donnaiolo che vantano i meriti e vantaggi delle rispettive preferenze, e Gevdet Pasci\u00e0 (m. 1895), che rivest\u00ec la carica di \"cronista ufficiali\" dell'impero.\nL'et\u00e0 contemporanea (secoli XIX-XXI).\nL\u2019et\u00e0 delle riforme (1839-1876).\nIl 1839 segna l\u2019inizio delle Tanzimat, le riforme, destinate a cambiare il volto dell'impero ottomano. Le scuole vengono riformate sul modello europeo, nascono le universit\u00e0, il giornalismo e il teatro, il che porta ad una massiccia invasione di italiani e francesi, maestri del palcoscenico. \u00c8 l\u2019et\u00e0 della traduzione dei famosi romanzieri europei (F\u00e9nelon, Defoe, Swift, Voltaire, Lamartine, Dumas padre) e dell\u2019inizio della lenta depersianizzazione della cultura ottomana alla ricerca di una sempre pi\u00f9 specifica identit\u00e0 turca, fuori dalle pretese universalistiche dell\u2019impero, che ormai \u00e8 in sfacelo, e fuori della cultura persiana, che ne \u00e8 il simbolo.\nPionieri della poesia moderna sono Scinasi (1826-1871), che studi\u00f2 a Parigi ed \u00e8 il padre del teatro turco, e Ziya Pasci\u00e0 (1825-1880), anche lui fuggito ed educato in Europa.\nL\u2019et\u00e0 romantica (1876-1922).\nIl Romanticismo sorge alla fine del secolo, in gran parte sotto il sultanato del severo Abdul Hamid II, con grande ritardo rispetto all\u2019Europa. \u00c8 anche questa un\u2019era di grande rinnovamento nella quale le idee romantiche di \"popolo, folklore, tradizione nazionale\" alimentano il malcontento verso l\u2019ideologia universalistica difesa dalla cadente dinastia ottomana. Scoppia impellente la questione della lingua, ovviamente.\nContro la dinastia e contro la tradizione persiana, alcuni cercano nuove vie attingendo ai generi stranieri, specie francesi (creando la novella, il romanzo e il teatro in turco, o guardando alla poesia moderna del Parnassianesimo o di Charles Baudelaire), mentre altri, di linea nazionalista, tornano alla poesia popolare preislamica, in metro sillabico. Il movimento nazionalista si riunir\u00e0 attorno al partito dei Giovani Turchi (1908), di idee liberali e costituzionali, capitanato da Mustafa Kemal Atat\u00fcrk, destinato a prendere il potere dopo la prima guerra mondiale e a fondare la moderna Repubblica Turca.\nTra i poeti di questo periodo vi sono Namiq Qemal (n. 1840), appartenente ai Giovani Turchi, che viaggi\u00f2 in Europa e fu autore del romanzo \"Intibah (Il risveglio\", 1876), Abdulhaq Hamid Tarkhan (1851-1937), un mevlevi, autore di tragedie, del poemetto \"Sahra (Campagna,\" 1879) e di numerose poesie in morte della moglie (\"Queste son lei\", 1885).\nAlla coeva poesia francese, specie al Parnassianesimo e al Simbolismo, si collega invece la figura di Rega\u2019i Zade Ekrem (1847-1914), il primo a porsi domande di estetica romantica e a tentarle di risolvere in maniera sistematica, autore dell\u2019opera \"Tefekkur (Meditazioni\", del 1888). I seguaci delle sue idee si riunirono attorno alla rivista di poesia \"Servet i funun\" (\"Patrimonio delle scienze\") continuando a usare una lingua preziosa ancora piena di persianismi. Attorno a \"Servet i funun\" ruota anche Tevfiq Fikret (1867-1915), autore della famosa invettiva contro il potere sultaniale \"Sis\" (\"Nebbia\", del 1902): egli sottopose la metrica a un cospicuo rinnovamento e, pur continuando a usare metri quantitativi, ne inventa di nuovi giungendo a creare anche strutture strofiche fuori della tradizione classica. Accanto a lui si ricordi anche Khalid Ziya (1866-1945), bravo prosatore.\nAccanto alla poesia di ispirazione romantica o decadentista straniera, si sviluppa quella \"nazionalista\", come accennato, per la quale si ricordano Mehmed Emin (1869-1944), autore di poesie in puro turco, e Ziyia Gok Alp (1875-1924), autore del poemetto \"Turan\" (1911), dedicato alla mitica patria di origine dei turchi (T\u016br\u0101n, appunto).\nNel 1909 nasce il movimento delle \"Giovani penne\" dove confluiscono gli intellettuali delusi dalla riforma di \"Servet i funun:\" essi si riallacciano alle idee turaniche di Gok Alp e propugnano il ritorno alle glorie altaiche e asiatiche della stirpe turca: usano per questo solo lingua schiettamente turca e la metrica sillabica. Il programma delle Giovani penne venne applicato e divulgato dal famoso \u00d6mer Seyfeddin (1884-1920), autore di novelle di successo come \"La bomba\" o \"L\u2019arcobaleno,\" che finir\u00e0 per ricevere l'appoggio dei Giovani Turchi.\nIl carattere del movimento divenne rapidamente sciovinista ed altri scrittori, molti dei quali, come Yakup Kadri Karaosmano\u011flu, erano stati parte del movimento \"Fecr-i \u00c2t\u00ee\", iniziarono ad emergere all'interno della matrice del movimento di letteratura nazionalista per opporsi a questa tendenza. Alcuni degli scrittori pi\u00f9 influenti ad uscire da questo ramo meno di estrema destra del movimento di letteratura nazionalista furono il poeta Emin Yurdakul Mehmed (1869\u20131944), la novellista femminista della prima ora Halide Edib Ad\u0131var Ad\u0131var (1884\u20131964) e lo scrittore di racconti brevi Re\u015fat Nuri G\u00fcntekin (1889\u20131956).\nDalla caduta dell\u2019impero ottomano a oggi (1922-).\nCon la caduta dell\u2019impero al termine della Prima guerra mondiale (1914-1918) e con la vittoria del nazionalismo di Atat\u00fcrk, la neo repubblica turca viene modernizzata secondo un preciso programma culturale. Atat\u00fcrk cerca, infatti, di trovare alla Turchia una specifica identit\u00e0 culturale laica e nazionale, lontana sia dalla tradizione sovranazionale ottomana e persiana, sia dalla societ\u00e0 europea, della quale per\u00f2 vuole importare la scienza e i modelli culturali.\nL'et\u00e0 della Turchia repubblicana si caratterizza per la fine dell\u2019egemonia culturale persiana, quindi, iniziata con una decisione brusca: l\u2019abbandono dell'alfabeto arabo in favore di quello latino nel 1928, e una massiccia epurazione della lingua dai prestiti persiani e arabi, spesso sostituiti da adattamenti dal francese. Ci\u00f2 determin\u00f2 un autentico trauma non solo nella storia letteraria, ma anche pi\u00f9 in generale in quella culturale del paese. Nel giro di una o due generazioni i turchi furono separati dalla loro ricca e variegata tradizione letteraria di epoca ottomana, semplicemente perch\u00e9 non pi\u00f9 capaci di leggere una lingua che si era espressa in un altro alfabeto, quello arabo.\nCome intuibile da ora, il problema della conciliazione delle \u2018due anime\u2019 della Turchia contemporanea - quella volta all'Europa e alla modernit\u00e0 e quella che guarda nostalgica al passato islamico e prerepubblicano - sar\u00e0 tipico delle letteratura repubblicana, ancora oggi ben vivo. La massiccia europeizzazione infatti ha solo portato alla rivalutazione del folklore turco preislamico (e panturco) e ha oltremodo enfatizzato il rapporto della Turchia con le correnti letterarie europee, soprattutto francesi.\nLa tradizione turca repubblicana infatti poggia a monte sulle idee nazionaliste e puriste di Gok Alp e di \u00d6mer Seyfeddin, e viene proseguita dal grande Mehmet Fuad K\u00f6pr\u00fcl\u00fc (1890-1960), allievo di Alp, eminente storico della Turchia, ancora oggi punto di riferimento essenziale. Tra i poeti si ricordano Ahmed Hascim (1885-1993) di Baghdad, educato al simbolismo, ma poi autore originale di molte raccolte (\"Poesie alla luna, Gli uccelli del lago\"), Yahya Kemal (1885-1958), di Skopje, ma formatosi a Parigi. Nella prosa Khalide Edib Adivar (n. 1883), una donna, autrice dei romanzi \"Khandan\" (1912) e \"Sinekli baakal\" (1936) e Yaqub Qadri, del Cairo (n. 1888), autore del romanzo \"Nur baba\" (1922). Nel XX secolo si afferm\u00f2 quindi il romanzo moderno cui un importante esponente fu O\u011fuz Atay.\nIl problema della conciliazione delle \u2018due anime\u2019 della Turchia contemporanea \u00e8 tornato alla ribalta negli Anni '80. Tra i numerosi autori contemporanei, tra cui \u00e8 d'obbligo citare almeno Yakup Kadri (\"Terra matrigna\", Mondadori, Milano 1941), Yashar Kemal, Irfan Orga (\"Una famiglia turca\", Passigli, Milano 2007), il celebre poeta Naz\u0131m Hikmet (m. 1963) e Orhan Pamuk (Premio Nobel 2006), i due scrittori turchi contemporanei pi\u00f9 famosi e tradotti. Anche le tematiche di genere hanno conosciuto notevole sviluppo negli ultimi decenni, basti citare qui, tra le autrici note anche in traduzioni in lingue europee, Latife Tekin (\"Fiabe dalle colline dei rifiuti\", Giunti, Firenze 1995), Perihan Magden (\"Due ragazze\", Lain, Roma 2005), Buket Uzuner (\"Ada d'Ambra\", Sellerio, Palermo 2003); pur tra difficolt\u00e0 e autocensure, cominciano anche a essere tematizzati i delicati problemi interetnici, riconducibili essenzialmente alla questione del genocidio armeno del primo '900 (come il romanzo di Fethiye Cetin, \"Heranush, mia nonna\", Alet, Milano 2007, oppure quello di Elif Shafak, \"La bastarda di Istanbul\", Rizzoli, Milano 2007), e alla pi\u00f9 recente questione dell'irredentismo curdo (come il romanzo di Z\u00fclf\u00fc Livaneli, \"Felicit\u00e0\", Gremese, Milano 2007).\nI turco-tedeschi.\nA seguito della forte emigrazione turca sin dagli anni '60 in Europa e segnatamente in Germania (oltre tre milioni di turchi attualmente), esiste ormai una notevole leva di scrittori turco-tedeschi, di formazione europea, tra cui ad esempio Feridun Zaimo\u011flu (\"Schiuma\", Einaudi, Torino 1999) o Jakob Arjouni (\"Happy birthday, turco!\", Marcos y Marcos, Milano 2009) o Yad\u00e9 Kara (\"Salam Berlino\", Edizioni e/o, Roma 2005) che si esprimono preferibilmente nella lingua di Goethe, trattando nuove tematiche connesse ad esempio con i problemi dell'emigrazione, dell'integrazione, dei rapporti interculturali e interreligiosi."}
{"id": "2996369", "revid": "219355", "url": "https://it.wikipedia.org/wiki?curid=2996369", "title": "Bulletin de l'Association Belge des Chimistes", "text": ""}
{"id": "2996374", "revid": "219355", "url": "https://it.wikipedia.org/wiki?curid=2996374", "title": "An. Qu\u00edm.", "text": ""}
{"id": "2996377", "revid": "1609015", "url": "https://it.wikipedia.org/wiki?curid=2996377", "title": "Madonna col Bambino tra i santi Giovanni Battista e Caterina", "text": "La Sacra Conversazione della Madonna col Bambino tra i santi Giovanni Battista e Caterina \u00e8 un dipinto ad olio su tela (65,4x98 cm) di Cima da Conegliano, databile 1515 e conservato nella Morgan Library di New York.\nDescrizione.\nQuesto dipinto raffigura a sinistra san Giovanni Battista con la croce in mano, al centro la Madonna col Bambin Ges\u00f9 che si sporge verso sinistra. A destra santa Caterina d'Alessandria con una palma nella mano sinistra."}
{"id": "2996378", "revid": "219355", "url": "https://it.wikipedia.org/wiki?curid=2996378", "title": "Angew. Chem.", "text": ""}
{"id": "2996379", "revid": "1598666", "url": "https://it.wikipedia.org/wiki?curid=2996379", "title": "Gideon Granger", "text": "Biografia.\nFu il quarto direttore generale delle poste degli Stati Uniti sotto i presidenti degli Stati Uniti d'America Thomas Jefferson e James Madison.\nNato nello stato del Connecticut, frequent\u00f2 l'universit\u00e0 di Yale scegliendo una carriera di avvocato. Era il padre di Francis Granger.\nFu membro della camera rappresentando lo stato del Connecticut. Sosteneva le idee di Thomas Jefferson. Continu\u00f2 l'attivit\u00e0 politica fino a quando il suo stato di salute glielo permise dovendosi poi ritirare all'inizio del 1821. Alla sua morte il corpo venne sepolto al Woodlawn Cemetery."}
{"id": "2996381", "revid": "219355", "url": "https://it.wikipedia.org/wiki?curid=2996381", "title": "Aust. J. Chem.", "text": ""}
{"id": "2996386", "revid": "219355", "url": "https://it.wikipedia.org/wiki?curid=2996386", "title": "Bull. Soc. Chim. Belg.", "text": ""}
{"id": "2996387", "revid": "219355", "url": "https://it.wikipedia.org/wiki?curid=2996387", "title": "Chem. Phys. Lett.", "text": ""}
{"id": "2996388", "revid": "219355", "url": "https://it.wikipedia.org/wiki?curid=2996388", "title": "Chem. Ber.", "text": ""}
{"id": "2996389", "revid": "219355", "url": "https://it.wikipedia.org/wiki?curid=2996389", "title": "Ber. Dtsch. Chem. Ges.", "text": ""}
{"id": "2996390", "revid": "219355", "url": "https://it.wikipedia.org/wiki?curid=2996390", "title": "Chem. Ber./Recl", "text": ""}
{"id": "2996393", "revid": "219355", "url": "https://it.wikipedia.org/wiki?curid=2996393", "title": "Recl. Trav. Chim. Pays-Bas", "text": ""}
{"id": "2996395", "revid": "219355", "url": "https://it.wikipedia.org/wiki?curid=2996395", "title": "Dalton Trans.", "text": ""}
{"id": "2996397", "revid": "1714743", "url": "https://it.wikipedia.org/wiki?curid=2996397", "title": "Isabella di Braganza (1514-1576)", "text": "Biografia.\nEra figlia del duca Giacomo di Braganza e di Eleonora di Mendoza.\nSpos\u00f2 nel 1537 il cugino Eduardo d'Aviz, figlio di Manuele I del Portogallo e dell'infanta Maria di Trastamara, acquisendo il titolo di duchessa consorte di Guimar\u00e3es.\nDal matrimonio nacquero tre figli:"}
{"id": "2996398", "revid": "256896", "url": "https://it.wikipedia.org/wiki?curid=2996398", "title": "Amminotioli", "text": "Gli amminotioli sono una classe di molecole organiche che presentano una catena carboniosa sostituita ad un'estremit\u00e0 con un gruppo amminico e all'altra con un gruppo tiolico. Possono quindi essere considerate come \"tioli amminati\" (amminotioli) o come \"ammine tiolate\" (tiolammine). Tuttavia la prima denominazione \u00e8 preferibile, in quanto nella nomenclatura IUPAC il gruppo funzionale -SH ha sempre priorit\u00e0 su quello -NH2.\nA questa classe appartengono le seguenti molecole: cisteina, cistammina, \u03b2-mercaptoetilammina, cisteinilglicina, omocisteina, glutatione (GSH).\nLe tiolammine sono importanti per la fisiopatologia molecolare dell'endotelio dei vasi e condensano con i gruppi aldeidici."}
{"id": "2996399", "revid": "219355", "url": "https://it.wikipedia.org/wiki?curid=2996399", "title": "Ecl\u00e9tica Qu\u00edm.", "text": ""}
{"id": "2996400", "revid": "219355", "url": "https://it.wikipedia.org/wiki?curid=2996400", "title": "Eur. J. Inorg. Chem.", "text": ""}
{"id": "2996401", "revid": "219355", "url": "https://it.wikipedia.org/wiki?curid=2996401", "title": "Eur. J. Org. Chem.", "text": ""}
{"id": "2996402", "revid": "219355", "url": "https://it.wikipedia.org/wiki?curid=2996402", "title": "Eur. J. Mass Spectrom.", "text": ""}
{"id": "2996405", "revid": "219355", "url": "https://it.wikipedia.org/wiki?curid=2996405", "title": "Flavour Frag. J.", "text": ""}
{"id": "2996406", "revid": "547034", "url": "https://it.wikipedia.org/wiki?curid=2996406", "title": "Ritorno di Ulisse", "text": "Il Ritorno di Ulisse \u00e8 un affresco staccato (125x152 cm) di Pinturicchio, databile al 1508-1509 e conservato nella National Gallery di Londra. Proviene dal ciclo del Salone del palazzo del Magnifico a Siena, residenza di Pandolfo Petrucci.\nStoria.\nIn occasione probabilmente delle nozze del primogenito Borghese Petrucci con Vittoria Piccolomini del 22 settembre 1509, il \"Magnifico\" Pandolfo Petrucci fece riccamente decorare il salone del suo nuovo palazzo senese, richiedendo i migliori maestri presenti in citt\u00e0, tra cui Signorelli, Girolamo Genga e il Pinturicchio.\nPinturicchio in particolare cur\u00f2 il soffitto, ispirato alla \"Volta dorata\" della Domus Aurea, oggi al Metropolitan Museum, e almeno due affreschi delle pareti, staccati verso il 1840 e confluiti, tramite le collezioni di Joly de Bammeville, nel museo londinese. Essi rappresentano la \"Riconciliazione di Coriolano\", che alludeva al tema del passaggio dinastico tra padre e figlio, e il \"Ritorno di Ulisse\".\nDescrizione e stile.\nNella camera di Penelope irrompe in primo piano Telemaco, seguito dai Proci sorpresi e dal padre Ulisse (ancora sulla soglia), che sorprende la madre mentre tesse la leggendaria tela. Oltre la finestra si apre un paesaggio in cui sono accennate alcune peripezie del viaggio di Ulisse: l'isola di Circe, le sirene e il naufragio. La scena nasconde allusioni alla vita politica dell'epoca, con le insidie che simboleggiano i pericoli passati da Siena per mano di Cesare Borgia, in procinto di conquistarla, ed Ulisse sarebbe Pandolfo Petrucci stesso, reduce dall'esilio, anticipato dal figlio, come di fatto avvenne nel 1503.\nL'inquadratura prospettica \u00e8 ben proporzionata, col telaio in ripido scorcio e le figure grandi che denotano la monumentalit\u00e0 raggiunta da Pinturicchio nella sua ultima fase artistica. Nonostante i danni alla superficie pittorica, restano ancora oggi molti dettagli estremamente curati, come l'arco e la faretra di Ulisse appesi al telaio, i gioielli e le vesti preziose, oppure di vivo naturalismo, come l'ancella e il gatto che gioca con la palla in primo piano."}
{"id": "2996407", "revid": "219355", "url": "https://it.wikipedia.org/wiki?curid=2996407", "title": "Gazz. Chim. Ital.", "text": ""}
{"id": "2996409", "revid": "219355", "url": "https://it.wikipedia.org/wiki?curid=2996409", "title": "Helv. Chim. Acta", "text": ""}
{"id": "2996410", "revid": "219355", "url": "https://it.wikipedia.org/wiki?curid=2996410", "title": "Int. J. Mass Spectrom.", "text": ""}
{"id": "2996411", "revid": "287204", "url": "https://it.wikipedia.org/wiki?curid=2996411", "title": "IJMS", "text": ""}
{"id": "2996413", "revid": "71155", "url": "https://it.wikipedia.org/wiki?curid=2996413", "title": "Signorelli", "text": ""}
{"id": "2996416", "revid": "219355", "url": "https://it.wikipedia.org/wiki?curid=2996416", "title": "Annual Reports on Analytical Atomic Spectroscopy", "text": ""}
{"id": "2996417", "revid": "219355", "url": "https://it.wikipedia.org/wiki?curid=2996417", "title": "Highlights in Chemical Technology", "text": ""}
{"id": "2996418", "revid": "219355", "url": "https://it.wikipedia.org/wiki?curid=2996418", "title": "J. Chem. Educ.", "text": ""}
{"id": "2996421", "revid": "219355", "url": "https://it.wikipedia.org/wiki?curid=2996421", "title": "J. Chromatogr. A", "text": ""}
{"id": "2996422", "revid": "509927", "url": "https://it.wikipedia.org/wiki?curid=2996422", "title": "Madonna col Bambino e i santi Giovanni Battista e Caterina", "text": ""}
{"id": "2996423", "revid": "219355", "url": "https://it.wikipedia.org/wiki?curid=2996423", "title": "J. Chromatogr. B", "text": ""}
{"id": "2996424", "revid": "210936", "url": "https://it.wikipedia.org/wiki?curid=2996424", "title": "Il leone si \u00e8 addormentato", "text": ""}
{"id": "2996425", "revid": "219355", "url": "https://it.wikipedia.org/wiki?curid=2996425", "title": "J. Comb. Chem.", "text": ""}
{"id": "2996426", "revid": "219355", "url": "https://it.wikipedia.org/wiki?curid=2996426", "title": "J. Mass Spectrom.", "text": ""}
{"id": "2996428", "revid": "219355", "url": "https://it.wikipedia.org/wiki?curid=2996428", "title": "J. Org. Chem.", "text": ""}
{"id": "2996429", "revid": "219355", "url": "https://it.wikipedia.org/wiki?curid=2996429", "title": "J. Phys. Chem. A", "text": ""}
{"id": "2996430", "revid": "219355", "url": "https://it.wikipedia.org/wiki?curid=2996430", "title": "J. Phys. Chem. B", "text": ""}
{"id": "2996431", "revid": "219355", "url": "https://it.wikipedia.org/wiki?curid=2996431", "title": "J. Phys. Chem. C", "text": ""}
{"id": "2996432", "revid": "219355", "url": "https://it.wikipedia.org/wiki?curid=2996432", "title": "J. Am. Chem. Soc.", "text": ""}
{"id": "2996433", "revid": "219355", "url": "https://it.wikipedia.org/wiki?curid=2996433", "title": "J. Am. Soc. Mass Spectrom.", "text": ""}
{"id": "2996434", "revid": "219355", "url": "https://it.wikipedia.org/wiki?curid=2996434", "title": "JASMS", "text": ""}
{"id": "2996435", "revid": "219355", "url": "https://it.wikipedia.org/wiki?curid=2996435", "title": "Liebigs Ann.", "text": ""}
{"id": "2996437", "revid": "219355", "url": "https://it.wikipedia.org/wiki?curid=2996437", "title": "Magn. Reson. Chem.", "text": ""}
{"id": "2996438", "revid": "219355", "url": "https://it.wikipedia.org/wiki?curid=2996438", "title": "Mass Spectrom. Rev.", "text": ""}
{"id": "2996439", "revid": "219355", "url": "https://it.wikipedia.org/wiki?curid=2996439", "title": "Nat. Chem.", "text": ""}
{"id": "2996440", "revid": "219355", "url": "https://it.wikipedia.org/wiki?curid=2996440", "title": "Org. Synth.", "text": ""}
{"id": "2996441", "revid": "219355", "url": "https://it.wikipedia.org/wiki?curid=2996441", "title": "Phys. Chem. Chem. Phys.", "text": ""}
{"id": "2996442", "revid": "219355", "url": "https://it.wikipedia.org/wiki?curid=2996442", "title": "PCCP", "text": ""}
{"id": "2996443", "revid": "74801", "url": "https://it.wikipedia.org/wiki?curid=2996443", "title": "Return Jonathan Meigs", "text": "Biografia.\nFu il quinto direttore generale delle poste degli Stati Uniti durante la presidenza di James Madison prima e nel corso della presidenza di James Monroe poi. Fra le altre cariche politiche assunte quella di quarto governatore dell'Ohio dall'8 dicembre 1810 al 24 marzo 1814.\nNato nello stato del Connecticut, suo padre era Return Jonathan Meigs Senior, frequent\u00f2 il Yale College terminando il percorso di studi nel 1785. Si trasfer\u00ec prima a Marietta, Ohio (citt\u00e0 dove morir\u00e0) dove divent\u00f2 nel 1803 il primo presidente della corte suprema dello stato di Ohio, poi viaggi\u00f2 ancora diventando giudice.\nRiconoscimenti.\nLa Contea di Meigs \u00e8 chiamata cos\u00ec in suo onore."}
{"id": "2996444", "revid": "219355", "url": "https://it.wikipedia.org/wiki?curid=2996444", "title": "Phytochem. Analysis", "text": ""}
{"id": "2996445", "revid": "287204", "url": "https://it.wikipedia.org/wiki?curid=2996445", "title": "Rainbow (brano musicale)", "text": ""}
{"id": "2996446", "revid": "219355", "url": "https://it.wikipedia.org/wiki?curid=2996446", "title": "Pol. J. Chem.", "text": ""}
{"id": "2996447", "revid": "219355", "url": "https://it.wikipedia.org/wiki?curid=2996447", "title": "Rocz. Chem.", "text": ""}
{"id": "2996448", "revid": "219355", "url": "https://it.wikipedia.org/wiki?curid=2996448", "title": "Polym. Bull.", "text": ""}
{"id": "2996449", "revid": "219355", "url": "https://it.wikipedia.org/wiki?curid=2996449", "title": "Polymer. Adv. Tech.", "text": ""}
{"id": "2996450", "revid": "219355", "url": "https://it.wikipedia.org/wiki?curid=2996450", "title": "Polym. J.", "text": ""}
{"id": "2996451", "revid": "219355", "url": "https://it.wikipedia.org/wiki?curid=2996451", "title": "Pure Appl. Chem.", "text": ""}
{"id": "2996452", "revid": "219355", "url": "https://it.wikipedia.org/wiki?curid=2996452", "title": "Rapid Commun. Mass Spectrom.", "text": ""}
{"id": "2996455", "revid": "204012", "url": "https://it.wikipedia.org/wiki?curid=2996455", "title": "Return J. Meigs, Jr.", "text": ""}
{"id": "2996456", "revid": "219355", "url": "https://it.wikipedia.org/wiki?curid=2996456", "title": "Sensitivity", "text": ""}
{"id": "2996457", "revid": "74801", "url": "https://it.wikipedia.org/wiki?curid=2996457", "title": "Brookings (Dakota del Sud)", "text": "Brookings \u00e8 una citt\u00e0 della contea di Brookings, Dakota del Sud, Stati Uniti. Brookings \u00e8 la quarta citt\u00e0 pi\u00f9 grande del Dakota del Sud, con una popolazione di abitanti al censimento del 2010. \u00c8 il capoluogo della contea di Brookings ed \u00e8 la sede dell'Universit\u00e0 statale del Dakota del Sud, la pi\u00f9 grande istituzione di istruzione superiore dello stato. A Brookings si trovano anche il South Dakota Art Museum, il Children's Museum of South Dakota, l'annuale Brookings Summer Arts Festival e la sede di un certo numero di aziende manifatturiere e attivit\u00e0 agricole.\nGeografia fisica.\nTerritorio.\nSecondo lo United States Census Bureau, ha un'area totale di .\nStoria.\nPionierismo.\nLa contea e la citt\u00e0 prendono il nome da uno dei promotori pionieristici del Dakota del Sud, Wilmot Brookings (1830 \u2013 1905). Brookings part\u00ec per il Territorio del Dakota nel giugno 1857. Arriv\u00f2 a Sioux Falls il 27 agosto 1857 e divenne uno dei primi coloni. Lui e il suo gruppo rappresentavano la Western Town Company. Dopo un po' di tempo a Sioux Falls, Brookings e un compagno partirono per l'area di Yankton per localizzare una citt\u00e0 in un'area che presto sarebbe stata ceduta dai nativi americani. Questo viaggio fu iniziato nel gennaio 1858, e presto i due incontrarono una tormenta che paralizz\u00f2 i piedi di Brookings che dovettero amputarli entrambi.\nSi alz\u00f2 in una posizione elevata nel Territorio, una volta membro della legislatura territoriale di Squatter e in seguito fu eletto governatore di Squatter. Brookings divenne quindi il sovrintendente di una strada che doveva essere costruita dal confine con il Minnesota a ovest del fiume Missouri a circa 30 miglia a nord di Fort Pierre. Fu durante la costruzione di questa strada che Brookings entr\u00f2 in contatto con la terra che faceva parte di questa contea in quel momento. A causa della sua guida per insediare il Territorio del Dakota, la contea di Brookings e la citt\u00e0 presero il nome da un vivace promotore pioniere. Wilmot W. Brookings rese l'insediamento di quest'area una vera possibilit\u00e0 per molte persone.\nMedary.\nLa prima vera citt\u00e0 che fu organizzata nella contea di Brookings era Medary nel 1857. Fino a quel momento, l'area era stata percorsa e utilizzata solo dai nativi americani, con alcune tracce indistinte che mostravano la penetrazione dell'area da parte di esploratori, missionari, cacciatori e commercianti. Insieme a Sioux Falls e Flandreau, Medary \u00e8 stato uno dei primi tre insediamenti istituiti da europei nel Dakota del Sud.\nIl primo vero sito di Medary era stato localizzato dalla Dakota Land Company del Minnesota, guidata da Alpheus G. Fuller e il maggiore Franklin J. DeWitt e accompagnati dall'ingegnere Samuel A. Medary Jr. Nel 1857, gli uomini si sistemarono in preparazione per vivere l'inverno a Medary. Molti altri coloni si trasferirono nell'area nel 1858. Ma nella primavera di quell'anno, un grande gruppo di indiani Yankton e Yanktonnia cacci\u00f2 i coloni dall'area, e Medary rimase quasi abbandonata per i successivi 11 anni.\nNel 1869, un gruppo di 10 pionieri norvegesi si spostarono a ovest nel Territorio del Dakota e reinsediarono l'area di Medary, che si trovava a circa quattro chilometri e mezzo a sud dell'attuale Brookings. La contea di Brookings fu formalmente organizzata a Medary nella cabina di Martin Trygstad il 3 luglio 1871. I confini originari della contea si estendevano a due miglia a sud di Flandreau, fino a quando l'assemblea legislativa territoriale trasfer\u00ec i confini della contea alla posizione attuale l'8 gennaio 1873. Altri due piccoli insediamenti, Oakwood e Fountain, apparvero nell'area della contea di Brookings intorno questa volta. Tutti e tre gli insediamenti speravano che sarebbero stati la citt\u00e0 fortunata con cui la ferrovia avrebbe deciso di costruire i binari mentre si spostava verso ovest, ma non pass\u00f2 attraverso Medary, cos\u00ec divenne una citt\u00e0 fantasma.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 92,1% di bianchi, l'1,1% di afroamericani, l'1,0% di nativi americani, il 3,7% di asiatici, lo 0,0% di oceanici, lo 0,5% di altre razze, e l'1,6% di due o pi\u00f9 etnie. Ispanici o latinos di qualunque razza erano l'1,5% della popolazione.\nInfrastrutture e trasporti.\nFerrovie.\nCome si \u00e8 scoperto, nessuna delle tre citt\u00e0 fu scelta per essere passata attraverso la ferrovia. Quando gli uomini d'affari di Medary e Fountain scoprirono che la ferrovia non aveva intenzione di costruire i binari attraverso le due citt\u00e0, iniziarono una spinta per trovare una posizione centrale. In un certo senso, il loro atteggiamento era \"se non puoi batterli, unisciti a loro!\". Molti incontri privati e molti sforzi da parte degli uomini di Medary e Fountain portarono alla ferrovia che decise di costruire i suoi binari attraverso quella che sarebbe diventata la citt\u00e0 di Brookings.\nIn una lettera inviata a Chicago il 30 settembre 1879, il commissario della terra Charles E. Simmons comunic\u00f2 la disposizione della serie di citt\u00e0 nella contea di Brookings per essere attraversate dalla ferrovia. Queste citt\u00e0 dovevano essere Aurora, Brookings e Volga. Molti mercanti di Medary e Fountain impacchettarono le loro attivit\u00e0 e propriet\u00e0 e si trasferirono a Brookings, che fu mappata e pianificata il 3 e il 4 ottobre 1879. Fountain cess\u00f2 di esistere dopo questo giro di eventi, mentre Medary e Oakwood continuarono ad esistere per un po' ma alla fine sparirono anche loro. Un monumento si trova ancora sul sito della vecchia Medary come ricordo delle persone che una volta vivevano l\u00ec.\nLa ferrovia attravers\u00f2 il confine con il Minnesota e si addentr\u00f2 nella contea di Brookings il 2 ottobre 1879. Con i binari costruiti a circa un miglio al giorno, il percorso e il primo treno raggiunsero la Main Street di Brookings il 18 ottobre 1879. La stazione ferroviaria fu aperta un mese dopo.\nBrookings fu progettata nel 1880."}
{"id": "2996460", "revid": "1442080", "url": "https://it.wikipedia.org/wiki?curid=2996460", "title": "Teatro romano di Cartagena", "text": "Il teatro romano di Cartagena \u00e8 un teatro romano di epoca augustea nella citt\u00e0 di \"Carthago Nova\", oggi Cartagena, in Spagna.\nStoria.\nLe iscrizioni dedicatorie del teatro a Gaio e Lucio Cesare, nipoti di Augusto designati alla successione, e la menzione di Gaio come console designato in uno degli altari rinvenuti nell'area della scena, permettono di collocare cronologicamente l'inaugurazione dell'edificio negli anni tra il 5 e l'1 a.C.\nNel III secolo sopra il teatro e riutilizzandone i materiali fu costruito un mercato colonnato, con uno spazio semicircolare scoperto che riprendeva la forma dell'orchestra. Il mercato venne probabilmente abbandonato dopo un incendio per il saccheggio dei Vandali nel 425. Un quartiere commerciale bizantino si install\u00f2 nell'area nel VI secolo\nNel XIII secolo sulla parte superiore della cavea si sovrappose parzialmente la chiesa della Cattedrale vecchia (\"Catedral Vieja\").\nNel 1988 ne vennero alla luce i primi resti, in occasione della costruzione del Centro regional de artesan\u00eda nella piazza della Condesa de Peralta. Gli scavi archeologici e la messa in luce del monumento furono completati nel 2003. Il suo restauro si concluse nel 2008.\nIl monumento \u00e8 stato integrato in un museo, inaugurato nel 2008, che incorpora inoltre il Palazzo \"consistorial\", il palazzo di Riquelme e la chiesa di Santa Maria la Vieja. Il museo, progettato dall'architetto Rafael Moneo, si articola in due distinti edifici collegati da un corridoio sotterraneo.\nDescrizione.\nLa cavea \u00e8 scavata nella roccia nella sua parte centrale e si appoggia su gallerie a volta lateralmente. Aveva una capacit\u00e0 di circa 6.000 spettatori. La cavea era divisa orizzontalmente in tre parti (\"ima, media\" e \"summa cavea\"), a loro volta suddivisi in settori dalle scale radiali: cinque nella parte inferiore e sette in quella media e superiore.\nL'accesso del pubblico avveniva per mezzo di due passaggi laterali (\"aditus\"), dove si trovavano le iscrizioni dedicatorie.\nL'orchestra aveva pianta semicircolare e ospitava tre file di seggi in legno per le autorit\u00e0 (\"proedria\"). Il palcoscenico (\"proscaenium\") aveva una lunghezza di 43,60 m. La \"scaenae frons\" era articolata in tre esedre semicircolari e ornata da due ordini di colonne, con basi e capitelli in marmo lunense importato e fusti in travertino rosa di Mula; l'edificio scenico raggiungeva complessivamente i 14,60 m di altezza.\nVi sono stati ritrovati tre altari rotondi dedicati alla triade capitolina e alle divinit\u00e0 del corteggio del dio Apollo (Grazie, Muse e Ore), oltre ad una statua di Apollo con la lira e di Rea Silvia.\nDietro l'edificio scenico si trovava una \"porticus post scaenam\" con doppia galleria porticata intorno ad uno spazio centrale sistemato a giardino.\nMuseo.\nIl museo ospita nel corridoio sotterraneo i materiali relativi alla storia del quartiere che sorse sopra il teatro, esposti in ordine cronologico inverso nel percorso che conduce verso il monumento e accompagnati da pannelli informativi e presentazioni multimediali.\nLe sale sono dedicate:\nAl di sotto della cattedrale vecchia, un secondo passaggio sotterraneo conduce dal museo ai resti archeologici del teatro, lungo il quale \u00e8 possibile osservare alcuni resti archeologici delle altre fasi storiche dell'area."}
{"id": "2996461", "revid": "1714743", "url": "https://it.wikipedia.org/wiki?curid=2996461", "title": "Costantino di Braganza", "text": "Biografia.\nEra figlio di Giacomo di Braganza e della seconda moglie Giovanna di Mendoza.\nA diciannove anni venne ricevette da Giovanni III del Portogallo l'incarico di ambasciatore per assistere alla cerimonia battesimale del figlio di Enrico II di Francia.\nNel 1558 la regina reggente Caterina lo nomin\u00f2 governatore dell'India portoghese: Costantino lasci\u00f2 Lisbona il 7 aprile 1558 e arriv\u00f2 a Goa il 3 settembre.\nArrivato sul posto, riorganizz\u00f2 l'amministrazione locale e conquist\u00f2 Daman, Ceylon e l'isola di Manar.\nUna prima spedizione guidata da Costantino nel 1560 non riusc\u00ec a sottomettere Jaffna; nel giugno 1619 si riuscirono a organizzare due spedizioni, nonostante la forte resistenza da parte di Cankili II: una navale, che si scontr\u00f2 con i corsari del Malabari, e una di terra guidata da Filippo de Oliveira che riusc\u00ec ad ottenere la vittoria definitiva. Con la conquista di Jaffna veniva rafforzato il controllo sulle vie marittime portoghesi.\nDurante la sua permanenza in India fu protettore di Lu\u00eds de Cam\u00f5es.\nDivenne pi\u00f9 tardi anche governatore di Ribeira Grande e Santo Ant\u00e3o.\nFece ritorno in Portogallo dove mor\u00ec nel 1575 senza moglie e senza figli."}
{"id": "2996465", "revid": "97036029", "url": "https://it.wikipedia.org/wiki?curid=2996465", "title": "Forwarding Equivalent Class", "text": "Una Forwarding Equivalence Class (in italiano: \"Classe di Equivalenza di Spedizione\") in sigla FEC \u00e8 un termine informatico usato nel protocollo di rete MPLS per descrivere una serie di pacchetti con caratteristiche simili e/o identiche che possono essere spedite nella stessa maniera e che possono essere legate con la stessa etichetta MPLS.\nLe caratteristiche determinanti la FEC di un pacchetto di alto livello dipendono dalla configurazione del router, ma tipicamente c'\u00e8 almeno l'indirizzo IP di destinazione.\nAnche la Qualit\u00e0 di Servizio \u00e8 usata spesso. Quindi, una FEC tende a corrispondere a un Label Switched Path (un percorso dell'etichetta).\nTuttavia l'inverso non \u00e8 vero, un LSP potrebbe essere (e di solito \u00e8 cos\u00ec) usato per pi\u00f9 FEC."}
{"id": "2996466", "revid": "767487", "url": "https://it.wikipedia.org/wiki?curid=2996466", "title": "Kiddycar", "text": "Kiddycar \u00e8 una band indie-pop italiana, attiva gi\u00e0 dal 1998, scioltasi nel 2000 e riformatasi nel 2005.\nIl sound dei Kiddycar, definito dalla rivista Blow Up \"post-glitch-pop\", \u00e8 frutto di una miscela di elementi elettronici, elettrici e acustici; il tutto fortemente caratterizzato dalla voce sussurrata di Valentina Cidda. Nel 2009 pubblicano l'album \"Sunlit Silence\" su etichetta Rai Trade e partecipano al progetto liveCAST prodotto dal quotidiano online indie-eye presentando in anteprima i brani dell'album in versione live grazie ai video diretti da Michele Faggi e diffusi in un tour virtuale su portali come Mtv.it, Yahoo Musica, Nstreet, MusicZone \nComponenti: Valentina Cidda (Voce, tastiere), Simon Chiappelli (trombone), Stefano Santoni (Chitarre, programmazioni, voce, piano, theremin)\nProduzione artistica: Stefano Santoni"}
{"id": "2996471", "revid": "219355", "url": "https://it.wikipedia.org/wiki?curid=2996471", "title": "Rapporto S/R", "text": ""}
{"id": "2996472", "revid": "219355", "url": "https://it.wikipedia.org/wiki?curid=2996472", "title": "Rapporto S/N", "text": ""}
{"id": "2996473", "revid": "219355", "url": "https://it.wikipedia.org/wiki?curid=2996473", "title": "S/N ratio", "text": ""}
{"id": "2996480", "revid": "219355", "url": "https://it.wikipedia.org/wiki?curid=2996480", "title": "Bianco (chimica)", "text": ""}
{"id": "2996486", "revid": "80598", "url": "https://it.wikipedia.org/wiki?curid=2996486", "title": "Tu chi sei/Eugenio", "text": ""}
{"id": "2996487", "revid": "219355", "url": "https://it.wikipedia.org/wiki?curid=2996487", "title": "Calibration", "text": ""}
{"id": "2996489", "revid": "219355", "url": "https://it.wikipedia.org/wiki?curid=2996489", "title": "Adjustment", "text": ""}
{"id": "2996490", "revid": "219355", "url": "https://it.wikipedia.org/wiki?curid=2996490", "title": "Aggiustamento", "text": ""}
{"id": "2996512", "revid": "932277", "url": "https://it.wikipedia.org/wiki?curid=2996512", "title": "Thomas Murner", "text": "Biografia.\nMurner nacque a Oberehnheim (Obernai) vicino a Strasburgo il 24 dicembre 1475. Nel 1490 entr\u00f2 nell'ordine francescano e nel 1495 fu mandato a studiare e poi insegnare e predicare a Friburgo in Brisgovia, Parigi, Cracovia. L'imperatore Massimiliano I lo incoron\u00f2 poeta laureato nel 1505; nel 1506 fu creato Dottore in teologia e nel 1513 fu nominato custode del monastero francescano a Strasburgo, ma fu costretto a lasciare l'ufficio l'anno successivo per aver pubblicato un libro scurrile. Nel 1518, inizi\u00f2 a studiare giurisprudenza all'Universit\u00e0 di Basilea. dove si laure\u00f2 nel 1519.\nNell'estate del 1523, su invito di Enrico VIII, si rec\u00f2 nel Regno d'Inghilterra, dove i suoi scritti avevano attirato l'attenzione di Thomas More. John Headley attribuisce a Murner il merito di avere reso consapevole More della natura radicale dell'ecclesiologia luterana.\nDopo questo soggiorno e un viaggio in Italia, si stabil\u00ec nuovamente a Strasburgo, ma, minacciato dalla diffusione della Riforma protestante, and\u00f2 in esilio a Lucerna in Svizzera nel 1526. Nel 1533 divenne curato a Oberehnheim, dove mor\u00ec nel 1537, o, secondo alcuni resoconti, nel 1536.\nNelle sue satire, dallo stile fantasioso e arguto, vicino alla parlata popolare e ricco di allegorie e di metafore, Murner propugn\u00f2 la necessit\u00e0 di una riforma della Chiesa cattolica e attacc\u00f2 Martin Lutero e il Protestantesimo. La sua satira pi\u00f9 potente - la pi\u00f9 virulenta satira tedesca del periodo - \u00e8 il \"Von dem grossen Lutherischen Narren wie ihn Doctor Murner beschworen hat\" (\"Il gran pazzo luterano\", 1522), poemetto antiluterano considerato un capolavoro della satira cattolica. Scrisse anche \"Die Narrenbeschw\u00f6rung\" (1512); \"Die Schelmenzunft\" (1512); \"Die G\u00e4uchmatt\" (1519), e una traduzione dell'Eneide di Virgilio (1515) dedicata all'imperatore Massimiliano I. Murner scrisse anche il \"Chartiludium logicae\", compendio delle \"Summulae Logicales\" di Pietro Ispano (in cui utilizzava il gioco di carte didattico che aveva inventato per i suoi studenti nel 1507 a Cracovia, per cui fu accusato di eresia dall'universit\u00e0), e il \"Ludus studentum Friburgensium\" (1511), oltre a una traduzione delle \"Institutiones\" di Giustiniano (1519).\nLe satire di Murner furono edite negli anni 1840 da Johann Scheible."}
{"id": "2996517", "revid": "161273", "url": "https://it.wikipedia.org/wiki?curid=2996517", "title": "C/2009 R1", "text": ""}
{"id": "2996520", "revid": "198277", "url": "https://it.wikipedia.org/wiki?curid=2996520", "title": "Serie A (programma televisivo)", "text": ""}
{"id": "2996521", "revid": "125702158", "url": "https://it.wikipedia.org/wiki?curid=2996521", "title": "'Ndrina Bruzzise", "text": "La 'ndrina Bruzzise \u00e8 una cosca della 'Ndrangheta calabrese di Palmi alleata con i Parrello.\nStoria.\nAnni settanta - La faida con i Gallico.\nNel maggio del 1977 scoppia una faida tra i Gallico-Morgante-Sgr\u00f2-Sciglitano e tra i Parrello-Condello a cui si aggiungono anche i Bruzzise, anch'essi di Palmi ma che controllavano la zona \"Montagna delle nevi\".\nPer la prima fazione erano presenti anche i Frisina, i Mazzullo, i, Gramuglia e i Costantino, mentre per la seconda: gli Iemma, i Merlino, i Gullo, i Papasergi, i Papaianni e alcuni esponenti dei Porpiglia, Celi, Anastasio, Crucitti, Zirino, Riotto, Cristofaro e Fameli.\nLa faida si concluder\u00e0 solo nel 1990 con l'arresto di esponenti dei Gallico.\nAnni ottanta - Fine della faida.\nNel 1989 a causa della sconfitta nella faida, parte dei Bruzzise si trasferirono a Nogarole Rocca in provincia di Verona.\nAnni 2000 - Riesplosione della faida.\nQuesti ultimi anni, grazie all'operazione Cosa mia del 2010 fanno emergere una nuova esplosione della faida tra i Gallico e i Bruzzise."}
{"id": "2996522", "revid": "287204", "url": "https://it.wikipedia.org/wiki?curid=2996522", "title": "Remy Belleau", "text": ""}
{"id": "2996523", "revid": "287204", "url": "https://it.wikipedia.org/wiki?curid=2996523", "title": "Etienne Jodelle", "text": ""}
{"id": "2996524", "revid": "122939017", "url": "https://it.wikipedia.org/wiki?curid=2996524", "title": "Xtube", "text": "Xtube \u00e8 stato un sito web canadese di video sharing che consentiva la visione e la condivisione di filmati pornografici sia ad utenti registrati che ad utenti non registrati purch\u00e9 avessero pi\u00f9 di diciotto anni. Esso ospitava materiale sia a sfondo eterosessuale che omosessuale o bisessuale.\nXtube affermava di avere pi\u00f9 di nove milioni di utenti registrati e nella classifica di Alexa si posizionava al 506 posto a livello mondiale, ed al 265 negli Stati Uniti d'America. Il sito riceveva 4,5 milioni di visite al giorno. I principali concorrenti di Xtube sono PornoTube e YouPorn. Il sito ospitava al suo interno anche una wiki a contenuto sessuale, la \"XTube Sex Wiki\". Il sito \u00e8 stato chiuso il 5 settembre 2021."}
{"id": "2996527", "revid": "838137", "url": "https://it.wikipedia.org/wiki?curid=2996527", "title": "Aleksandra Pasynkova", "text": "Gioca nel ruolo di schiacciatrice nella ."}
{"id": "2996532", "revid": "767487", "url": "https://it.wikipedia.org/wiki?curid=2996532", "title": "Carlos Pellicer", "text": "Archeologo e direttore di musei, fece parte del gruppo di poeti che si riun\u00ec intorno alla rivista d'avanguardia \"Contempor\u00e1neos\" (1928-1931). Dopo le prime prove, ispirate alla natura tropicale e ancora ricollegabili all'esperienza modernista - \"Colori del mare\" (Colores en el mar, 1921), \"Pietra di sacrifici\" (Piedra de sacrificios, 1924) - la lirica di Carlos Pellicer si \u00e8 andata sempre pi\u00f9 interiorizzando, per esprimere infine limpidamente un fervido amore per la natura e i suoi misteri."}
{"id": "2996534", "revid": "380453", "url": "https://it.wikipedia.org/wiki?curid=2996534", "title": "Vera Uljakina", "text": "Gioca nel ruolo di palleggiatrice.\nCarriera.\nLa carriera da professionista di Vera Uljakina inizia nel 2002, tra le file dello : fino al 2005 fa parte della seconda squadra. durante questo periodo fa parte della nazione juniores russa con la quale vince la medaglia di bronzo al campionato europeo juniores 2004. Dal 2006 entra a far parte della prima squadra del Lipeck e nello stesso anno ottiene anche la sua prima convocazione in nazionale maggiore.\nNella stagione 2009-10 viene ingaggiata dalla , vincendo la Coppa di Russia ed il campionato. Nel 2010 con la nazionale vince il campionato mondiale, venendo impiegata come palleggiatrice di riserva.\nNella stagione 2011-12 passa alla , con la quale vince la coppa di Russia 2011; dopo una stagione di inattivit\u00e0 per maternit\u00e0, nel campionato 2013-14 ritorna a giocare nella , aggiudicandosi in cinque stagioni tre campionati, una Coppa nazionale e una Supercoppa. Al termine dell'annata 2017-18 annuncia una nuova pausa dall'attivit\u00e0 agonistica per problemi familiari."}
{"id": "2996545", "revid": "287204", "url": "https://it.wikipedia.org/wiki?curid=2996545", "title": "Ippodromo di Maronas", "text": ""}
{"id": "2996557", "revid": "767487", "url": "https://it.wikipedia.org/wiki?curid=2996557", "title": "Giuseppe Forlivesi", "text": "Carriera.\nClub.\nAla sinistra, ha debuttato nell'Hellas Verona, nel campionato di Prima Categoria 1911-1912.\nAll'inizio della stagione 1914-1915 si \u00e8 trasferito al , con la cui maglia ha giocato per 13 anni, disputando in totale 118 gare e mettendo a segno 44 reti. L'ultima partita risale al 13 marzo 1927, Modena- (1-0).\nNella stagione 1923-1924 arriv\u00f2 tra i migliori 20 cannonieri del campionato, secondo della squadra, in un girone che comprendeva (che avrebbe poi vinto il campionato), Inter e Juventus.\nNazionale.\nHa collezionato 10 presenze con la Nazionale italiana, debuttando il 13 maggio 1920 a Genova nella partita contro l'Olanda conclusasi sull'1-1, mentre l'ultima gara \u00e8 datata 18 giugno 1925, a Lisbona contro il Portogallo, vittorioso per 1-0. Ha messo a segno due reti: quella del 2-2 il 5 maggio 1921 ad Anversa contro il Belgio, poi battuto per 3-2, e quella iniziale contro l'Olanda tre giorni dopo ad Amsterdam, dove l'Italia sub\u00ec una rimonta fino al 2-2 dopo essere stata in vantaggio fino all'85' per 2-0.\nPartecip\u00f2 inoltre alle Olimpiadi estive del 1920 con la Nazionale di calcio, dove gioc\u00f2 2 partite."}
{"id": "2996565", "revid": "28057", "url": "https://it.wikipedia.org/wiki?curid=2996565", "title": "Chiesa di Santa Maria del Gradaro", "text": "La chiesa di Santa Maria del Gradaro fu costruita a Mantova a partire dall'anno 1256 con l'aggiunta del convento nel 1260. Il termine \"Gradaro\" \u00e8 riconducibile alla parola latina \"cretarium\" (cumulo di creta) che descriverebbe la particolare caratteristica del terreno dove sorse l'originaria sede di culto.\nStoria.\nLa tradizione vuole che il luogo della chiesa sia lo stesso dove fu martirizzato, tra altri, S. Longino, il centurione romano che port\u00f2 a Mantova il \"Preziosissimo Sangue di Cristo\". In et\u00e0 paleocristiana vi fu edificata una chiesa denominata \"Santa Maria in Campo Santo\".\nLe notizie certe la danno in costruzione dal 1256 ad opera dei Canonici regolari di San Marco, ordine religioso mantovano. Nel 1454 subentrarono gli Olivetani su richiesta del marchese Ludovico III Gonzaga e della moglie Barbara di Brandeburgo. Vi entr\u00f2 giovanissimo Girolamo Scolari, padre spirituale e biografo della beata Osanna Andreasi.\nIl complesso religioso degli Olivetani sub\u00ec gli effetti delle soppressioni teresiane a partire dal 1771 per concludersi definitivamente nel 1775 quando divenne magazzino militare. Durante la seconda guerra mondiale gli edifici dell'ex complesso religioso furono trasformati in campo di concentramento e in campo profughi. Da qui furono prelevati i dieci soldati italiani internati dopo l'Armistizio reso pubblico l'8 settembre 1943, che per rappresaglia furono fucilati dai tedeschi alla Valletta dell'Aldriga. Dal 1952 fu affidata alle Oblate dei Poveri di Maria Immacolata, che nel convento annesso hanno istituito la loro casa generalizia.\nLa chiesa, gi\u00e0 di propriet\u00e0 del ministero della pubblica istruzione, nel 1952 fu acquisita dal comune di Mantova che ne promosse il restauro vero e proprio nel 1962. Nel 1966, dopo 191 anni di sconsacrazione, fu infatti istituita la parrocchia dedicata alla Annunciazione della Beata Vergine Maria."}
{"id": "2996631", "revid": "1429175", "url": "https://it.wikipedia.org/wiki?curid=2996631", "title": "Pier Paolo Lucchetta", "text": "Carriera.\nNel corso della carriera ha militato in diversi squadre italiane di serie A1, arrivando a vincere 2 Scudetti e 2 Champions League con la Pallavolo Parma. Con la maglia del Volley Treviso ha poi conquistato nel 1991 la Coppa CEV. Ha chiuso la carriera nel Napoli Volley in A2 nella stagione 1993-1994, anno della fondazione del club partenopeo. \u00c8 stato inoltre parte della spedizione alle Olimpiadi di Los Angeles del 1984, nella quale la nazionale italiana conquist\u00f2 il bronzo. Ha fatto parte del giro della nazionale tra il 1982 e il 1990. A partire dal 1995 \u00e8 impegnato in attivit\u00e0 imprenditoriali come socio-fondatore di un'azienda che produce principalmente elettrostimolatori per uso terapeutico e sportivo, ma anche altri apparecchi per terapia, macchine spara palloni per la pallavolo e per il calcio."}
{"id": "2996672", "revid": "287204", "url": "https://it.wikipedia.org/wiki?curid=2996672", "title": "Lincoln (Michigan)", "text": ""}
{"id": "2996675", "revid": "1305772", "url": "https://it.wikipedia.org/wiki?curid=2996675", "title": "Lincoln Park", "text": ""}
{"id": "2996688", "revid": "287204", "url": "https://it.wikipedia.org/wiki?curid=2996688", "title": "Linden (Renania-Palatinato)", "text": ""}
{"id": "2996701", "revid": "1543377", "url": "https://it.wikipedia.org/wiki?curid=2996701", "title": "Shazand", "text": "Sh\u0101zand (farsi: ) \u00e8 il capoluogo dello shahrest\u0101n di Shazand, circoscrizione Centrale, nella provincia di Markazi in Iran. La circoscrizione era precedentemente conosciuta con il nome di Sarband. La citt\u00e0 aveva, nel 2006, una popolazione di 19.353 abitanti."}
{"id": "2996704", "revid": "1543377", "url": "https://it.wikipedia.org/wiki?curid=2996704", "title": "Campionati europei giovanili di nuoto 1996", "text": "I XXIII Campionati europei giovanili di nuoto e tuffi si sono disputati nella sede di Copenaghen per il nuoto e per i tuffi dall'8 agosto all'11 agosto 1996.\nHanno partecipato alla manifestazione le federazioni iscritte alla LEN; questi i criteri di ammissione:"}
{"id": "2996705", "revid": "1439131", "url": "https://it.wikipedia.org/wiki?curid=2996705", "title": "Dacia Nova", "text": "La Dacia Nova era un'autovettura di classe medio-bassa prodotta dalla casa automobilistica rumena Dacia dal 1995 al 2000.\nStoria.\nLa Nova \u00e8 stato il primo modello progettato esclusivamente da ingegneri romeni. A causa dei tempi di gestazione relativamente lunghi, quando l'auto usc\u00ec sul mercato nel 1995 risult\u00f2 essere gi\u00e0 vecchia.\nQuesto modello \u00e8 un piccolo hatchback a trazione anteriore a 5 porte e 5 posti a sedere. In Romania si pensa che questo modello sia un derivato della Renault 11 o della Peugeot 309, ma in realt\u00e0 l'unico componente di origine straniera \u00e8 il motore (usato dalla Renault Clio).\nNel 1998 usc\u00ec la versione GTi equipaggiata dall'iniezione elettronica della Bosch che ridusse i consumi.\nDalla Dacia Nova \u00e8 stato costruito il prototipo Nova MPV, la versione monovolume con 7 posti."}
{"id": "2996710", "revid": "1543377", "url": "https://it.wikipedia.org/wiki?curid=2996710", "title": "Walk Away (Christina Aguilera)", "text": "Walk Away \u00e8 un brano di Christina Aguilera, destinato ad essere il sesto singolo estratto dall'album \"Stripped\", fu invece pubblicato come singolo promozionale.\nDescrizione.\nIl singolo, destinato ad essere il sesto da \"Stripped\", non \u00e8 stato pi\u00f9 pubblicato per i vari impegni dell'artista e per il brano stesso, ritenuto dalla casa discografica troppo lento per le radio. Viene dunque pubblicato in formato digitale.\nVideo.\nIl video ufficiale della canzone \u00e8 quello del DVD Stripped World Tour registrato nel 2004."}
{"id": "2996711", "revid": "767487", "url": "https://it.wikipedia.org/wiki?curid=2996711", "title": "Luigi Patri", "text": "Carriera.\nVanta 109 partite in Serie A con le maglie di e Sampierdarenese."}
{"id": "2996714", "revid": "767487", "url": "https://it.wikipedia.org/wiki?curid=2996714", "title": "Astaneh", "text": "\u0100st\u0101neh (farsi \u0622\u0633\u062a\u0627\u0646\u0647) \u00e8 una citt\u00e0 dello shahrest\u0101n di Shazand, circoscrizione Centrale, nella provincia di Markazi in Iran. Aveva, nel 2006, una popolazione di 6.969 abitanti. La citt\u00e0 era un tempo nota con il nome di Karaj. Luogo d'interesse \u00e8 il mausoleo \"Imamzadeh Sahl-ebne Ali\"."}
{"id": "2996717", "revid": "125867991", "url": "https://it.wikipedia.org/wiki?curid=2996717", "title": "Governatore dell'Ohio", "text": "Il governatore dell'Ohio \u00e8 il capo del ramo esecutivo dello stato statunitense dell'Ohio.\nStoria.\nCi sono stati 64 governatori dell'Ohio, in 70 mandati distinti.\nIl governatorato di maggior durata \u00e8 stato quello di Jim Rhodes, che \u00e8 stato eletto per quattro volte ed \u00e8 stato poco meno di sedici anni in due periodi non consecutivi di due mandati ciascuno (1963-1971 e 1975-1983).\nI governatorati pi\u00f9 brevi sono stati quelli di John William Brown e Nancy Hollister, per la durata di soli 11 giorni, per effetto delle dimissioni date per poter assumere la carica di senatore.\nDal 1974, il governatore e il vice governatore devono essere dello stesso partito in precedenza potevano appartenere a due partiti diversi.\nL'attuale governatore \u00e8 Mike DeWine, entrato in carica il 14 gennaio 2019.\nGovernatori.\nTerritorio del nord-ovest.\nNel corso della sua storia di 15 anni, il Territorio del nord-ovest ha avuto un solo governatore, Arthur St. Clair; terminando il suo mandato il 22 novembre 1802 con decreto del presidente Thomas Jefferson, senza nominare nessun successore.\nCharles Willing Byrd, Segretario del Territorio, quindi divent\u00f2 Governatore ad interim, fino al 3 marzo 1803, quando Edward Tiffin divenne primo governatore eletto dello Stato dell'Ohio."}
{"id": "2996734", "revid": "124994723", "url": "https://it.wikipedia.org/wiki?curid=2996734", "title": "Cavolo rosso", "text": "Il cavolo rosso, noto anche come cavolo viola, \u00e8 una cultivar di \"Brassica oleracea\" appartenente al gruppo delle \"capitata\".\nCaratteristiche.\nIl cavolo rosso \u00e8 simile al cavolo cappuccio, ma a differenza di questo presenta colorazione rossa dovuta alla notevole presenza di sostanze idrosolubili chiamate antocianine del gruppo dei flavonoidi.\nColtivazione.\nIl cavolo rosso \u00e8 una pianta biennale con radice fittonante non molto profonda, possiede fusto eretto, di lunghezza raramente superiore ai 30 centimetri. Viene coltivato in varie zone d'Italia e del mondo anche se \u00e8 una pianta originaria dell'area mediterranea e diffusa gi\u00e0 all'epoca romana. \u00c8 un ortaggio molto conosciuto.\nIn cucina.\nIl suo utilizzo in cucina \u00e8 diffuso in gran parte d'Europa e del mondo, soprattutto previa cottura e per la preparazione di zuppe e minestre. \u00c8 anche molto utilizzato come contorno, in genere stufato ma anche crudo e finemente affettato.\nAltri usi.\nIl cavolo rosso viene anche usato per la preparazione di strisce per il test dell'acidit\u00e0 analogo al tornasole.."}
{"id": "2996735", "revid": "84184", "url": "https://it.wikipedia.org/wiki?curid=2996735", "title": "Requisizioni", "text": ""}
{"id": "2996736", "revid": "838137", "url": "https://it.wikipedia.org/wiki?curid=2996736", "title": "Nicol\u00f2 Gatto", "text": "Biografia.\nNacque a Patti il 9 settembre 1785, figlio di Anselmo e Angela Bonsignore. Fu dottore in Sacra Teologia, Priore del Capitolo della Cattedrale, vescovo coadiutore di mons. Silvestro Todaro.\nFu eletto vescovo della diocesi di Patti il 15 novembre 1823.\nMor\u00ec a Patti il 31 dicembre 1831.\nGenealogia episcopale.\nLa genealogia episcopale \u00e8:"}
{"id": "2996738", "revid": "1271241", "url": "https://it.wikipedia.org/wiki?curid=2996738", "title": "Ferrari 555 F1", "text": "La Ferrari 553/555 F1, soprannominata supersqualo per via delle sue forme, \u00e8 la vettura con cui la Scuderia Ferrari corse parte del Campionato mondiale di Formula 1 1955.\nStoria.\nAlla fine del 1954, la 553 F1 fu sottoposta a radicali modifiche mirate a migliorarne le prestazioni che si erano rivelate alquanto deludenti. Il risultato di queste modifiche fu la 555 F1 che per il 1955 avrebbe dovuto rappresentare la vettura di punta della Scuderia Ferrari, quella su cui la casa di Maranello avrebbe concentrato tutti gli sforzi per contrastare Mercedes e Lancia.\nNel complesso la 555 F1 venne rivista nel telaio, che ora inglobava la sospensione posteriore, e adottava le nuove sospensioni anteriori che erano gi\u00e0 state provate a partire dal GP di Spagna 1954. Venne inoltre adottato un nuovo radiatore pi\u00f9 piccolo che permise di migliorare l'aerodinamica del muso, che ora si presentava pi\u00f9 rastremato, accentuando cos\u00ec la caratteristica formale della vettura. Il motore rimase invece invariato.\nCome per la 553 F1 il nome, contrariamente alla tradizione del marchio, si riferiva alla cilindrata unitaria (499\u00a0cm\u00b3 approssimata per eccesso a 500\u00a0cm\u00b3) solo nella prima cifra seguita dall'anno di produzione della vettura, in questo caso il 1955.\nTuttavia la 555 F1 non ebbe particolare successo e le sue prestazioni, anche a causa delle potenti Mercedes W196, risultarono alquanto deludenti tanto che in alcune gare della stagione 1955 le venne preferita la vecchia 625 F1 che si dimostr\u00f2 pi\u00f9 competitiva e affidabile. A nulla valsero gli sforzi della Ferrari che costrinsero i tecnici di Maranello a un lavoro frenetico per cercare e, possibilmente, recuperare lo svantaggio tecnico nei confronti della Mercedes \nA partire dal 1956 venne sostituita dalla pi\u00f9 competitiva Lancia-Ferrari D50.\nCarriera agonistica.\nComplessivamente i risultati della 555 F1, nelle poche gare a cui prese parte, furono piuttosto altalenanti e senza soluzione di continuit\u00e0. L'esordio in F1 avvenne al GP di Monaco 1955, ma, mentre la 625 F1 di Maurice Trintignant conquistava il gradino pi\u00f9 alto del podio nonch\u00e9 l'unica vittoria stagionale della Scuderia Ferrari, le due 555 F1 arrancarono non poco con Taruffi che arriv\u00f2 solo ottavo mentre Harry Schell fu costretto al ritiro per problemi al motore. La gara successiva, il GP del Belgio, fu pi\u00f9 fortunata con Farina 3\u00ba al traguardo seguito da Paul Fr\u00e8re 4\u00b0.\nA partire dal GP d\u2019Olanda si unirono alla squadra Eugenio Castellotti, orfano della Lancia dopo che quest'ultima aveva deciso di rinunciare alle corse a causa della tragica morte di Alberto Ascari, e Mike Hawthorn, reduce da una poco felice esperienza con la Vanwall. Nel GP olandese la 555 F1 condusse un'altra gara anonima con Castellotti 5\u00b0, Hawthorn 7\u00b0 e Trintignant ritirato per la rottura del cambio. L'ultima gara in carriera della 555 F1 fu il Gran Premio d'Italia dove ben figur\u00f2 grazie a Castellotti che conquist\u00f2 un onorevole 3\u00ba posto.\nIn seguito la poco fortunata monoposto di Maranello, sostituita dalla Lancia-Ferrari D50, continu\u00f2 a figurare in qualche gara di formula libera anche se con un diverso motore."}
{"id": "2996743", "revid": "359266", "url": "https://it.wikipedia.org/wiki?curid=2996743", "title": "Trattato d'Adams-On\u00ecs", "text": ""}
{"id": "2996745", "revid": "110157", "url": "https://it.wikipedia.org/wiki?curid=2996745", "title": "Chiesa di Santa Maria delle Grazie (Senigallia)", "text": "La chiesa e il convento di Santa Maria delle Grazie sorgono a circa tre chilometri in direzione sud-est dal centro storico di Senigallia. Il complesso, di propriet\u00e0 della locale municipalit\u00e0, \u00e8 di primaria importanza per il territorio miseno in virt\u00f9 della sua funzione spirituale, del suo valore artistico e della sua plurisecolare storia, legata in modo particolare ai periodi pi\u00f9 nobili della Citt\u00e0, dal dominio di Giovanni Della Rovere al pontificato di Papa Pio IX.\nGli ambienti agibili del complesso, sono soltanto quelli dell'antico convento, dove hanno sede i locali pastorali dell'omonima parrocchia cattolica e il museo di storia della mezzadria \"Sergio Anselmi\", mentre la chiesa \u00e8 chiusa al pubblico dal 13 settembre 2016 a causa del deterioramento della copertura e di lesioni alla fodera muraria interna.\nStoria.\nAl posto del complesso monumentale, prima del 1491 sorgeva un'edicola o piccola chiesetta denominata \"Madonna del pinocchio\" o \"Santa Maria del Pignotto\", il cui nome derivava probabilmente dal fatto che il luogo era circondato da pini. D'intorno si estendeva un'ampia selva, poi progressivamente disboscata fino ad essere completamente sostituita da campi, orti e costruzioni, oltre che dal cimitero cittadino a partire dal 1871.\nLa chiesa e il convento sono stati progettati dall'architetto Baccio Pontelli da Urbino (1449 circa-1494 circa) su commissione di Giovanni Della Rovere, signore della Citt\u00e0, ed edificati a partire dal 1491. Secondo il Libro maestro del convento, custodito presso l'archivio storico comunale, i primi frati minori vi si stabilirono gi\u00e0 nel 1492. Successivamente la fabbrica \u00e8 stata rivista e ampliata, secondo la testimonianza storica di Vasari, dall'architetto Gerolamo Genga (1476-1551) per volere di Francesco Maria I Della Rovere, in un intervento avviato sicuramente prima della morte di quest'ultimo, sopraggiunta nel 1538.\nSecondo la testimonianza storica di fr. Francesco Gonzaga e del vescovo Pietro Ridolfi, la chiesa di Santa Maria delle Grazie sorge come voto fatto da Giovanni della Rovere per la nascita del tanto desiderato figlio maschio, Francesco Maria, dato alla luce dalla moglie Giovanna da Montefeltro il nato il 25 marzo 1490. Lo storico Francesco Benelli ipotizza un'ulteriore motivazione: utilizzare le Grazie come mausoleo della famiglia roveresca, ad imitazione della chiesa di San Bernardino in Urbino da parte dei Montefeltro. Nella chiesa delle Grazie trovano infatti sepoltura, prima di Giovanni, il cognato Antonello Sanseverino principe di Salerno; la figlia Girolama; la madre Teodora Manerola. Il 18 marzo 1627, Francesco Maria II Della Rovere fa traslare solennemente le spoglie del suo avo Giovanni dalla sacristia, luogo della prima sepoltura, ad una tomba pavimentale posta al centro dell'aula liturgica, davanti ai gradini di accesso al coro.\nL'intero complesso \u00e8 ultimato soltanto nel 1684, grazie alla presa in carico di Vittoria Della Rovere granduchessa di Toscana (1622-1695), ultima discendente diretta di Giovanni a portare il nome dell'illustre dinastia.\nNel 1851 il papa Pio IX erige la Parrocchia di Santa Maria delle Grazie con lettera apostolica \"Inter cetera,\" promulgata il giorno 8 marzo. Nella lettera, il papa motiva l'erezione della nuova parrocchia citando le disposizioni tridentine: prossimit\u00e0 alle abitazioni in vista della partecipazione liturgica del popolo, dell'educazione catechistica dei bambini e della cura d'anime attraverso l'istruzione e i sacramenti. In tale occasione, il papa senigalliese fornisce la chiesa delle Grazie del fonte battesimale e degli arredi liturgici necessari alla sua nuova funzione.\nNel 1866 l'intero Complesso e l'area adiacente diventano propriet\u00e0 del Comune di Senigallia, che si impegna a garantire il regolare funzionamento della parrocchia.\nNel 1871 la selva circostante viene definitivamente disboscata per essere adibita a cimitero comunale. La direzione del cimitero viene affidata inizialmente ad uno dei religiosi del convento. Al contempo, nella zona sud-ovest fu allestito il cimitero per gli ebrei, tuttora esistente.\nNell'agosto 1978 viene inaugurato il Museo \"Sergio Anselmi\" di storia locale della mezzadria, negli ambienti adiacenti al chiostro maggiore del complesso. Dal secondo dopoguerra all'inaugurazione del museo, gli stessi locali sono utilizzati come abitazioni di sfollati e come scuola elementare.\nA settembre del 2008 i Frati Minori, dopo 515 anni di presenza ininterrotta, lasciano la guida pastorale della parrocchia, che viene assunta dai presbiteri secolari della diocesi. La Parrocchia utilizza a fini pastorali la parte dell\u2019ormai ex convento adiacente alla chiesa con il chiostro minore.\nIl 13 settembre 2016, con Ordinanza n/528 firmata dal Dirigente Area Tecnica e Territorio Ambiente e dal sindaco del comune di Senigallia, la chiesa di Santa Maria delle Grazie viene chiusa per salvaguardare la pubblica e privata incolumit\u00e0 dei frequentatori. Il provvedimento \u00e8 l\u2019esito del grave deterioramento della copertura e di lesioni alla fodera muraria interna eretta nel 1626. Da allora la comunit\u00e0 parrocchiale non ha accesso alla chiesa ed \u00e8 costretta a proseguire le proprie attivit\u00e0 liturgiche e pastorali negli ambienti che le restano.\nArchitettura.\nLe prime parti del Complesso ad essere edificate sono la sacristia e il convento, destinato per volere dello stesso committente ad ospitare i Frati Minori allora detti \u201cdell\u2019osservanza\u201d.\nNel progetto di Pontelli la chiesa \u00e8 orientata secondo l\u2019asse est-ovest ed il convento organizzato intorno a due chiostri quadrati uguali e divisi. Rispetto all\u2019attuale conformazione, la chiesa pontelliana corrisponde al coro, presentandosi dunque come una struttura di assai ridotte dimensioni.\nLa planimetria del convento \u00e8 organizzata secondo una griglia geometrica rigorosa, come impongono i canoni architettonici rinascimentali. Tuttavia l\u2019impianto tiene debitamente conto del criterio di funzionalit\u00e0, com'\u00e8 attestato ad esempio dall\u2019irregolarit\u00e0 delle finestre delle celle rispetto alle arcate dei chiostri. Il risultato stilistico coniuga la raffinatezza e il rigore geometrico rinascimentale all\u2019austerit\u00e0 e praticit\u00e0 medievale. Lo stesso suggestivo connubio abbina le finiture marmoree delle colonne, dei capitelli e delle cornici alle murature in laterizio rossigno tipico del luogo.\nEntro il 1538, sotto la committenza di Francesco Maria I Della Rovere, Girolamo Genga converte la chiesa pontelliana in coro e in presbiterio, aggiungendo l'aula dell\u2019assemblea liturgica e trasferendone l\u2019ingresso a nord. Secondo Francesco Benelli, principale storico e studioso dell'architettura del complesso, \u00e8 dopo il completamento della sacristia e del campanile che viene mutato l'orientamento della chiesa, probabilmente a causa della cedevolezza del terreno. A ogni modo, tale cambiamento determina l\u2019impossibilit\u00e0 di mantenere l'integrit\u00e0 del chiostro ovest, che rimane in questo modo chiuso a met\u00e0. Nei due chiostri sono affrescate 28 e 19 lunette con episodi della vita di san Francesco d'Assisi, opera del pittore Pietro Francesco Renulfo, realizzate nel 1598.\nNel 1626, sotto la signoria di Francesco Maria II Della Rovere, viene realizzata una fodera per ricoprire secondo il nuovo gusto architettonico le mura portanti perimetrali della chiesa, arricchendole di nicchie e lesene, e costruendo un soffitto a botte sotto le capriate. L\u2019interno assume cos\u00ec il suo nuovo aspetto, del tutto differente da quello originario.\nNel 1666 i frati edificano un muro per circondare la selva del convento, muro che attualmente delimita parte del cimitero comunale maggiore.\nNel 1684 fu realizzato il portale d'ingresso, sovrastato congiuntamente dalle effigi delle famiglie Della Rovere e De' Medici (delle quali era discendente la granduchessa Vittoria).\nNel 1690 fu allestito il pregevolissimo arredamento della sagrestia.\nNel 1722 vengono erette le 14 edicole della Via Crucis che contornano il piazzale antistante alla chiesa e al convento.\nOpere d'arte.\nLa chiesa di Santa Maria delle Grazie in Senigallia \u00e8 scrigno di due celeberrimi tesori del rinascimento, ovvero della pala d'altare intitolata \"Madonna in trono con Bambino e santi\", pittura del pievese Pietro Vannucci detto Perugino, e della \"Madonna di Senigallia\" di Piero della Francesca.\nEntrambe le opere sono in custodia altrove, a causa del cattivo stato in cui versa la sede originaria: la tavola del Perugino presso la Pinacoteca Diocesana di Senigallia dal 2016, mentre la \"Madonna di Senigallia\" presso la Galleria Nazionale delle Marche ad Urbino dal 1917."}
{"id": "2996749", "revid": "729019", "url": "https://it.wikipedia.org/wiki?curid=2996749", "title": "Roland N\u00e9meth", "text": "Vinse la medaglia di bronzo a Monaco di Baviera nella specialit\u00e0 dei 100 metri.\nHa partecipato ai Campionati del mondo di atletica leggera 1999 arrivando settimo e ai Campionati europei di atletica leggera indoor 2000 finendo in quinta posizione."}
{"id": "2996753", "revid": "287204", "url": "https://it.wikipedia.org/wiki?curid=2996753", "title": "T.O.K.", "text": "T.O.K. \u00e8 un gruppo di dancehall originario di Kingston (Giamaica). Il gruppo \u00e8 composto da Alistaire \"Alex\" McCalla, Roshaun \"Bay-C\" Clarke, Craig \"Craigy T\" Thompson e Xavier \"Flexx\" Davidson. Sono conosciuti per pezzi come \"Footprints\", \"Gal You Ah Lead\", \"Chi Chi Man\" e \"Eagles Cry\". Il pezzo \"Chi Chi Man\" \u00e8 ritenuto controverso per i contenuti violenti ed omofobici.\nHistory.\nOrigini.\nLe origini del gruppo risalgono agli inizi degli anni '90, quando i membri frequentavano ancora la scuola. Alistaire McCalla e Xavier Davidson erano amici e McCalla reclut\u00f3 Craig Thompson ane Roshaun Clarke che erano membri del coro al college.\nIl gruppo nacque nel 1993, dopo un periodo in cui suonavano alle feste del liceo e hotes, arrivarono secondi all'annuale \"Tastee Talent Competition\". La loro performance fu notata dal produttore locale di Nuff Records, Stephen Craig. Dopo aver registrato qualche pezzo per la Nuff firmarono un contratto per la Sly Dunbar nel 1996 e pubblicarono il primo singolo, \"Hit Them High\", che ebbe poco impatto. Pi\u00f9 tardi quell'anno pubblicarono altri due singoli \"Send Them Come\" e \"Hardcore Lover\" sotto l'etichetta di Richard \"Shams\" Browne High Profile.\nAcronimo.\nT.O.K. originariamente stava per \"Touch Of Klass\", successivamente \"Taking Over Kingston\" o \"Too Klaat\"."}
{"id": "2996765", "revid": "287204", "url": "https://it.wikipedia.org/wiki?curid=2996765", "title": "Vitalienbr\u00fcder", "text": "I Vitalienbr\u00fcder, o Vitalier (in latino \"Fratres Vitalienses\"), chiamati anche Likedeeler, erano una compagnia di navigatori del XIV sec. Operarono nel Mar Baltico e nel Mar del Nord, dapprima contrabbandando viveri per la citt\u00e0 di Stoccolma, assediata dai danesi; successivamente si batterono come corsari al soldo di vari regni, infine divennero famigerati pirati.\nI capitani pi\u00f9 famosi della compagnia furono Arnd Stuke, Henning Mand\u00fcvel, Nikolaus Milies, Klaus St\u00f6rtebeker, G\u00f6deke Michels, Magister Wigbold e Hennig Wichmann. All'apice della loro potenza, nel periodo in cui controllavano Gotland, contavano circa 2000 uomini.\nIl nome.\nLe origini del nome tedesco \"Vitalienbr\u00fcder\" non \u00e8 chiarissima. \"Vitalien\", o \"Vitalier\", sembra derivare dal francese medio \"vitailleurs\", a sua volta derivato dal latino \"victualia\", ovvero approvvigionamenti. Il termine alludeva appunto a uomini di mare che introducevano di nascosto viveri in citt\u00e0 sottoposte a blocchi navali. L'impresa con la quale la compagnia si fece un nome fu appunto di questo tipo. \"Br\u00fcder\" in tedesco vuol dire \"fratelli\".\nIl pi\u00f9 tardo nome \"Likedeeler\" invece, in lingua basso-tedesca, voleva dire \"che dividono egualmente\". Forse i Vitalienbr\u00fcder volevano cos\u00ec alludere alla strutturazione egualitaria della loro organizzazione, in contrapposizione alla rigida gerarchia che invece caratterizzava la societ\u00e0 feudale dell'epoca. Il termine inoltre implicava lealt\u00e0 e aiuto reciproco, e in tal senso si pu\u00f2 leggere anche il loro motto \"Amici di Dio e nemici di tutto il mondo\".\nOrigini.\nI Vitalienbr\u00fcder si coalizzarono in una vera e propria confraternita nel 1390, ma delle bande di navigatori privi di scrupoli che intervenivano nelle guerre marittime nel nord per arricchirsi esistevano gi\u00e0 da diversi anni. La prima generazione di capitani era composta da nobili meclemburghesi, che avevano perduto i loro patrimoni a causa della crisi del '300. Uomini come Arnd Stuke, Henning Mand\u00fcvel e Nikolaus Milies arruolarono delle ciurme e partirono per il mare, sperando di fare soldi con attivit\u00e0 spesso illecite. Contrabbandieri, corsari e pirati, i Vitalienbr\u00fcder per contro non furono mai dei mercenari: bench\u00e9 parte della loro attivit\u00e0 riceveva l'autorizzazione e il beneplacito di certuni regnanti, erano essi stessi a reperire navi e marinai e per le loro azioni non venivano pagati.\nNel Mar Baltico.\nL'ascesa della compagnia dei Vitalienbr\u00fcder si ebbe nel corso delle guerre tra la Lega anseatica, i principati della Germania settentrionale e i regni scandinavi per il controllo delle rotte del Mar Baltico e nel Mare del Nord. Mentre la prima era interessata a proteggere i suoi privilegi commerciali, gli altri tolleravano o incoraggiavano la pirateria per destabilizzare il suo predominio e danneggiare le potenze rivali.\nNel 1389 Alberto III di Meclemburgo, il deposto re di Svezia, fu sconfitto e fatto prigioniero, mentre tentava di recuperare il trono dalla sua rivale, la regina Margherita I di Danimarca. Solo la citt\u00e0 di Stoccolma gli rimase fedele e quindi fu assediata dai danesi. Cos\u00ec, per conto del ducato di Meclemburgo-Schwerin, che parteggiava per Alberto, i Vitalienbr\u00fcder ingaggiarono battaglie navali contro la Danimarca e rifornirono via mare la citt\u00e0 assediata tra il 1389 e il 1392. Nel 1393 saccheggiarono Bergen, in Norvegia, e nel 1394 si impadronirono di Gotland, ove la citt\u00e0 di Visby divenne la base operativa per le loro scorrerie. La Lega anseatica rimase neutrale al conflitto, ma, vivendo di traffici marittimi, i pirati costituivano il suo nemico naturale; per contro alcune citt\u00e0 anseatiche, come Rostock e Wismar, dovevano fedelt\u00e0 ai duchi di Meclemburgo e temevano la Danimarca, per cui si permettevano ai Vitalienbr\u00fcder di vendere il bottino nei loro porti.\nNel 1395 si giunse ad una fragile pace nel Baltico e nel 1397, con l'Unione di Kalmar, Margherita di Danimarca si fece regina di tutta la Scandinavia. Le speranze di Alberto di recuperare la corona di Svezia naufragarono una volta per tutte. I Vitalienbr\u00fcder tentarono per\u00f2 di mantenere le basi acquisite durante la guerra e cominciarono ad attaccare indiscriminatamente tutte le navi in cui si imbattevano. Ulteriori saccheggi coinvolsero \u00c3bo-Turku, Vyborg-Viipuri, Faxeholm, Styresholm e Korsholm, raggiungendo anche la Frisia e lo Schleswig. La compagnia, ormai vera e propria gilda di pirati, divenne sempre pi\u00f9 pericolosa e aggressiva, minacciando anche le coste e mettendo in crisi le attivit\u00e0 produttive, come l'industria di aringhe. Per questa ragione, la Danimarca si accord\u00f2 con Konrad von Jungingen, Gran Maestro dell'Ordine Teutonico, che nel 1398 invi\u00f2 una flotta e un esercito su Gotland, che costrinsero i Vitalienbr\u00fcder ad abbandonare la loro base principale. La caccia ai pirati e la distruzione dei loro covi prosegu\u00ec negli anni successivi, finch\u00e9 nel 1400 la minaccia nel Baltico sembr\u00f2 debellata.\nNel Mare del Nord.\nMentre perdevano gli appoggi nel Baltico, alcuni capitani dei Vitalienbr\u00fcder rivolsero le loro attenzioni alla Frisia orientale, una regione che sembrava per loro ideale come rifugio e base per nuove scorrerie. La Frisia infatti era un insieme di isolette divise da bracci di mare fra loro e dalla costa della Germania, che davano su una spiaggia continentale paludosa e costellata di piccoli corsi d'acqua, esposta alle tempeste e alle maree, insomma una topografia mutevole e indecifrabile. In pi\u00f9 gli abitanti non si trovavano sotto il dominio di un unico sovrano, ma erano governati da numerosi capi locali, fra loro spesso in lotta. Ed essi stessi si erano inoltre da secoli attivamente dedicati alla pirateria. L'alleanza che quindi si instaur\u00f2 tra i Frisoni e i Vitalienbr\u00fcder permise a questi ultimi di tornare a saccheggiare navi e coste, ai danni di Amburgo e delle altre citt\u00e0 del Mare del Nord, disponendo di covi sicuri e mercati ove smerciare il bottino.\nPer rispondere alla nuova minaccia, la citt\u00e0 anseatica di Lubecca nel 1400 organizz\u00f2 una flotta e da Amburgo attacc\u00f2 i capi frisoni che ospitavano i Vitalienbr\u00fcder e abbatt\u00e9 le loro fortezze. Coloro che sfuggirono cercarono altri appoggi, ad esempio presso Alberto di Baviera, che era anche conte d'Olanda, il quale li provvide di nuove patenti di corsa. Forti di queste, i Vitalienbr\u00fcder si insediarono su Helgoland. A questo punto per\u00f2 fu la stessa citt\u00e0 di Amburgo, il cui porto era vicinissimo alla nuova base dei pirati, che decise di eliminarli una volta per tutte. Ancora nello stesso 1400 Nikolaus Schoken e Hermann Lange, membri del Consiglio cittadino, organizzarono una nuova flotta per muovere contro St\u00f6rtebecker e G\u00f6deke Michels, i capitani di Helgoland. Fino al 1401, nel corso di diverse azioni, i Vitalienbr\u00fcder furono sconfitti e i loro capi catturati e giustiziati.\nCon la fine di St\u00f6rtebecker non scomparve tuttavia la pirateria dal Mare del Nord, n\u00e9 dal Baltico. Il termine \"Vitalienbr\u00fcder\", d'altro canto, divenuto ormai sinonimo di \"pirata\", continu\u00f2 ad essere utilizzato per indicare altri uomini dediti a scorrerie per il mare, anche se non appartenenti alla compagnia originaria. Ai Vitalienbr\u00fcder venne ancora attribuito, ad esempio, il saccheggio di Bergen nel 1429, nel corso della guerra tra Danimarca e Lega anseatica (1426 - 1435). Convenzionalmente la fine definitiva dei Vitalienbr\u00fcder viene fatta coincidere con il 1433, allorch\u00e9 Simon di Utrecht guid\u00f2 una spedizione punitiva della citt\u00e0 di Amburgo contro Emden, che aveva funto da base per i pirati: la citt\u00e0 fu conquistata e vi fu posto un presidio. Da l\u00ec in poi i Vitalienbr\u00fcder non appaiono pi\u00f9 nei documenti ufficiali."}
{"id": "2996767", "revid": "104485", "url": "https://it.wikipedia.org/wiki?curid=2996767", "title": "Broccolo", "text": "Il broccolo, chiamato anche cavolo broccolo, \u00e8 una cultivar di cavolo appartenente al gruppo 'Italica'. I broccoli rientrano nel gruppo di piante di cui non vengono mangiate le foglie bens\u00ec le infiorescenze non ancora mature.\nColtivazione.\nViene coltivato in varie zone d'Italia e del mondo anche se \u00e8 una pianta originaria dell'area mediterranea, pi\u00f9 precisamente dell\u2019area compresa fra Grecia, Turchia, Siria e Isola di Cipro. Da quest\u2019area fu portato in Italia e gi\u00e0 al tempo dei Romani era consumato ed apprezzato (come suggerisce anche il nome scientifico). \u00c8 un ortaggio molto conosciuto.\nIn cucina.\nIl suo utilizzo in cucina \u00e8 diffuso in gran parte d'Europa e del mondo, soprattutto previa cottura e per la preparazione di zuppe e minestre. Il broccolo \u00e8 originario del Sud Italia e ancora oggi, fuori dall'Italia, viene associato alla cucina italiana.\nSi pu\u00f2 consumare crudo pinzimonio, ma \u00e8 valorizzato soprattutto dalla cottura al vapore, gratinata o saltata. Rientra in numerose preparazioni tipiche regionali.\n&lt;br&gt;In Campania \u00e8 noto come broccolo o broccoletto barese. Altrove, anche come broccolo calabrese o broccolo a rosetta."}
{"id": "2996780", "revid": "69794", "url": "https://it.wikipedia.org/wiki?curid=2996780", "title": "Antonio Salmoria", "text": "Ha vinto il Palio di Siena sette volte, avendolo disputato in quaranta occasioni nel periodo compreso tra il 1873 e il 1895. Vinse due volte per Montone e Oca, una per Selva, Lupa e Tartuca.\nPresenze al Palio di Siena.\n\"Le vittorie sono evidenziate ed indicate in neretto.\""}
{"id": "2996783", "revid": "122246", "url": "https://it.wikipedia.org/wiki?curid=2996783", "title": "Luisa Casillo", "text": "Carriera.\nLuisa Casillo si avvia alla pallavolo da professionista nel 2004, quando entra a far parte del Club Italia, con quale rester\u00e0 per due stagioni; viene convocata anche nella nazionale Under-18 con la quale vince la medaglia di bronzo al campionato mondiale di categoria 2005, dove viene anche premiata come migliore giocatrice a muro. Nel 2006 viene ingaggiata dal Centro Santulli Aversa partecipando al campionato di Serie B1.\nDopo due annate nella squadra campana, nella stagione 2008-09 partecipa al suo primo campionato professionista di Serie A1 con la Pallavolo Sirio Perugia, squadra in cui milita come riserva.\nNella stagione 2010-11 viene ingaggiata dalla , in Serie A2, mentre nella stagione successiva passa al , sempre nella stessa categoria, con la quale vince la Coppa Italia di categoria. Nella stagione 2012-13 veste la maglia dell' di Novara, ancora in serie cadetta, con cui ottiene la promozione in Serie A1, categoria dove milita con la stessa squadra nella stagione 2013-14.\nDopo un'annata di inattivit\u00e0 a seguito del ferimento durante un incidente stradale, torna sui campi da gioco nella stagione 2015-16 per difendere i colori del VolAlto Caserta, in Serie A2, stessa categoria dove resta anche nella stagione successiva, acquistata dalla Golem Volley di Palmi: tuttavia a campionato in corso viene ceduta alla Pallavolo Scandicci, in Serie A1.\nSi accasa per l'annata 2017-18 alla Polisportiva Adolfo Consolini di San Giovanni in Marignano, con cui si aggiudica la Coppa Italia di Serie A2 2017-18, mentre nella stagione successiva gioca per la , sempre in Serie A2."}
{"id": "2996784", "revid": "1543377", "url": "https://it.wikipedia.org/wiki?curid=2996784", "title": "Regione di Vulpecula OB1", "text": "La regione di Vulpecula OB1 comprende un gruppo di deboli nebulose di gas ionizzato di varie dimensioni legate a un'associazione di stelle giovani e calde, l'associazione OB nota come \"Vulpecula\u00a0OB1\".\nL'associazione si trova nella parte iniziale del Braccio di Orione a circa 2300\u00a0parsec (7500 anni luce) di distanza, ed \u00e8 formata da una trentina di stelle molto massicce di colore azzurre e un'et\u00e0 non superiore ai 5 milioni di anni; il nucleo dell'associaszione coincide con il giovane ammasso aperto NGC\u00a06823, circondato dai gas della nebulosa Sh2-86. Il gran numero di sorgenti infrarosse e di getti molecolari immersi nei gas di questa e delle nubi circostanti testimoniano che nella regione i fenomeni di formazione stellare risultano essere ancora attivi.\nL'azione del vento stellare e l'esplosione di alcune supernovae hanno modellato profondamente le nubi circostanti, creando delle strutture nebulose di aspetto cometario nella cui \"testa\" si trovano giovani stelle in formazione.\nOsservazione.\nLa regione dell'associazione Vulpecula OB1 si presenta alla semplice osservazione ad occhio nudo come una zona oscura della Via Lattea, fortemente oscurata da grandi complessi nebulosi non illuminati che si frappongono sulla linea di vista. L'individuazione di questa regione \u00e8 relativamente semplice, trovandosi a circa 6\u00b0 in direzione sudovest rispetto alla famosa stella Albireo (). Tramite l'utilizzo di un binocolo 10x50 sono visibili soltanto alcune stelle di ottava e nona magnitudine, molte delle quali non fanno fisicamente parte dell'associazione, trovandosi in primo piano; fra queste stelle visibili, infatti, soltanto un paio di esse, dal colore azzurrognolo appartengono realmente a Vulpecula\u00a0OB1.\nAttraverso un telescopio amatoriale di medie dimensioni (120-150mm) \u00e8 possibile distinguere un leggerissimo addensamento di stelle azzurre di magnitudine compresa fra la nona e la dodicesima, mescolate ad altre di pari magnitudine ma dai colori pi\u00f9 tendenti al giallo-arancione; gran parte delle stelle azzurre osservabili qui appartengono fisicamente all'associazione e si concentrano attorno al debole ammasso aperto NGC 6823. Le foto a lunga posa rivelano in questa zona delle estese nebulose a emissione molto deboli, la pi\u00f9 notevole delle quali \u00e8 indicata con la sigla Sh2-86, cui \u00e8 associato l'ammasso NGC\u00a06820.\nBench\u00e9 questa regione stellare si trovi nell'emisfero celeste boreale, a causa della sua bassa declinazione la sua osservazione \u00e8 possibile da tutte le aree popolate della Terra; nell'emisfero nord la Volpetta \u00e8 una delle costellazioni minori pi\u00f9 caratteristiche del cielo estivo e inizio-autunnale, essendo posta all'interno dell'asterismo del Triangolo Estivo.\nStruttura e ambiente galattico.\nLa regione di Vulpecula OB1 \u00e8 costituita da una serie di grandi nebulose di gas ionizzato (H\u00a0II) o neutro (H\u00a0I) estesa per alcune decine di parsec, associata a una trentina di stelle massicce delle prime classi spettrali (O e B, corrispondenti a stelle di colore blu). I fenomeni di formazione che hanno interessato la regione sarebbero stati relativamente omogenei, come \u00e8 stato mostrato attraverso lo studio sull'evoluzione degli oggetti stellari giovani della regione; secondo altre teorie invece i meccanismi generazionali si sono propagati da Sh2-88 a Sh2-86.\nLa regione \u00e8 dominata dalla presenza di una grande superbolla in espansione, denominata GS061+00+51, attorno e dentro la quale si posizionano le nebulose legate all'associazione. Questa superbolla possiede un aspetto pi\u00f9 simile ad una luna crescente e potrebbe essersi originata a causa di due scenari differenti: uno di questi prevede che essa sia il risultato della fusione di tre o pi\u00f9 bolle di dimensioni inferiori create dal vento stellare di stelle vicine o, al pi\u00f9, dall'esplosione di tre supernovae; nel punto in cui le bolle si sono intersecate l'espansione \u00e8 stata rallentata a causa della reciproca espansione opposta, mentre i bordi delle tre bolle non entrati in contatto fra di loro avrebbero continuato ad espandersi, creando la forma irregolare osservata. La seconda ipotesi \u00e8 che un lato della superbolla in espansione si sia scontrata con una nube molecolare molto densa, la cui espansione avrebbe rallentato e distorto i bordi della superbolla entrati in contatto con essa; a questa teoria ne deriva una terza, secondo la quale l'oggetto che ha generato la superbolla (una stella massiccia o una supernova) si trovava all'interno della nube molecolare in una posizione periferica, causando cos\u00ec un'espansione asimmetrica, pi\u00f9 rapida in direzione esterna alla nube e molto pi\u00f9 lenta verso il centro della nube stessa.\nEntro un raggio di 500 parsec da Vulpecula OB1 si trovano alcune brillanti associazioni\u00a0OB, la pi\u00f9 vicina delle quali \u00e8 Cygnus\u00a0OB3, che conta una quarantina di stelle giovani e massicce di classe O e B; nelle vicinanze si trova anche l'ammasso NGC 6819. Entro 700\u00a0parsec da Vulpecula\u00a0OB1 rientra invece uno degli oggetti nebulosi pi\u00f9 estesi, complessi e studiati dell'intera volta celeste; questa nebulosa, catalogata come Sh2-109, fa parte assieme all'enorme nube molecolare Cygnus X del complesso nebuloso molecolare del Cigno, una densa regione che ospita alcune brillantissime associazioni\u00a0OB e alcune fra le stelle pi\u00f9 massicce conosciute in tutta la Via\u00a0Lattea. L'associazione pi\u00f9 massiccia \u00e8 Cygnus\u00a0OB2, che contiene le stelle pi\u00f9 luminose, compresa la stella ipergigante Cygnus OB2-12, che possiede una luminosit\u00e0 oltre 6 milioni di volte superiore a quella del Sole.\nFenomeni di formazione stellare.\nLe nebulose associate alla regione di Vulpecula OB1 ospitano alcuni fenomeni di formazione stellare riguardanti in generale stelle di grande e media massa. La pi\u00f9 estesa di queste \u00e8 Sh2-86, una delle pi\u00f9 meridionali del gruppo; essa riceve la luce delle giovani stelle dell'ammasso NGC 6823, facente parte dell'associazione. Questa luce, unita alla forte radiazione, ionizza i gas della nube, rendendoli luminosi. Sh2-86 si estende per circa 60' nel senso del piano galattico e per circa 25' perpendicolarmente ad esso e mostra sul lato sudorientale delle strutture colonnari che si protendono in direzione dell'ammasso. All'interno della nube sono stati scoperti 49 densi agglomerati gassosi, individuabili tramite osservazioni submillimetriche, come negli infrarossi; questi addensamenti possiedono delle masse comprese fra 14 e 70\u00a0M\u2299, che potrebbero generare anche stelle di grande massa.\nLa parte settentrionale dell'associazione \u00e8 legata ad altre due nebulose, di dimensioni inferiori rispetto alla precedente; queste due nubi, indicate come Sh2-87 e Sh2-88, sono ionizzate da una stella massiccia di classe spettrale B0 fortemente oscurata e circondata dai gas delle nubi stesse. Entrambe le nubi ospitano fenomeni di formazione stellare, come \u00e8 testimoniato dalla presenza di getti bipolari, come gli oggetti HH, e di maser ad acqua. In particolare, la nube che fra le due presenta la struttura pi\u00f9 complessa \u00e8 Sh2-88: nei suoi pressi si individuano due densi nuclei nebulosi indicati come Sh2-88A e Sh2-88B. Il primo \u00e8 una grande nube col margine occidentale netto e oscuro e il bordo orientale molto frastagliato, mentre Sh2-88B, anche se di dimensioni molto ridotte, \u00e8 la parte pi\u00f9 luminosa alla lunghezza d'onda dell'infrarosso; questa nube \u00e8 formata da una regione H\u00a0II ultracompatta cui \u00e8 connessa una nube ionizzata di aspetto cometario. Le stelle eccitatrici dei gas della nube sono di classe B, ossia stelle azzurre; la principale fonte di eccitazione \u00e8 una stella gigante di classe B1, indicata col numero 82 nella pubblicazione di Deharveng. In questa regione i processi generazionali hanno subito un andamento consequenziale diretto in senso sudovest-nordest, ossia dalla regione Sh2-88A alla nube cometaria e infine al nucleo ultracompatto di Sh2-88B.\nFra le nubi Sh2-86 e Sh2-87, che costituiscono i bordi di una sorta di \"bolla\" centrata sul nucleo dell'associazione, sono presenti alcune strutture colonnari di gas, dall'aspetto simile ai famosi \"Pilastri della Creazione\" visibili all'interno della Nebulosa Aquila (M\u00a016); la formazione di queste strutture, in genere, \u00e8 dovuta molto probabilmente alla forte azione disgregante ed erosiva della radiazione e del vento stellare delle stelle massicce situate nei pressi di aree nebulose piuttosto dense, che consumano gradualmente dei bozzoli nebulosi pi\u00f9 densi formando dietro di essi delle lunghe chiome. Le \"cime\" di queste nubi, che restano a diretto contatto con la radiazione delle stelle vicine, si comprimono fino a collassare in pi\u00f9 punti, generando cos\u00ec protostelle. Esempi di nubi compatte si riscontrano anche nei cosiddetti \"globuli cometari\" visibili attorno alla Nebulosa di Gum. Nel caso della regione di Vulpecula\u00a0OB1, sono note 15 colonne gassose, situate nei pressi dell'ammasso NGC\u00a06823; fra queste, le ultime tre (VulP12, VulP13 e VulP14) sono state probabilmente modellate dall'azione del vento stellare della supergigante blu HD\u00a0186746, mentre le chiome delle prime 10 sembrano puntare verso un oggetto nebuloso apparentemente non associato ad alcuna stella massiccia. Questa nube potrebbe ospitare al suo interno un oggetto non conosciuto, che sarebbe il principale responsabile del modellamento di queste colonne. Gli oggetti stellari in formazione sono situati nella parte terminale delle chiome, sulle rispettive punte, e sono osservabili nella banda dell'infrarosso.\nIn totale nella regione di Vulpecula\u00a0OB1 sono noti 856 oggetti stellari giovani, di cui 239 sono probabilmente delle protostelle di classe 0 e I, ossia del tipo pi\u00f9 giovane, circondate da un denso disco di accrescimento con materiale in precipitazione verso di esse; fra queste vi sono 15 protostelle profondamente immerse nei gas delle loro nubi genitrici. Le protostelle di classe\u00a0II sono invece 464, di cui 85 appaiono fortemente arrossate a causa dell'estinzione; le restanti 153 sono stelle di classe\u00a0III con un disco circumstellare molto sottile.\nNella parte pi\u00f9 settentrionale della costellazione, vicino al confine col Cigno, \u00e8 presente il piccolo globulo LDN\u00a0810; la nube ospita un maser ad acqua associato a un getto, generato probabilmente da una debole variabile Orione. La sua distanza si aggira attorno ai 2300\u00a0parsec, un valore compatibile con quello dell'associazione Vulpecula\u00a0OB1, e la sua forma cometaria potrebbe essere stata causata dall'interazione della nube con l'onda d'urto proveniente dall'esplosione di una supernova o dal vento stellare delle componenti pi\u00f9 massicce, oppure da una combinazione di pi\u00f9 fattori.\nComponenti stellari.\nL'associazione Vulpecula OB1 \u00e8 composta da circa un centinaio di stelle di grande e media massa e si estende per un diametro apparente di oltre 6\u00b0; la sua parte centrale coincide con l'ammasso NGC\u00a06823, mentre i suoi membri si possono rinvenire su un'area ovale molto pi\u00f9 estesa. Di queste stelle, una trentina appartengono alle classi O e B, come la gigante blu HD\u00a0338931 e la stella blu di sequenza principale HD\u00a0188895; alcune di esse concorrono direttamente alla ionizzazione delle vicine nubi Sh2-86 e Sh2-87. A queste si aggiungono 16 stelle azzurre la cui distanza \u00e8 incerta, e pertanto anche la reale appartenenza all'associazione.\nIl centro pi\u00f9 denso dell'associazione \u00e8 NGC\u00a06823, che si estende per circa 50 anni luce di diametro all'interno della nebulosa Sh2-86; contiene una quarantina di stelle giovanissime, in gran parte delle classi O e B, la cui et\u00e0 si aggira attorno ai 2-5 milioni di anni. Secondo alcuni studi, nella regione dell'ammasso si sono avvicendati due cicli generazionali: il primo \u00e8 occorso non pi\u00f9 tardi di 2 milioni di anni fa e ha generato le stelle pi\u00f9 stabili e vecchie del gruppo; la seconda generazione invece ha avuto luogo circa 500.000 anni fa e comprende tutte le stelle di pre-sequenza principale che si osservano attorno all'ammasso stesso. Questa nuova generazione di stelle sarebbe stata provocata probabilmente dall'esplosione di una o pi\u00f9 supernovae, che avrebbe compresso i gas della vicina nube."}
{"id": "2996790", "revid": "838137", "url": "https://it.wikipedia.org/wiki?curid=2996790", "title": "Carlo Mineo", "text": "Biografia.\nNacque a Palermo. Fu beneficiale e parroco della chiesa di Santa Margherita in Palermo.\nSu proposta di Carlo III, papa Benedetto XIV lo nomin\u00f2 vescovo della diocesi di Patti il 16 febbraio 1756.\nConsacr\u00f2 la cattedrale di Patti il 26 novembre 1758; ingrand\u00ec il palazzo vescovile e il seminario diocesano istituendovi una biblioteca ricca di volumi e pregiate pergamene.\nSappiamo che comp\u00ec almeno cinque volte la visita pastorale ai paesi della diocesi esortando sempre alla seriet\u00e0 della condotta e all'approfondimento della dottrina cristiana; di lui ci rimangono anche quattro Relations ad limina, presentate alla Santa Sede dal 1761 al 1768.\nSi rese celebre per aver composto un catechismo in lingua siciliana che ebbe una notevole diffusione incrementando la conoscenze degli elementi di dottrina cristiana e di alcune preghiere.\nMor\u00ec a Patti il 7 settembre 1771.\nGenealogia episcopale.\nLa genealogia episcopale \u00e8:"}
{"id": "2996792", "revid": "228587", "url": "https://it.wikipedia.org/wiki?curid=2996792", "title": "Francesco Somaini", "text": ""}
{"id": "2996793", "revid": "119671795", "url": "https://it.wikipedia.org/wiki?curid=2996793", "title": "Formosa spagnola", "text": "Per Formosa spagnola s'intende la colonia spagnola stabilita nel nord di Taiwan (allora nota come \"Formosa\") dal 1626 al 1642. Pensata allo scopo di proteggere il commercio spagnolo e portoghese dall'interferenza della potente Compagnia Olandese delle Indie Orientali che aveva stabilito una base nel sud di Taiwan, la colonia ebbe vita breve a causa dell'indisponibilit\u00e0 delle autorit\u00e0 coloniali di Manila ad impegnare uomini e mezzi per difenderla. Dopo diciassette anni l'ultima fortezza spagnola fu cinta d'assedio dalle forze olandesi e alla fine cadde, dando agli olandesi il controllo sulla maggior parte dell'isola.\nOrigini.\nAll'inizio del XVII secolo la Spagna cattolica era in competizione con i Paesi Bassi protestante per il commercio e l'influenza in Asia orientale. Con lo stabilimento di una colonia olandese a Tayouan (odierna Anping) nel sud di Taiwan, gli olandesi guadagnarono la capacit\u00e0 di minacciare effettivamente il commercio spagnolo nella regione. Per contrastare questa minaccia, gli Spagnoli decisero di stabilire una loro colonia nel nord dell'isola.\nI primi anni (1626\u20131629).\nDopo essere sbarcati a Capo Santiago (ora Sandiao) nel nord-est di Taiwan ma trovandolo inadatto per scopi difensivi, gli spagnoli continuarono verso ovest lungo la costa finch\u00e9 arrivarono a Keelung. Un porto profondo e ben protetto pi\u00f9 una piccola isola aall'ibocco del porto ne facevano il punto iderale per costruire il primo insediamento, che chiamarono Santissima Trinidad. Furono costruiti dei forti, sia sull'isola che nel porto stesso.\nNel 1629 gli spagnoli fondarono la loro seconda base, incentrata intorno al forte Santo Domingo a Danshui.\nPrima battaglia con gli olandesi.\nNel 1641 gli spagnoli erano diventati un tale motivo di irritazione per gli olandesi del sud che questi decisero di strappare con la forza il nord di Taiwan dalle mani dei rivali. In termini cortesi, il governatore olandese Paulus Traudenius inform\u00f2 il governatore spagnolo delle loro intenzioni.\nIl governatore spagnolo non era incline a cedere cos\u00ec facilmente, e replic\u00f2 a tono.\nSuccessivamente gli olandesi lanciarono un assalto sulle regioni settentrionali, ma le posizioni spagnole erano ben difese e le truppe attaccanti non furono in grado di aprirsi una breccia nelle mura delle fortezza. Essi ritornarono, frustrati, alla base olandese di Fort Zeelandia."}
{"id": "2996796", "revid": "729019", "url": "https://it.wikipedia.org/wiki?curid=2996796", "title": "Battaglia di Elaia-Kalamas", "text": "La battaglia di Elaia\u2013Kalamas fu combattuta dal 2 all'8 novembre 1940 in Epiro tra il Regno di Grecia e il Regno d'Italia durante le prime fasi della campagna italiana di Grecia (o guerra greco-italiana)\nL'Esercito Italiano, schierato sul confine greco-albanese, lanci\u00f2 una grande offensiva contro la Grecia il 28 ottobre 1940. La spinta principale dell'invasione italiana si concentr\u00f2 nel settore dell'Epiro, con un'ulteriore manovra di accompagnamento attraverso i monti del Pindo. In Epiro, i Greci si erano trincerati sul fiume Kalamas, ma le unit\u00e0 greche erano inferiori di numero e generalmente pessimiste circa l'esito della battaglia. Tuttavia, le forze locali greche, capeggiate dal Maggiore Generale Charalambos Katsimitros, riuscirono a fermare con successo l'avanzata italiana..\nInsieme al fallimento italiano nella battaglia del Pindo, questi successi greci significarono il totale fallimento dell'invasione dell'Italia fascista, portando il 9 novembre alla destituzione del comandante italiano in Albania, Sebastiano Visconti Prasca. Nelle successive settimane le forze greche riuscirono addirittura ad avviare una controffensiva su larga scala che costrinse gli italiani a ritirarsi in profondit\u00e0 nel territorio albanese. L'esercito italiano riusc\u00ec a rimettere piede in territorio greco solo nella primavera del 1941, quando i greci furono costretti a spostare le truppe del fronte albanese verso il confine con la Bulgaria per difendersi dall'avanzata delle truppe tedesche, accorse a risolvere l'impasse dell'alleato.\nLa battaglia.\nIn teoria l'obiettivo dei greci era solo di tentare di rallentare l'avanzata del nemico per prendere tempo e favorire la mobilitazione generale del paese. In realt\u00e0 il generale Katsimitros aveva compreso la grande importanza strategica della zona e aveva concentrato tutte le forze principali lungo la linea del fiume Kalamas: infatti l'area montuosa, il terreno impervio, reso ancora peggiore dalla stagione autunnale, avrebbero potuto annullare la superiorit\u00e0 di uomini e di mezzi dell'esercito italiano. E fu esattamente ci\u00f2 che accadde. Dopo l'inizio dell'invasione, nel mattino del 28 ottobre 1940, i Greci iniziarono, seguendo i piani del generale, un lento indietreggiamento di 30\u00a0km dal confine verso la linea Elaia-Kalamas, preparata gi\u00e0 da molto tempo allo scopo difensivo.\nIl 2 novembre, con i greci pienamente attestati sulla linea, dopo bombardamento aereo e d'artiglieria, la 23\u00aa Divisione fanteria \"Ferrara\" (XXV Corpo d'armata) attacc\u00f2 senza riuscire a sfondare. I carri armati italiani non riuscirono a incidere sulla battaglia a causa del terreno collinoso e pieno di fango. Gli italiani subirono molte perdite e l'operazione, risoltasi in un totale fallimento, venne sospesa l'8 novembre, mentre il generale Sebastiano Visconti Prasca veniva sostituito al comando dal generale Ubaldo Soddu.\nLe conseguenze e le cause della sconfitta.\nIn seguito a questa sconfitta e a quella nella battaglia del Pindo gli italiani furono costretti non solo a bloccare i piani di veloce conquista della Grecia, ma addirittura a subire la controffensiva e arretrare in territorio albanese.\nQuesta battaglia ha avuto dunque un grande peso nella storia italiana della Seconda guerra mondiale, affermandone gi\u00e0 nelle sue prime mosse il completo fallimento, e chiarendo una volta per tutte l'enorme divario tra la potenza militare dell'Italia fascista, che nel tentativo di occupare la Grecia perdeva addirittura terreno, e quella della Germania nazista, che aveva gi\u00e0 piegato facilmente Polonia, Scandinavia e Francia, combattendo al contempo il Regno Unito.\nTra le cause del clamoroso fallimento italiano bisogna annoverare soprattutto l'infelice scelta del tempo e del luogo: il terreno impervio e le piogge autunnali annullarono la supremazia italiana e valorizzarono la posizione difensiva dei greci. A ci\u00f2 va aggiunta inoltre l'assoluta prevedibilit\u00e0 delle direzioni dell'invasione italiana (la linea era stata ben attrezzata da molti mesi e il terreno era inoltre pieno di mine), e le performance dei comandanti italiani (in particolare di Prasca), di cui gli storici danno in genere una valutazione fortemente negativa\nBisogna comunque tenere presente che tali scelte del governo italiano furono fortemente condizionate da un lato dall'andamento della Seconda guerra mondiale (gli eccezionali successi di Hitler avevano indotto Mussolini a \u201cforzare\u201d i tempi ed entrare in guerra nel giugno del 1940), dall'altro lato dall'assetto geo-politico in cui l'attacco alla Grecia doveva realizzarsi: l'unica alternativa ad un attacco dalle frontiere albanesi era forse un attacco anfibio verso le coste ioniche della Grecia, opzione presumibilmente molto ardua data la generale impreparazione dell'esercito italiano e la superiorit\u00e0 aeronavale britannica nel Mediterraneo orientale."}
{"id": "2996797", "revid": "184755", "url": "https://it.wikipedia.org/wiki?curid=2996797", "title": "Basilica di Santa Maria delle Grazie", "text": ""}
{"id": "2996804", "revid": "359266", "url": "https://it.wikipedia.org/wiki?curid=2996804", "title": "Trattato d'Adams-On\u00eds", "text": ""}
{"id": "2996806", "revid": "287204", "url": "https://it.wikipedia.org/wiki?curid=2996806", "title": "Editore puro", "text": "Editore puro \u00e8 il termine tradizionale con cui si designa l'editore di quotidiani, riviste, televisione e \"media\" in genere, quando tale attivit\u00e0 sia esclusiva e non legata a gruppi finanziari che hanno interessi prevalenti in altri settori. Restano esclusi da tal novero anche quegli editori che siano espressione di partiti politici, movimenti sindacali, confessioni religiose ecc., mentre vengono ricomprese le varie forme di controllo da parte degli stessi giornalisti che formano la redazione come le cooperative.\nRegno Unito.\nLa tipica situazione della Gran Bretagna vede il mondo della stampa e degli altri media con una assoluta prevalenza di editori puri:\nItalia.\nIn Italia, con riferimento alle condizioni proprietarie dell'anno 2020, risultano riconducibili alla propriet\u00e0 di editori puri solo tre giornali quotidiani nazionali: \"Il Manifesto\" indipendente a partire dal 1977, \"Il Fatto Quotidiano\" e \"Domani\"; altre pubblicazioni minori sono presenti a livello locale oltre a numerose testate radiofoniche indipendenti. Opera inoltre il gruppo televisivo Sky, di propriet\u00e0 del magnate Rupert Murdoch fino al 2018 ed ora appartenente al gruppo statunitense Comcast."}
{"id": "2996809", "revid": "767487", "url": "https://it.wikipedia.org/wiki?curid=2996809", "title": "Dragon Love", "text": "Dragon Love \u00e8 il quinto album di studio del gruppo punk inglese Alternative TV, pubblicato da 22 Chapter Records il 1\u00ba gennaio 1990."}
{"id": "2996810", "revid": "838137", "url": "https://it.wikipedia.org/wiki?curid=2996810", "title": "Martina Boscoscuro", "text": "Giocava nel ruolo di libero.\nCarriera.\nMartina Boscoscuro comincia a giocare nel nel 2001, partendo dalla serie D: in quattro stagioni, con la squadra della sua citt\u00e0, otterr\u00e0 due promozioni arrivando in Serie B1.\nNella stagione 2005-06 partecipa al suo primo campionato da professionista grazie all'ingaggio dell'Esperia Cremona Pallavolo in serie A2, mentre nella stagione successiva fa il suo esordio in serie A1 con la maglia del Volley Club Padova.\nNelle due stagioni successive partecipa nuovamente ai campionati di serie A2 prima con il River Volley Piacenza e poi nuovamente con l'Esperia Cremona, ottenendo posizionamenti di met\u00e0 classifica.\nNella stagione 2009-10 viene ingaggiata dalla squadra campione d'Italia del Robursport Volley Pesaro, come secondo libero, sostituta di Elke Wijnhoven, venendo per\u00f2 utilizzata spesso nel turno in battuta o per migliorare la ricezione e vincendo una supercoppa italiana e lo scudetto.\nNella stagione 2010-11 torna nuovamente in serie A2 nel Volley 2002 Forl\u00ec, anche se a met\u00e0 annata viene ceduta al Dauphines Charleroi, militante nel campionato belga.\nNella stagione 2011-12 ritorna in Italia, nella Polisportiva Antares di Sala Consilina, sempre in serie cadetta, dove resta per due annata; nella stagione 2013-14 va a giocare in Germania grazie all'acquisto da parte del 1. Volleyball-Club Wiesbaden, in 1. Bundesliga.\nNella stagione 2014-15 viene ingaggiata dall'Imoco Volley di Conegliano, in Serie A1, categoria dove resta anche nell'annata successiva vestendo per\u00f2 la maglia del neopromosso Neruda Volley di Bronzolo: al termine del campionato si ritira dall'attivit\u00e0 agonistica."}
{"id": "2996813", "revid": "6923", "url": "https://it.wikipedia.org/wiki?curid=2996813", "title": "Piazza Duomo (Crotone)", "text": "Piazza Duomo \u00e8 la piazza principale della citt\u00e0 di Crotone. Qui vi si trovano il Palazzo Arcivescovile e la basilica cattedrale di Santa Maria Assunta, entrambi pi\u00f9 volte ricostruiti.\nStoria.\nFeste patronali.\nIn onore della Madonna ricorre ogni anno la Festa della Madonna di Capocolonna che si svolge, come ogni anno, la terza domenica di maggio. Oltre al \"Quadro Grande\" all'interno della basilica vi \u00e8 anche un secondo quadro, il \"Quadro Piccolo\", che \u00e8 uno dei quadri che viene usato tutti gli anni, mentre l'originale si festeggia ogni sette anni, trasportato da buoi per Capo Colonna. Oltre al quadro della Madonna \u00e8 presente anche la statua di padre Pio da Pietrelcina, nonch\u00e9 il fonte battesimale risalente ad epoca antica. In pi\u00f9 vi \u00e8 il quadro di Maria Santissima Immacolata, creato nel 1700. Inoltre vi \u00e8 una cappella, dove viene riposta la miniatura moderna della Madonna di Capocolonna, e dove al suo interno vi si trovano numerosi altri affreschi."}
{"id": "2996816", "revid": "1048993", "url": "https://it.wikipedia.org/wiki?curid=2996816", "title": "Personaggi di Digimon Adventure", "text": "Il seguente \u00e8 un elenco dei personaggi che compaiono nella serie anime dedicata al media franchise giapponese \"Digimon\", \"Digimon Adventure\" e nei suoi seguiti \"Digimon Adventure 02\" e \"Digimon Adventure tri.\".\nDigiprescelti.\nMeiko Mochizuki.\n \u00e8 una misteriosa digiprescelta originaria di Tottori che si \u00e8 trasferita nella scuola di Tai. Ha un carattere timido e gentile, il suo partner \u00e8 Meicoomon. Ha ricevuto il proprio Digivice quando Meicoomon un giorno apparve davanti a lei quando era una bambina. In \"Digimon Adventure Tri.\" ha una sua personale image song intitolata \"\"Mebaeta Tsuyosa\".\nMeicoomon.\n \u00e8 un digimon gatto Maine Coon di livello Campione, partner di Meiko, che si scopre essere stato infettato da tempo da un misterioso virus che rende i Digimon feroci. Dopo essere stata salvata dagli altri Digiprescelti dall'attacco di Alphamon, lei e la sua partner sono stati accolti nel gruppo. Tuttavia, dopo il tentativo di Gennai di catturarla con l'aiuto di Imperialdramon, Meicoomon soccombe all'infezione e digievolve Meicrackmon. Nonostante abbia subito il reboot di Digiworld, ha mantenuto i propri ricordi di Meiko. Nel quinto film viene detto che Meicomoon \u00e8 stata generata da un frammento di Apocalymon e di essere quindi la sua ultima emanazione rimasta, dopo la sconfitta dei Padroni delle Tenebre. In \"Digimon Adventure Tri.\" possiede una personale image song, intitolata \"Uraomote Crossroad\"\". \u00c8 doppiata in giapponese da Yukiko Morishita.\nMeicrackmon Vicious Mode.\n \u00e8 una forma corrotta di Meicoomon al livello Evoluto che appare nel terzo film della serie \"Digimon Adventure tri.\", molto pi\u00f9 forte e aggressiva.\nRaguelmon.\n \u00e8 un digimon di livello Mega, ulteriore evoluzione di Meicrackmon. Il suo nome deriva da Raguel, uno dei sette Arcangeli della tradizione giudaica. \nAppare nel quinto film della serie \"Adventure tri.\", dopo che Meicrackmon viene attaccata da Jesmon.\nOrdinemon.\n \u00e8 un digimon di livello Mega nato dalla DNAdigievoluzione di Raguelmon con Ophanimon Falldown Mode. Il nome \u00e8 tratto dalla parola italiana \"\"ordine\" e gioca sulla frase \"Nuovo Ordine Mondiale\"\".\nCompare per la prima volta alla fine del quinto film della serie \"Adventure tri.\". Si tratta di un Digimon potentissimo, la cui formazione causa un blackout globale nel mondo reale.\nGennai.\n \u00e8 il protettore dei ragazzi in \"Digimon Adventure\" e di tutti i Digiprescelti del Giappone in \"Adventure 02\".\nGennai \u00e8 un misterioso essere che i Digiprescelti incontrano la prima volta dopo la battaglia contro Devimon. L'uomo asserisce di essere composto di dati, ma al contempo di non possedere gli stessi attributi dei Digimon. Gennai appare per la prima volta ai Digiprescelti come un uomo molto vecchio, ma quando Kari viene posseduta dai poteri della luce e permette ai Digiprescelti di dare un'occhiata alla storia di Digiworld, lui appare come un uomo piuttosto giovane che indossa una veste con cappuccio, apparentemente uno tra i tanti della sua specie. Gennai e il suo gruppo furono coloro che crearono i Digivice, i Digimedaglioni e le Digipietre, nonch\u00e9 coloro che scelsero i bambini prescelti. Presto, tuttavia, i Padroni delle Tenebre scoprirono i loro piani e Piedmon, insieme a un esercito di Guardromon e Mekanorimon, invase e distrusse la base segreta, uccidendo tutti tranne Gennai. Piedmon rub\u00f2 i Digimedaglioni e le Digipietre, ma Gennai lo interruppe, attaccandolo con una spada. Piedmon inser\u00ec quindi una misteriosa sfera nera all'interno di Gennai prima che questi saltasse su un Mekanorimon, calciasse via il Bakemon che lo guidava e fuggisse via con le Digiuova dei Digimon prescelti e i Digivice. Durante la fuga, Gennai fece cadere un uovo - quello di Gatomon - che successivamente si sarebbe schiuso e sarebbe cresciuto da solo. Lo scopo della misteriosa sfera nera non \u00e8 mai stato ufficialmente spiegato durante le serie o da alcuno dei membri dello staff di produzione delle serie. Molti fan credono che la sfera abbia causato l'invecchiamento di Gennai, fino a farlo diventare l'uomo anziano che i Digiprescelti incontrano nella prima serie.\nSuccessivamente, la base segreta di Gennai divenne il castello di Myotismon.\nA un certo punto dopo gli eventi di \"Adventure\", Gennai richiama i Digiprescelti a Digiworld e gli chiede di rilasciare il potere delle loro Digipietre per aggiungere un altro strato di protezione al mondo digitale. I Digiprescelti non ci pensano due volte ed eseguono, a scapito delle Digievoluzioni dei loro Digimon oltre il livello campione.\nGennai non appare nuovamente fino alla seconda serie, in cui appare come un uomo ringiovanito. Si pensa che sia riuscito in questo copiando s\u00e9 stesso, poich\u00e9 molti altri della sua specie appaiono successivamente nella serie e uno di loro afferma che lui e Gennai sono una e una sola cosa. \u00c8 possibile che le persone viste con lui nel flashback della prima serie fossero copie del Gennai originale.\nDurante la prima e la seconda serie, Gennai tiene un ruolo di aiutante dietro le quinte per i Digiprescelti. Li invia al Continente di Server per sconfiggere Etemon, li aiuta ad attraversare il varco interdimensionale di Myotismon, d\u00e0 a Izzy un programma di Barriera Digitale e rivela loro l'esistenza di Apokarimon, il loro vero nemico.\nNegli ultimi due episodi di \"Adventure\", Gennai spiega infine che Apokarimon \u00e8 un altro Digimon oscuro che \u00e8 riuscito a uscire dall\"abisso\": un luogo oscuro chiuso costantemente da una barriera di fuoco. Prima di Apokarimon, un altro Digimon oscuro in passato era riuscito a evadere, e che in passato degli altri bambini prescelti erano stati chiamati a Digiworld per fermarlo.\nNella seconda serie, Gennai torna pi\u00f9 giovane che mai e aiuta i Digiprescelti durante il loro giro intorno al mondo, ridando agli otto Digiprescelti originali la loro abilit\u00e0 di digievolvere oltre il livello campione grazie a uno dei dodici Digicuori Iridescenti di Azulongmon, che inoltre permette a Paildramon di megadigievolvere Imperialdramon. Gennai ha delle copie disposte in tutti i luoghi in cui i Digiprescelti vengono portati da Imperialdramon, queste sono: Benjamin (Stati Uniti), Jackie (Cina), Hogan (Australia), Jos\u00e9 (Messico) e Ilya (Russia). Appare poi alla fine di \"Adventure 02\", restituendo a Gatomon il suo Anello Sacro, che il Digimon aveva perduto all'inizio della serie, spiegando che questo era stato utilizzato inizialmente per disperdere la concentrazione malvagia della Fortezza dell'Imperatore Digimon e successivamente per consentire la DNAdigievoluzione.\nNella terza serie, una versione oscura di Gennai funge da antagonista. Nel secondo film, vestendo i panni dell'Imperatore Digimon, entra nel mondo reale diverse volte e infine cattura Meicoomon, trascinandola dentro una distorsione. Qui, per difendersi dagli attacchi di Leomon, Palmon e Gomamon, fa combattere per lui Imperialdramon, infetto. Dopo che quest'ultimo viene sconfitto da Leomon, Vikemon e Rosemon, rilascia Meicoomon e scompare, conscio del fatto che ormai l'infezione ha preso la meglio sul Digimon, che, infatti, poco dopo, elimina Leomon e si dilegua. Dopo il reboot di Digiworld, ricompare alla fine del terzo film mentre osserva i ragazzi digiprescelti che rincontrano i propri Digimon partner; raggiunto da Himekawa, rivela la sua identit\u00e0 di Gennai. \u00c8 l'antagonista principale del quarto film: con al suo servizio due dei Padroni delle Tenebre, Machinedramon e MetalSeadramon, attacca pi\u00f9 volte i ragazzi, affermando di essere al servizio di Yggdrasil e di avere come scopo la totale separazione del mondo reale da quello digitale. Machinedramon e MetalSeadramon vengono sconfitti dai digiprescelti, ma, nel frattempo, Gennai ha attaccato Meiko, con lo scopo di far infuriare Meicoomon e scatenarne l'infezione, riuscendovi. Durante l'ultimo film si scopre che il vero Gennai \u00e8 intrappolato in una capsula insieme ai protagonisti di 02, per poi essere stato liberato da Tai.\n\u00c8 doppiato in giapponese da J\u014dji Yanami da anziano e Hiroaki Hirata da giovane e in italiano da Mario Milita da anziano e da Carlo Reali in \"Digimon - Il film\", mentre da giovane gli prestano la voce rispettivamente Fabrizio Temperini nell'episodio 45 di \"Adventure\" e Fabrizio Vidale in \"Adventure 02\".\nSpirito di Dati/Homeostasis.\nLo Spirito di Dati (chiamato Homeostasis in Tri) \u00e8 una misteriosa entit\u00e0 che si presenta per la prima volta nell'episodio 45 di \"Digimon Adventure\", \"WarGreymon contro MetalGarurumon\".\nMentre \u00e8 in atto la lotta tra WarGreymon e MetalGarurumon, messi l'uno contro l'altro da Puppetmon, Kari avverte una presenza misteriosa nelle vicinanze. Seguendola trova un gruppo di piccole stelle che fluttua tra i rami degli alberi. Parlandogli percepisce che non \u00e8 loro nemico. Improvvisamente il corpo Kari viene avvolto da una forte luce, che si espande poi in tutto il bosco, i digiprescelti vengono sollevati da terra finendo in una dimensione sconosciuta, WarGreymon e MetalGarurumon regrediscono al loro secondo stadio, mentre Puppetmon \u00e8 scaraventato via dalla forza della luce. Lo spirito comunicando attraverso Kari, unica per qualche motivo in grado di trasmettere le sue parole, parla di s\u00e9 stesso in terza persona e il suo desiderio \u00e8 che la pace torni a regnare su Digiword. L'entit\u00e0 afferma di appartenere al mondo digitale, ma a differenza dei digimon non possiede un corpo fisico e di essere quindi un puro spirito di dati e che da lungo tempo cercava di comunicare con i digiprescelti, gi\u00e0 dal primo momento che giunsero nell'isola di File. L'entit\u00e0 mostra ai digiprescelti il passato di quattro anni fa, quando Greymon e Parrotmon combatterono nel loro quartiere e loro ancora piccoli assistettero al loro scontro. L'entit\u00e0 afferma che l'uovo digitale che conteneva Agumon, cadde accidentalmente in un baratro dimensionale finendo cos\u00ec nel mondo umano. Durante il combattimento tra Greymon e Parrotmon delle colonne di luce avvolsero tutti i digiprescelti che assistettero allo scontro, rivelandosi l'entit\u00e0 che li stava esaminando. L\u2019entit\u00e0 insieme ai misteriosi individui incappucciati di cui faceva parte anche Gennai, predisposero tutte le contromisure quando sarebbero discese le tenebre e fare in modo che i digiprescelti giungendo a Digiword sarebbero stati pronti a combatterle. L'entit\u00e0 afferma che essi furono scelti, perch\u00e9 Tai aveva fatto dischiudere il digiuovo di Agumon, affermando che il digi-uovo non avrebbe potuto schiudersi da solo senza aiuto e che sono stati i sentimenti del cuore di Tai a permetterlo. Bench\u00e9 a quei tempi nessuno di loro si conoscesse, l'entit\u00e0 nell'avere esaminato anche gli altri, comprese che tutti quanti i digiprescelti avevano gli stessi dati in comune, e che sarebbero stati in futuro un gruppo unito per combattere contro le tenebre. L'entit\u00e0 spiega infine che il Digivice non \u00e8 solo un semplice dispositivo che permette ai loro digimon di digievolvere, ma un catalizzatore che fa entrare in simbiosi i digiprescelti con i loro digimon. Tutte le digipietre che possiedono i digiprescelti, rappresentano le qualit\u00e0 che essi avevano maggiormente in passato e che rappresentano il loro potere interiore. Quando i padroni delle tenebre attaccarono la base di Gennai e dei suoi compagni, l'ultima cosa che fecero fu di creare un sistema d'allarme planetario per permettere di monitorare Digiword nel caso l'oscurit\u00e0 sarebbe giunta. L'entit\u00e0 afferma di non sapere qual \u00e8 il piano definitivo dei Padroni delle Tenebre, ma confida che i digiprescelti saranno in grado di fermarli.\nNemici.\nParrotmon.\n \u00e8 un Digimon volatile di livello evoluto sconfitto da un Greymon quattro anni prima degli eventi avvenuti nella serie. Le prove che ci\u00f2 sia realmente accaduto si hanno in \"Digimon - Il film\" e in alcuni episodi di \"Digimon Adventure\" in cui i Digiprescelti tornano in Giappone per cercare l'ottavo bambino prescelto. Parrotmon viene mostrato nell'anime quando i Digiprescelti iniziano a ricordare piccoli dettagli su ci\u00f2 che accadde quattro anni prima quando tutti loro vivevano a Hikarigaoka e sotto i loro occhi avvenne la battaglia tra Greymon, schierato dalla loro parte, e il Digimon. Parrotmon fa la sua apparizione quando improvvisamente nel quartiere di Tokyo dove vivevano i ragazzi un gigantesco uovo inizi\u00f2 a fluttuare nel cielo. Presto l'uovo si schiuse e dal suo interno usc\u00ec Parrotmon. Greymon sembr\u00f2 essere improvvisamente a conoscenza della vicinanza di Parrotmon e and\u00f2 a caccia del Digimon. I due iniziarono a lottare e dopo la battaglia sparirono entrambi, senza che ci fosse un vero vincitore. Tutti gli otto Digiprescelti originali erano l\u00ec a guardare la battaglia: sarebbe stata questa la principale ragione per cui, quattro anni dopo, gli otto bambini sarebbero diventati i bambini prescelti.\nIn \"Adventure 02\", un Parrotmon \u00e8 tra i Digimon catturati dai Digiprescelti a New York. Un secondo Parrotmon appare invece durante la battaglia finale contro MaloMyotismon.\nDevimon.\n \u00e8 un evil Digimon di livello campione, primo nemico principale ad affrontare i Digiprescelti e diretto responsabile dell'utilizzo degli Ingranaggi Neri, con i quali mette in schiavit\u00f9 l'intera Isola di File, della sparizione delle Digipietre e dei Digimedaglioni e degli attacchi, diretti e indiretti, subiti diverse volte dai bambini prescelti nella prima parte della serie.\nDevimon controlla gli Ingranaggi Neri, che asserviscono a diversi scopi. Solitamente il Digimon ne usa alcuni liberi che, sensibili al richiamo del loro padrone, volano verso i Digimon e se ne impossessano, piegandoli al loro volere e incrementandone forza e dimensioni. Alcuni di essi servono per tenere d'occhio i movimenti dei bambini prescelti. Altri ancora fanno parte di grandi raggruppamenti che costituiscono il nucleo dell'Isola di File stessa. Quando questi ultimi vengono messi in funzione, ci\u00f2 pu\u00f2 causare il distaccamento o la ricongiunzione di porzioni dell'Isola con il Monte Mugen, parte centrale di essa. Anche se Devimon ha un forte controllo sugli Ingranaggi Neri, e a un certo punto trasforma anche Ogremon in alcuni di essi, il Digimon asserisce di averli solo trovati e non creati lui stesso.\nPrima degli eventi narrati nella serie, Devimon si impossess\u00f2 dell'Isola di File dopo aver disperso le Digipietre in tutto il Continente di Server e dopo aver nascosto i Digimedaglioni al di sotto dell'Oceano Net. Devimon venne anche a sapere di una profezia, secondo la quale il pi\u00f9 giovane dei Digiprescelti lo avrebbe distrutto. Cos\u00ec, quando i bambini infine giungono sull'Isola, il Digimon malvagio li attacca indirettamente con gli Ingranaggi Neri e mette sotto il suo controllo il nuovamente posseduto Leomon e Ogremon.\nQuando i bambini prescelti raggiungono la villa sulla cima del Monte Mugen, Devimon si rivela, dividendo l'Isola e separando i Digiprescelti tramite i vari frammenti di quest'ultima, iniziando a inviare poi un maggiore numero di Digimon corrotti alla loro caccia. Mentre i bambini prescelti cercano di tornare indietro, Devimon spiega la profezia a Ogremon e Leomon. Poco prima che l'Isola si riformi e i bambini si rincontrino, il Digimon malvagio invia un Leomon completamente corrotto a uccidere TK e Patamon, i pi\u00f9 giovani del gruppo di Digiprescelti. Leomon \u00e8 cos\u00ec forte che i Digimon al livello campione dei ragazzi non riescono a danneggiarlo, ma viene sconfitto quando Izzy scopre che la luce dei loro Digivice pu\u00f2 purificare il Digimon e lo rivela agli altri.\nCon i Digiprescelti di nuovo uniti e diretti verso il Monte Mugen, Devimon trasforma Ogremon in Ingranaggi Neri e lo assorbe all'interno del suo corpo, insieme a praticamente tutti gli Ingranaggi Neri presenti sull'Isola, diventando significativamente di dimensioni pi\u00f9 grandi. Quindi, con questo nuovo potere, sconfigge facilmente tutti i Digimon al livello campione dei ragazzi e anche Leomon, ma, quando sta per occuparsi di TK e Patamon, quest'ultimo digievolve inaspettatamente in Angemon e riesce a cancellare Devimon con un Raggio Celestiale suicida. Anche se Devimon inizia a sparire, il Digimon spiega che esistono Digimon malvagi pi\u00f9 potenti di lui e, gongolando, dice che loro che lo hanno sconfitto non saranno in grado di occuparsi anche di questi Digimon, poich\u00e9 lo stesso Angemon per sconfiggerlo ha dovuto sacrificarsi.\nIn \"Digimon Adventure 02\", Devimon riappare brevemente quando l'Imperatore Digimon \u00e8 alla ricerca di alcuni dati necessari per completare la costruzione di Kimeramon. Quando l'Imperatore trova il Vortice del Male e scende al suo interno per trovare ci\u00f2 che gli serve, rinviene i resti di Devimon. L'Imperatore Digimon ignora la provocazione di Devimon - che lo avverte che \"i poteri dell'oscurit\u00e0 non possono essere controllati\" e raccoglie i suoi dati per farli poi diventare le braccia e il Digicuore di Kimeramon. Tuttavia, l'influenza di Devimon causa la ribellione di Kimeramon nei confronti dell'Imperatore, mentre la voce del Digimon malvagio torna a schernire l'Imperatore prima che Kimeramon venga eliminato definitivamente da Magnamon.\nIn Italia \u00e8 doppiato da Saverio Indrio in \"Adventure\" e da Diego Reggente in \"Adventure 02\".\nBakemon/Lord Bakemon.\nI sono Digimon fantasma di livello campione che appaiono nell'episodio di \"Adventure\" \"Bakemon, spirito danzante\". Quando Joe e Sora, insieme ai loro Digimon partner Gomamon e Biyomon, incontrano un gruppo di persone in una chiesa a Overdell, questi in realt\u00e0 sono dei Bakemon camuffati. I Bakemon intendono mangiare i due ragazzi per la loro cerimonia. Quando i Bakemon si fondono insieme per formare il Supremo Bakemon (\"Lord Bakemon\"), un gigantesco Bakemon dalle zampe blu, Gomamon e Biyomon digievolvono in Ikkakumon e Birdramon per combatterlo. Grazie al cappello di Sora e a un antico canto giapponese usato per scacciare i fantasmi, Lord Bakemon si indebolisce e i Digimon dei Digiprescelti riescono nell'intento. Ikkakumon e Birdramon eliminano poi il resto dei Bakemon e trasportano Joe e Sora lontano da Overdell..\nIn Italia il Supremo Bakemon \u00e8 doppiato da Diego Reggente. Il Bakemon che accoglie Joe, Sora, Gomamon e Biyomon \u00e8 invece doppiato da Franco Mannella.\nEtemon/MetalEtemon.\n \u00e8 un Digimon balocco di livello evoluto ed \u00e8 il primo nemico principale in cui i Digiprescelti si imbattono dal loro arrivo nel continente di Server. Etemon \u00e8 capace di localizzare la loro posizione tramite la Rete Oscura e possiede una grande armata di Digimon che lavora per lui. Le forme al livello campione dei Digimon dei ragazzi non sono abbastanza potenti da riuscire a batterlo e i ragazzi capiscono, dalle parole di Gennai, che devono fare in modo di far digievolvere i loro Digimon al livello evoluto per batterlo. Tuttavia, per fare questo, i ragazzi devono trovare le loro Digipietre. Nel corso delle loro battaglie con lui, i bambini prescelti trovano le Digipietre, ma scoprono che per la Digievoluzione al livello evoluto hanno bisogno di qualcosa in pi\u00f9.\nEtemon, per alcuni aspetti del suo personaggio, sembra un sosia di Elvis Presley, infatti nel doppiaggio americano si esprime con tale accento. \u00c8 spesso frustrato quando la gente non riconosce il suo ego smisurato. Etemon si considera un grande cantante e spesso obbliga i suoi tirapiedi a diffondere la sua orribile musica. In \"Digimon Frontier\" il Digimon SuperStarmon ha una personalit\u00e0 molto simile a quella di Etemon, priva per\u00f2 della proverbiale arroganza che contraddistingue il Digimon di \"Adventure\".\nDurante le battaglie i bambini prescelti vengono a contatto con Piximon, famoso per l'addestramento di Digimon in tutto Digiworld. Piximon praticamente impone il suo aiuto ai ragazzi e permette a Tai e Agumon di riguadagnare fiducia l'uno nell'altro dopo la Digievoluzione errata che aveva portato Greymon, sotto le continue pressioni di Tai, a diventare SkullGreymon.\nEtemon alla fine viene sconfitto quando i Digiprescelti si recano in una piramide rovesciata per trovare la Digipietra dell'Amore di Sora. Tuttavia, vi trovano anche Datamon, un prigioniero di Etemon, che rapisce Sora e prova a usarla per sconfiggere Etemon. I bambini prescelti elaborano un piano per infiltrarsi nella piramide per salvarla e, mentre sono nel pieno svolgimento di esso, Tai \u00e8 costretto a dimostrare il suo coraggio, attivando cos\u00ec la sua Digipietra. Datamon, senza pi\u00f9 risorse, decide di programmare la Rete Oscura affinch\u00e9 questa assorba tutti i Digimon alla sua portata, inclusi lui stesso ed Etemon, ma Etemon si fonde con la Rete e usa il suo rinnovato potere per attaccare i Digiprescelti. Tuttavia, Greymon stavolta digievolve correttamente in MetalGreymon e usa i suoi Squali Nucleari per sconfiggere Etemon.\nSfortunatamente Etemon non viene cancellato del tutto e viene proiettato in un limbo dello spazio-tempo. Il Digimon rifiuta di accettare questo destino e assorbe l'energia della Rete Oscura per tornare a Digiworld, divenendo nel processo , sua forma di livello mega. MetalEtemon va a cercare i Digiprescelti e trova Mimi, Joe, Palmon, Gomamon e Ogremon dopo una breve battaglia con Puppetmon. SaberLeomon salva i ragazzi e li porta al ristorante di Digitamamon, ora abbandonato. Tuttavia, MetalEtemon li rintraccia e li attacca e SaberLeomon viene ferito mortalmente per aver protetto Mimi dal Megaspirito Oscuro di Etemon. Gomamon superdigievolve quindi in Zudomon. MetalEtemon si vanta di possedere una corazza fatta di \"indistruttibile metallo Digizoide\", ma Zudomon rivela che anche il suo martello \u00e8 fatto della stessa lega e con esso fa una crepa nella corazza di MetalEtemon. MetalEtemon viene quindi finito da un attacco di SaberLeomon diretto alla crepa.\nIn Italia \u00e8 doppiato da Fabrizio Temperini.\nDatamon.\n \u00e8 un Digimon androide di livello evoluto, nemico giurato di Etemon da quando quest'ultimo aveva ferito gravemente il Digimon e lo aveva imprigionato nella sua piramide per anni. Dopo questa battaglia Datamon venne gravemente danneggiato e i suoi ricordi furono cancellati, tempo dopo riacquist\u00f2 la memoria e inizi\u00f2 a ripararsi e a progettare un piano per vendicarsi di Etemon; cos\u00ec che il Digimon \u00e8 concentrato e pronto a tutto pur di ottenere la sua vendetta. Nonostante fosse gravemente ferito, Datamon era riuscito a ricostruirsi nel corso degli anni, usando poi i Digiprescelti, quando questi irrompono nella piramide, affinch\u00e9 lo liberino, promettendo loro la Digipietra dell'Amore che aveva con s\u00e9. Una volta libero, per\u00f2, il Digimon li tradisce e rapisce Sora e Biyomon allo scopo di usare il loro potere per distruggere Etemon. Quando Sora per\u00f2 si rifiuta di aiutare il Digimon, mosso esclusivamente dalla vendetta, Datamon \u00e8 costretto a creare un clone della ragazza che possa asservire allo scopo.\nNonostante voglia distruggere Etemon, Datamon \u00e8 pronto a fare tutte le cose pi\u00f9 sbagliate pur di raggiungere il suo scopo. Tuttavia, quando il suo piano di rivincita di usare Biyomon e il clone di Sora per uccidere Etemon fallisce, Datamon infetta la Rete Oscura con le sue Bombe Batteriologiche, causando il collasso della Rete, la quale inizia ad attirare a s\u00e9 ogni Digimon presente nell'area per assorbire i suoi dati; Datamon non fa eccezione. Anche se Etemon riesce a sopravvivere a quest'attentato alla sua vita, il suo corpo finisce con l'essere fuso con la Rete Oscura stessa.\nIn Italia \u00e8 doppiato da Franco Mannella.\nMyotismon.\n \u00e8 un Digimon non morto di livello evoluto. Prima di incontrare i Digiprescelti, Myotismon \u00e8 il responsabile della disciplina di Gatomon come suo tirapiedi, ottenuta tramite metodi molto duri usati quando lei era ancora Salamon. Quando i Digiprescelti giungono nel suo campo d'azione, Myotismon usa il suo tirapiedi DemiDevimon per provare a tenerli separati, mentre lui \u00e8 deciso a uccidere l'ottavo bambino prescelto prima che questo possa diventare per lui una minaccia. Per raggiungere questo fine, Myotismon penetra nel mondo reale, portando con s\u00e9 molti dei suoi sgherri, per trovare e infine uccidere il Digiprescelto. Tuttavia, gli altri Digiprescelti riescono a seguirlo e per i due giorni successivi (1 e 2 agosto) i due gruppi fanno a gara per trovare prima il bambino. Nella notte del 2 agosto, Myotismon viene a sapere della relazione di Gatomon con l'ottavo bambino prescelto. Quindi, il Digimon malvagio usa il suo potere per isolare Odaiba dal resto di Tokyo, cosa che porta anche all'isolamento di diversi Digiprescelti, rendendo loro pi\u00f9 difficile il compito di fermarlo: questo perch\u00e9 i suoi scagnozzi rapiscono ogni bambino per costringere Gatomon a rivelare chi sia l'ottavo Digiprescelto, sotto la minaccia di uccidere tutti se lei si fosse rifiutata.\nDopo che l'ottavo bambino, Kari, si rivela nel tentativo di fermare le brutalit\u00e0 commesse dai tirapiedi di Myotismon, questi mette tutti gli ostaggi in un sonno profondo prima di battere con facilit\u00e0 le forze combinate dei Digiprescelti, intervenuti per salvare Kari. Tuttavia, quando Myotismon uccide Wizardmon con un attacco inteso per Kari, la Digipietra della ragazza si illumina, causando la Superdigievoluzione di Gatomon in Angewomon e permettendole di sconfiggere il nemico combinando tutti i poteri dei Digimon prescelti all'interno del suo Cerchio del Destino. Angewomon forma infatti poi da questo la sua Freccia Sacra, scagliata direttamente nel petto di Myotismon, con quest'ultimo che sembra distrutto una volta per tutte. Tuttavia, Myotismon non \u00e8 veramente morto, ma solamente indebolito, poich\u00e9 la sua essenza rimane all'interno della sua maschera. Mentre i suoi Pipistrelli Alfa rubano energia, Myotismon assume una forma oscura e inizia a rigenerarsi. Quando gli ostaggi ipnotizzati del Convention Center iniziano a invocare il suo nome, i Digiprescelti si rendono conto che la profezia che Gennai gli aveva recitato stava per avverarsi e, al sopraggiungere del '\"Numero della Bestia\" (le 6:06:06 PM), Myotismon assorbe tutti i suoi Pipistrelli Alfa e ottiene energia sufficiente per megadigievolvere in VenomMyotismon. In ogni caso, in questa forma il Digimon perde molta della sua intelligenza, divorata da un incontrollabile desiderio di nutrirsi e distruggere, divorando anche DemiDevimon prima di dirigersi verso il Convention Center per nutrirsi di tutte le persone ivi presenti. Tuttavia, facendo in modo che anche la fine della profezia che aveva predetto la resurrezione di Myotismon si avveri, i Digiprescelti riescono a far megadigievolvere Agumon e Gabumon in WarGreymon e MetalGarurumon, i quali riescono a sconfiggere VenomMyotismon con l'aiuto degli altri Digimon e del potere delle Digipietre. Anche se il Digimon malvagio sembra ancora una volta distrutto, il suo \"spirito\" permane in vita e si impadronisce di Yukio Oikawa, mettendo in moto gli avvenimenti futuri di \"Digimon Adventure 02\".\nMyotismon viene riportato in vita da Millenniummon e viene istruito da quest'ultimo su come tenere prigionieri due Digiprescelti nel gioco per Wonderswan \"\". Quando affronta il protagonista del gioco, Ry\u014d Akiyama, Myotismon loda il potere di Millenniummon e dichiara di voler tagliare la testa di Ryo e poi offrirla come tributo al suo maestro.\nNell'ultima parte della storia di \"Adventure 02\" viene rivelato che Myotismon \u00e8 la mente nascosta segretamente dietro la maggior parte degli eventi dell'intera serie, escludendo Dragomon e Demon. Il 3 agosto 1999, dopo che VenomMyotismon venne sconfitto nel mondo umano da WarGreymon e MetalGarurumon, egli riusc\u00ec a sopravvivere sotto forma di una nebbia di dati. Venne attirato da Oikawa che a quel tempo disperato per la morte del suo amico, assistette alla partenza dei Digi prescelti che tornarono a Digiworld per affrontare i padroni delle tenebre, desiderando disperatamente di poter andare con loro in quel mondo che lui e il suo amico avevano tanto desiderato. Myotismon allora gli propone che se avesse rinunciato alla sua coscienza accogliendolo dentro di s\u00e9, lo avrebbe aiutato a raggiungere DigiWorld.\nOikawa disperato per la perdita dell'amico e desideroso di andare nel mondo tanto sognato, accetta senza ripensamenti. Myotismon possiede cos\u00ec Oikawa, e guidandolo lo induce a creare Arakenimon e Mummymon, che a loro volta condizionano Ken Ichijouji nel diventare l'Imperatore Digimon e a indebolire il confine tra i due mondi.\nIl 31 dicembre 2002, raggiunto il climax del suo piano, Myotismon apre un Varco Digitale verso la Dimensione del Sogno, liberandosi del suo ospite e usando il potere del Seme delle Tenebre per assumere la forma di MaloMyotismon. Dopo la sua resurrezione, il Digimon malvagio tortura e uccide Arakenimon, con la scusa di provare i suoi nuovi poteri. Dopo che Mummymon attacca il Digimon e viene da lui ucciso, in un tentativo di vendicare Arakenimon, Davis \u00e8 l'unico ancora deciso a superare la sua paura e a combattere qualcuno cos\u00ec sadico e senza piet\u00e0 come MaloMyotismon. Caricato dal suo coraggio, ExVeemon attacca MaloMyotismon con tutte le sue risorse, riuscendo a infliggere alcuni danni. MaloMyotismon prova a rendere innocua l'intera squadra usando i desideri dei ragazzi contro loro stessi, ma poich\u00e9 il pi\u00f9 grande desiderio di Davis \u00e8 vedere MaloMyotismon sconfitto, il ragazzo riesce a liberarsi dell'incantesimo e a farne uscire anche gli altri. Il desiderio di Davis, inoltre, permette a tutte le diverse forme dei Digimon di tutti i Digiprescelti di apparire simultaneamente e di formare un esercito, che scatena un'incredibile serie di attacchi che feriscono gravemente MaloMyotismon. Tuttavia, si scopre che questo attacco ha aperto un portale dimensionale tra quel mondo e Digiworld, permettendo a MaloMyotismon di fuggire nel mondo digitale e di recuperare le forze l\u00ec dov'\u00e8 pi\u00f9 potente.\nSubito dopo tutti i Digiprescelti si incontrano e appaiono a Digiworld. MaloMyotismon costituisce pi\u00f9 di una battaglia impegnativa per i Digiprescelti, che non sono in grado di sconfiggerlo neanche con tutte le Digievoluzioni dei loro Digimon. Durante la lotta, un enorme numero di Digimon, cos\u00ec come i Digimon partner dei Digiprescelti originali, appaiono sul bordo del canyon dove si sta svolgendo la lotta. Ancora una volta, l'aiuto dei Digivice \u00e8 necessario per sconfiggerlo: la luce proveniente dai Digivice di tutti i Digiprescelti causa la dissoluzione del corpo di MaloMyotismon in uno spirito oscuro e poi aiuta Imperialdramon Fighter Mode a modificare il suo Arpione Laser, che il Digimon usa per emettere il suo attacco Luce Suprema, distruggendo completamente MaloMyotismon.\n\u00c8 doppiato in giapponese da Ry\u016bzabur\u014d \u014ctomo in \"Adventure\" e da Toshiyuki Morikawa in \"Adventure 02\" e in italiano da Paolo Marchese in \"Adventure\" e da Gerolamo Alchieri in \"Adventure 02\".\nEsercito di Myotismon.\nDemiDevimon.\nQuando i Digiprescelti prendono strade diverse andando tutti a cercare Tai, Myotismon spedisce , evil Digimon di livello intermedio, a impedire loro di riunirsi di nuovo tutti insieme: il Digimon \u00e8 infatti la causa del litigio tra TK e Tokomon, provando poi a far perdere la memoria a Tai e TK. \u00c8 anche il responsabile della permanenza di Joe al ristorante di Digitamamon per pagare il pranzo che aveva consumato. Matt prova ad aiutare Joe a pagare i suoi debiti, ma DemiDevimon paga Digitamamon affinch\u00e9 tenga Matt al ristorante. Trova quindi un modo per creare una serie di disastri che fanno sprofondare Joe ancor pi\u00f9 nei debiti, mentre Matt inizia a perdere la pazienza. DemiDevimon \u00e8 anche colui che imprigiona Izzy e Tentomon nella propriet\u00e0 di Vademon e colui che causa la situazione in cui si trova Mimi, viziata e coccolata dai disperati Gekomon e Otamamon.\nOgni volta che uno dei suoi piani fallisce, DemiDevimon viene punito dai pipistrelli di Myotismon, al punto che DemiDevimon dichiara due volte di odiare i pipistrelli, bench\u00e9 definisca s\u00e9 stesso un \"Digimon pipistrello\".\nI ragazzi, finalmente riuniti, trovano quindi una Sora molto emotiva, che rivela loro il suo importante ruolo nel riportare i Digiprescelti tutti insieme. DemiDevimon le aveva precedentemente detto che la sua Digipietra dell'Amore non si sarebbe mai illuminata perch\u00e9 lei non aveva mai avuto amore in vita sua. Dopo il tentativo fallito da DemiDevimon di uccidere Sora, Myotismon decide di occuparsi lui stesso della distruzione dei Digiprescelti. Tuttavia, quando Sora capisce quanto sua madre la ami e quanto abbia provato a proteggerla in passato, la sua Digipietra inizia a illuminarsi e causa la Superdigievoluzione di Biyomon in Garudamon, che prende l'intero gruppo e lo porta al sicuro dalle grinfie di Myotismon.\nDemiDevimon aiuta Myotismon nel reclutare alcuni Digimon come parte dell'esercito che sarebbe penetrato nel mondo reale per trovare e uccidere l'ottavo bambino prescelto e sottomettere gli umani al dominio di Myotismon stesso. Inizia quindi una sorta di rivalit\u00e0 con Gatomon quando si accorge che quest'ultima gode dell'approvazione di Myotismon ed \u00e8 la sua favorita. I bambini vengono quindi a sapere che il passaggio che Myotismon intende prendere per andare nel mondo reale si trova nel suo castello. I bambini penetrano quindi nel castello e provano ad attraversare il passaggio, ma vengono rallentati dai tirapiedi di Myotismon, DemiDevimon compreso. I bambini riescono successivamente a usare le carte magiche per aprire il passaggio, ma DemiDevimon e gli altri tirapiedi nel frattempo sono in volo nei cieli di Tokyo e nella sua periferia per cercare l'ottavo bambino. Ognuno dei tirapiedi di Myotismon dispone di una copia della Digipietra della Luce per trovare il Digiprescelto. Wizardmon entra quindi in possesso dell'ottavo Digivice e si prende gioco di DemiDevimon, spedendolo lontano. Il 3 agosto, DemiDevimon aiuta a rapire alcuni bambini dai loro genitori e a portarli da Gatomon, cos\u00ec che il Digimon possa indicare se il bambino sottoposto al suo giudizio sia l'ottavo bambino oppure no, sotto la minaccia dell'assassinio di ogni singolo bambino della zona di Odaiba. Ma quando \u00e8 Kari stessa a rivelarsi, si sviluppa una grande battaglia. DemiDevimon riesce a sgraffignare il Digivice di Kari ma non riesce a tenerlo quando le lacrime di Kari versate per la morte di Wizardmon evocano il potere della Digipietra. Dopo la distruzione di Myotismon, DemiDevimon si nasconde tra le rovine dell'edificio della Fuji TV. Quando il suo padrone torna in vita come VenomMyotismon, DemiDevimon \u00e8 al settimo cielo. Ma VenomMyotismon, non avendo pi\u00f9 bisogno di DemiDevimon, lo risucchia all'interno della sua bocca e lo ingloba, assorbendone i dati.\nIn Italia \u00e8 doppiato da Roberto Stocchi.\nPhantomon.\n \u00e8 un Digimon fantasma di livello evoluto che appare in alcuni episodi di \"Adventure\" come tirapiedi di Myotismon. Appare per la prima volta nell'episodio \"Garudamon, ali gloriose!\" alla guida della carrozza volante che trasporta Myotismon stesso. Successivamente, durante l'invasione nel mondo reale, gli viene affidato il compito di leader dei Bakemon ed \u00e8 lui a impedire i tentativi dei Digiprescelti di fermarli. Phantomon sconfigge anche Greymon e successivamente attacca Matt e Sora insieme a Tuskmon e Snimon, i quali poi combattono anche contro Garudamon e Garurumon. Quando Kari si rivela come ottavo bambino prescelto, \u00e8 Phantomon a catturarla e a portarla da Myotismon quando lei gli si arrende. Quando i Digiprescelti provano a liberare Kari, Phantmon tenta di inseguire Greymon, ma \u00e8 costretto ad arretrare quando Greymon superdigievolve MetalGreymon. Phantomon viene poi definitivamente sconfitto dal Raggio Celestiale di Angemon.\nIn \"Adventure 02\", un Phantomon \u00e8 tra i Digimon che interrompono il concerto di Matt, distruggendo ogni cosa. Viene sconfitto da un attacco di Halsemon e rispedito a Digiworld.\nIn Italia \u00e8 doppiato da Gerolamo Alchieri.\nSkullMeramon.\n \u00e8 un Digimon di fuoco di livello evoluto che appare in alcuni episodi di \"Adventure\" come tirapiedi di Myotismon. Appare per la prima volta nell'episodio \"Viaggio verso casa\" mentre \u00e8 alla ricerca dell'ottavo bambino prescelto per ordine di Myotismon. Va in giro camuffato con un impermeabile e un cappello finch\u00e9 non incontra Sora e Mimi sulla sommit\u00e0 della Tokyo Tower. Birdramon e Togemon fanno del loro meglio per fermarlo fino all'arrivo di Tai, Izzy, Greymon e Kabuterimon. La battaglia termina quando Greymon superdigievolve MetalGreymon e distrugge il tirapiedi di Myotismon.\nIn Italia \u00e8 doppiato da Carlo Marini.\nTuskmon.\n \u00e8 un Digisauro di livello campione che appare in \"Adventure\" come tirapiedi di Myotismon. Phantomon trasporta lui e Snimon ad Aqua City, luogo in cui si trovano Matt e Sora, i quali vengono attaccati. Garurumon viene anche scagliato in un palazzo con un pugno. Kari si arrende quindi a Phantomon, stipulando il patto che lei sarebbe andata con lui se la furia di Tuskmon si fosse fermata e se Phantomon avesse lasciato stare Matt e Sora. Tuskmon viene successivamente messo fuori combattimento da Zudomon e assorbito dai pipistrelli di Myotismon cos\u00ec che quest'ultimo possa rinascere come VenomMyotismon.\nIn \"Adventure 02\", l'Imperatore Digimon ha un Tuskmon sotto il proprio controllo e lo cavalca per inseguire un Elecmon. Alcuni Tuskmon vengono attaccati da un gruppo di DarkTyrannomon controllati dall'Anello del Male e da un gruppo di Kuwagamon controllati dalla Spirale del Male. Altri Tuskmon appaiono al confine tra l'India e la Cina e sono presenti anche durante la battaglia finale contro MaloMyotismon.\nBakemon.\nI sono Digimon fantasma di livello campione che appaiono in \"Adventure\" come tirapiedi di Myotismon. Alcuni di questi Digimon agli ordini di Myotismon rapiscono tutta la popolazione di Odaiba quando i Digiprescelti vi si recano per trovare l'ottavo bambino prescelto. Il loro comandante in capo \u00e8 Phantomon. Sora utilizza nuovamente il canto usato in precedenza sull'Isola di File (o meglio una sua registrazione) per cercare di indebolire i Bakemon a guardia degli adulti sequestrati nel centro congressi; tuttavia, il registratore viene distrutto da Phantomon.\nAlcuni Bakemon vengono utilizzati in \"Adventure 02\" dall'Imperatore Digimon per imbrogliare Davis e fargli credere che lui abbia preso in ostaggio i suoi amici, costringendo Davis a scegliere uno tra loro che sarebbe poi stato risparmiato. L'inganno viene svelato quando i veri Digiprescelti intervengono a salvare l'amico. I Digimon successivamente sembrano essere controllati dagli Anelli del Male, ma prima che possano essere liberati vengono uccisi da Kimeramon.\nInfine, alcuni Bakemon sono tra i Digimon che interrompono il concerto di Matt, distruggendo ogni cosa.\nSnimon.\n \u00e8 un Digimon insetto di livello campione che appare in alcuni episodi di \"Adventure\" come tirapiedi di Myotismon. Phantomon trasporta lui e #Tuskmon ad Aqua City per combattere contro Garurumon e Garudamon durante la ricerca dell'ottavo bambino prescelto. Successivamente, WereGarurumon, Garudamon e Zudomon combattono e mettono fuori combattimento sia lui sia Tuskmon. Il Digimon verr\u00e0 poi assorbito dai pipistrelli di Myotismon cos\u00ec che quest'ultimo possa rinascere come VenomMyotismon.\nIn \"Adventure 02\", uno Snimon \u00e8 tra le vittime degli Anelli del Male dell'Imperatore Digimon. Lo stesso Snimon viene liberato dal controllo dell'Imperatore Digimon da un attacco di Halsemon. Successivamente, Stingmon distrugge uno Snimon creato da un Obelisco di Controllo. Molti di essi si trovano sotto il controllo del flauto di Arakenimon nella Giga House. Un altro Snimon \u00e8 tra i Digimon che irrompono al concerto di Matt distruggendo ogni cosa. Un altro Snimon ancora \u00e8 il Digimon partner di una bambina prescelta russa di nome Sonya. Quello stesso Snimon \u00e8 tra i moltissimi Digimon che appaiono durante la battaglia finale contro MaloMyotismon. Infine, un altro Snimon si vede steso al suolo dopo aver perso in duello contro BlackWarGreymon.\nRaremon.\n \u00e8 un Digimon fantasma di livello campione, tirapiedi di Myotismon in alcuni episodi di \"Adventure\". Il Digimon terrorizza la baia di Tokyo alla ricerca dell'ottavo bambino prescelto. Kabuterimon lo affronta in battaglia, ma Raremon lo colpisce con un suo attacco dritto in faccia e lo spedisce sott'acqua. Tuttavia, Kabuterimon riesce a liberarsi e si libra nel cielo, distruggendo poi Raremon con la sua MaxiSaetta.\nIn \"Adventure 02\", quando i Digimon iniziano ad apparire nel mondo reale, alcuni Raremon si trovano al confine tra l'India e la Cina, uno a New York, e un altro in Australia presso la grande barriera corallina.\nGesomon.\n \u00e8 un Digimon mollusco di livello campione che appare in alcuni episodi di \"Adventure\" come tirapiedi di Myotismon. Il Digimon attacca i Digiprescelti poco dopo il loro ritorno da Digiworld. Gomamon digievolve in Ikkakumon per combatterlo e distruggerlo. Molte persone assistono a questo combattimento, pensando che sia una scena di un film o una pubblicit\u00e0. Cosa piuttosto ironica, poich\u00e9 questa scena, insieme a molte altre, \u00e8 stata poi davvero inserita in una pubblicit\u00e0 di \"Digimon - Il film\" in Giappone.\nIn \"Adventure 02\", due Gesomon compaiono dopo l'invasione avvenuta a Natale. Il primo viene visto in un'edizione speciale di un telegiornale, impegnato ad attaccare una nave insieme a un Ebidramon. Successivamente, quando Joe, Cody, Gomamon e Armadillomon viaggiano in Australia, un Gesomon, un Ebidramon e uno Shellmon attaccano Dingo, un Digiprescelto locale. I tre Digimon di livello campione fuggono quando Zudomon, Submarimon e Coelamon, Digimon partner di Dingo, per prendersi gioco di loro nominano diversi piatti culinari in cui i tre Digimon potrebbero venire trasformati. Dopo la sconfitta di Scorpiomon, i tre vengono catturati dagli altri Digiprescelti australiani e rispediti a Digiworld.\nDarkTyrannomon.\n \u00e8 un Digisauro di livello campione che appare in alcuni episodi di \"Adventure\" come tirapiedi di Myotismon. Appare per la prima volta durante il mese di agosto, quando Myotismon decide di isolare Odaiba dal resto di Tokyo durante la sua ricerca dell'ottavo bambino prescelto. Il signor Ishida, il padre di Matt, ha un incontro ravvicinato con lui, ma riesce a fuggire senza essere ferito. Il Digimon appare nuovamente quando la popolazione di Odaiba, tenuta in ostaggio nel centro congressi, cerca di scappare. Togemon combatte con lui, ma finisce per perdere il confronto. Tuttavia, il signor Tachikawa, padre di Mimi, per cercare di abbattere DarkTyrannomon sale su un veicolo e si schianta di proposito contro una delle sue zampe, senza per\u00f2 arrecargli alcun danno. Quando DarkTyrannomon \u00e8 sul punto di attaccare ed eliminare i genitori di Mimi, la Digipietra della Purezza della ragazza inizia a brillare, permettendo a Togemon di superdigievolvere Lillymon. Il Digimon folletto utilizza una collana di fiori per domare la bestia selvaggia, rendendola innocua. Tuttavia, Myotismon in persona si fa vedere poco dopo ed elimina DarkTyrannomon (nel doppiaggio inglese viene rispedito a Digiworld).\nIn \"Adventure 02\", l'Imperatore Digimon utilizza spesso dei DarkTyrannomon per i suoi scopi. I primi esemplari della specie appaiono quando l'Imperatore li aizza contro SkullGreymon, il quale li sconfigge facilmente. Successivamente, l'Imperatore Digimon li fa combattere anche contro i Digimon dei Digiprescelti quando riesce a mettere il prototipo della Spirale del Male ad Agumon e li lascia a guardia della sua fortezza. Un DarkTyrannomon \u00e8 anche tra i Digimon che irrompono al concerto di Matt, mentre un altro ancora appare a New York, a Central Park. Durante questa serie, i DarkTyrannomon vengono dipinti come Digimon molto pi\u00f9 deboli di quanto fossero in \"Adventure\", sempre battuti con evidente facilit\u00e0, anche se i comuni Tyrannomon sembrano essere dei nemici alquanto pericolosi nell'unica occasione in cui i Digiprescelti si trovano a confrontarsi con loro.\nIn Italia \u00e8 doppiato da Roberto Stocchi.\nMammothmon.\n \u00e8 un Digimon animale preistorico di livello evoluto che appare nell'episodio di \"Adventure\" \"Strane coincidenze\" come tirapiedi di Myotismon. Il Digimon appare nel quartiere di Hikarigaoka durante la ricerca dell'ottavo bambino prescelto da parte di Myotismon. Il Digimon terrorizza il quartiere e combatte con Birdramon che cerca di fermarlo, finch\u00e9 quest'ultima non superdigievolve Garudamon e lo elimina.\nIl Digimon appare nuovamente in \"Adventure 02\". Per cercare di fermare BlackWarGreymon, infatti, Arakenimon utilizza duecento Obelischi di Controllo per creare una mandria di venti Mammothmon. BlackWarGreymon afferma di invidiare questi Mammothmon, poich\u00e9 solo delle marionette e non veri e propri esseri pensanti, e poi li distrugge tutti piuttosto facilmente. Successivamente, alcuni Mammothmon sono presenti al confine tra Cina e India nell'episodio \"Viaggio in America e Hong Kong\", mentre altri assistono alla battaglia finale contro MaloMyotismon.\nIn Italia \u00e8 doppiato da Gerolamo Alchieri.\nPadroni delle Tenebre.\nI sono un gruppo di Digimon di livello mega Il gruppo \u00e8 formato da MetalSeadramon, Puppetmon, Machinedramon e Piedmon e costituisce il quarto antagonista principale della serie \"Digimon Adventure\".\nLa prima apparizione del gruppo avviene al ritorno dei Digiprescelti (i sette originali, cui si \u00e8 aggiunta Kari) a Digiworld, dopo la distruzione di Myotismon nel mondo reale. I ragazzi vengono avvertiti da Chuumon della minaccia, ma poco dopo subiscono l'attacco di MetalSeadramon: gli otto Digimon passano al livello Campione, ma vengono immediatamente sconfitti. Incontrano poi Machinedramon e Puppetmon, ma anche digievolvendo al livello Evoluto non riescono a batterli. Infine, sono attaccati da Piedmon: il Digimon leader del gruppo sconfigge agevolmente WarGreymon e MetalGarurumon, e dichiara di voler uccidere i bambini prescelti, a cominciare da Mimi. Chumoon si sacrifica per salvare la ragazza, ricevendo la pugnalata mortale al suo posto. \nA distrarre i quattro Digimon, giunge Piximon che viene ben presto eliminato ma non prima di aver portato in salvo gli otto ragazzi.\nCreati dal caos che Apokarimon dissemin\u00f2 nel mondo digitale, il gruppo fu fondato da Piedmon con gli altri tre che si unirono per diffondere il terrore: ci\u00f2 avvenne mentre nel mondo reale, e precisamente in Giappone, i Digiprescelti erano impegnati a lottare contro Myotismon. In precedenza, il gruppo sconfisse i Digimon Supremi e li imprigion\u00f2. Al suo ritorno a Digiworld, il gruppo degli otto bambini viene attaccato e sconfitto dai Padroni delle Tenebre riuscendo per\u00f2 a scappare grazie ai sacrifici di Chumoon e Piximon.\nCiascuno dei quattro Digimon controlla una diversa porzione del territorio, con la base sita sul Monte Spirale: MetalSeadramon controlla l'oceano, Puppetmon la foresta, Machinedramon la citt\u00e0 e Piedmon la montagna. I bambini prescelti e i loro compagni riescono a sconfiggere, uno dopo l'altro, tutti i Padroni: l'ultimo a essere eliminato \u00e8 Piedmon. Negli ultimi due episodi della serie, i Digiprescelti devono affrontare Apokarimon, una manifestazione dei resti e dell'odio dei Digimon che erano vissuti senza riuscire a digievolvere, che usa le tecniche di alcuni nemici sconfitti in passato, compresi Devimon e Myotismon.\nNel corso della seconda serie, il gruppo non effettua alcuna apparizione ma \u00e8 presente in camei e viene citato pi\u00f9 volte (da Digitamamon e dai bambini prescelti originali). Durante il racconto di Azulungmon, un'immagine a schermo diviso mostra la fine di ciascun Padrone.\nAll'inizio del quarto film della serie, \"S\u014dshitsu\", i Padroni delle Tenebre compaiono in un flashback in cui vengono sconfitti da un gruppo di Digiprescelti, tra cui Himekawa e Nishijima, ma al costo della vita dei propri Digimon partner. Nel presente (2005), dopo il reboot di DigiWorld, sotto i comandi di Gennai, MetalSeadramon e Machinedramon si trovano nuovamente ad affrontare i Digiprescelti della prima serie. Il primo viene sconfitto da WarGreymon e MetalGarurumon, mentre il secondo da Houhoumon (Phoenixmon), alla sua prima megaevoluzione, Seraphimon e HeraclesKabuterimon.\nMetalSeadramon.\n \u00e8 il dominatore dell'Oceano di Net, che consiste in un enorme spazio oceanico con alcune piccole isole.\nMentre i Digiprescelti sono impegnati a combattere Myotismon a Tokyo, MetalSeadramon inizia a governare la porzione di Oceano del Monte Spirale. Nella sua prima apparizione insieme agli altri Padroni delle Tenebre, \u00e8 il primo ad attaccare i Digiprescelti e nemmeno gli sforzi combinati di otto Digimon al livello campione riescono a sconfiggerlo. \u00c8 il solo Padrone delle Tenebre in grado di volare, con l'esclusione di Piedmon che per\u00f2 ci riesce grazie all'uso di arti magiche. Quando tutti i Padroni delle Tenebre circondano i Digiprescelti, Piximon riesce a trattenere i Padroni delle Tenebre per un po', mentre i Digiprescelti viaggiano verso la porzione del Monte Spirale appartenente a MetalSeadramon. MetalSeadramon commenta dicendo che sarebbe stato lui a finire i Digiprescelti una volta e per tutte, dato che questi si trovano nel suo territorio, e che sarebbe stato il primo Padrone delle Tenebre a provare a distruggerli. Viene eliminato da WarGreymon.\nIl primo tentativo di MetalSeadramon di uccidere i Digiprescelti avviene quando lui cerca di intrappolarli tutti in una capanna sulla spiaggia e di addormentarli grazie ai poteri di Scorpiomon, un suo servo, in modo da non farli scappare, cos\u00ec che poi lui avrebbe usato il suo fuoco per incendiare la capanna. MetalSeadramon ricompensa Scorpiomon con delle vongole da mangiare, ma dopo che MetalSeadramon guarda nella capanna e scopre che due di loro sono scomparsi, ordina a Scorpiomon di prendere gli altri due. Scorpiomon viene sconfitto da Lillymon e Zudomon e portato nella capanna, fuori dalla quale MetalSeadramon, stanco di aspettare, inizia a incendiare l'edificio. MetalSeadramon \u00e8 sorpreso di trovare uno Scorpiomon urlante all'interno della capanna e di scoprire che i Digiprescelti sono fuggiti, quindi distrugge rabbiosamente il suo servo incompetente. MetalSeadramon decide di inseguire lui stesso i suoi avversari. Sconfigge quindi Lillymon e Zudomon dopo che i Digiprescelti pensano di riuscire a scappare via mare sul dorso di Zudomon. Ma, prima che possa ucciderli, Whamon fa la sua comparsa e ingoia i Digiprescelti per salvarli da MetalSeadramon.\nDopo un po', i Digiprescelti cercano di elaborare un piano su come sconfiggere il Padrone delle Tenebre e Izzy propone di far sfidare MetalSeadramon da WarGreymon, che pu\u00f2 sconfiggere il nemico con i suoi SterminaDramon, attaccati permanentemente alle sue braccia, i quali possono infliggere gravi danni ai Digimon con caratteristiche di drago come MetalSeadramon o Machinedramon. MetalSeadramon, tuttavia, spedisce il suo esercito di Divermon a inseguire i Digiprescelti, che si trovano al sicuro nello stomaco di Whamon. I Divermon li trovano velocemente e provano a catturare Whamon, ma questo si rifugia nelle profondit\u00e0 degli abissi, dove la pressione diventa insostenibile, e i respiratori dei Divermon iniziano a sbriciolarsi e a finire in pezzi. In ogni caso, MetalSeadramon ne ha abbastanza di loro e inizia lui stesso l'inseguimento di Whamon. Whamon crede di averlo seminato grazie a un tunnel sottomarino e torna in superficie, all'interno di una baia, ma MetalSeadramon li raggiunge. Tai fa megadigievolvere Agumon in WarGreymon per provare a mettere in pratica il piano di Izzy. Mentre WarGreymon intrattiene MetalSeadramon, Zudomon si occupa dei Divermon rimanenti. A un certo punto della battaglia, MetalSeadramon cattura WarGreymon tra le sue zanne e lo porta sul fondo dell'oceano. Whamon carica per\u00f2 il Digimon malvagio in modo da costringerlo a lasciare andare WarGreymon; ma MetalSeadramon lo attacca furiosamente con il suo Raggio Iperbolico, che ferisce gravemente Whamon, perforandogli il cranio e portandolo entro poco alla morte. WarGreymon, allora, vendica l'amico attaccando col Tornado Perforante: MetalSeadramon tenta di fermarlo col Raggio Iperbolico, ma questo viene infranto dall'attacco di WarGreymon, che trafigge quindi il nemico con gli SterminaDramon, aprendosi una strada per tutto il suo corpo dalla bocca alla coda e uccidendolo. L'Oceano di MetalSeadramon intorno al Monte Spirale inizia a scomparire e si riconfigura sulla superficie di Digiworld a causa della morte del Padrone delle Tenebre. I Digiprescelti quindi decidono di andare avanti e di provare ad affrontare Puppetmon, Machinedramon e Piedmon con la nuova consapevolezza che Digiworld sar\u00e0 riportato alla normalit\u00e0 quando loro sconfiggeranno tutti i Padroni delle Tenebre.\nMetalSeadramon \u00e8 doppiato in giapponese da Y\u016bto Kazama e in italiano da Carlo Marini.\nPuppetmon.\n \u00e8 il pi\u00f9 piccolo di dimensioni dei Padroni delle Tenebre ed \u00e8 colui contro il quale i Digiprescelti combattono pi\u00f9 a lungo (per cinque episodi, anche se ci\u00f2 \u00e8 dovuto in parte a vecchi nemici, come MetalEtemon, e a nuovi eventi, come il ritorno di Etemon e la scoperta da parte del gruppo del perch\u00e9 sono stati selezionati come Digiprescelti). Viene ucciso da MetalGarurumon.\nDurante il periodo in cui i Digiprescelti combattono Myotismon a Tokyo, Puppetmon inizia a dominare la porzione di Foresta del Monte Spirale. Il Digimon non prende troppo seriamente i Digiprescelti e inizia a prendersi gioco di loro usando delle bambole con le loro sembianze per controllare i loro movimenti e i loro spostamenti nella foresta mentre li guarda da un monitor nella sua sala giochi. Infatti, rapisce TK e lo costringe a giocare a un gioco di guerra, con Puppetmon che lo cerca e usa una pistola per rendere il gioco \"pi\u00f9 divertente\". Fortunatamente TK riesce a scoraggiare Puppetmon chiamandolo \"noioso\", chiedendo poi di conoscere gli amici di Puppetmon. Puppetmon prova a inventare delle scuse e poi corre via, dicendo che sarebbe tornato con un amico. Quindi, il Digimon malvagio crea un \"amico\" fatto di legno e spazzatura. Ma quando lo porta a far vedere a TK, il bambino \u00e8 scappato - ma non prima di aver distrutto la stanza dei giochi di Puppetmon. Ci\u00f2 sembra ferire molto il lato infantile della personalit\u00e0 del Digimon, poich\u00e9 il suo tono sembra quello di un bambino al quale \u00e8 stato negato un grande regalo, e grida di voler pareggiare i conti con TK per averlo imbrogliato, derubato dei suoi \"giocattoli\" (TK si \u00e8 impossessato delle bambole che Puppetmon usava precedentemente per controllarli) e rotto la sua TV e il suo telecomando. Mentre Puppetmon prova a vendicarsi dei Digiprescelti per la sua stanza dei giochi distrutta grazie a un trio di Garbagemon, Cherrymon riesce a usare i ricordi di Matt per convincere il ragazzo a rivoltarsi contro gli altri ragazzi, Tai in particolare. Cherrymon dice a Puppetmon che il suo piano di mettere Matt contro Tai ha avuto successo e che ci\u00f2 presto causer\u00e0 uno scontro mortale tra WarGreymon e MetalGarurumon. Sentendo che Matt e Tai si sarebbero distrutti a vicenda, Puppetmon \u00e8 impaziente di assistere allo scontro tra WarGreymon e MetalGarurumon, ma Cherrymon prega il suo maestro di stare attento, perch\u00e9 i Digiprescelti posseggono qualcosa che a lui manca. Puppetmon crede che Cherrymon abbia affermato che i Digiprescelti siano pi\u00f9 potenti di lui ed \u00e8 furioso per la mancanza di fiducia del Digimon vegetale nei suoi confronti. Risentito, Puppetmon distrugge Cherrymon. Nonostante l'avvertimento del suo ora defunto tirapiedi, Puppetmon continua a voler guardare lo scontro tra i suoi nemici, ma la presenza di un misterioso essere rovina il suo piano.\nDopo che i Digiprescelti si separano, Tai e il suo gruppo decidono di affrontare Puppetmon nella sua fortezza. Mentre Puppetmon torna indietro, rallentato da una battaglia contro MetalEtemon, i Digiprescelti usano il cannone di Puppetmon contro di lui. Puppetmon combatte contro i bambini prescelti con l'aiuto di alcuni RedVegiemon, ma perde il suo martello grazie a Garudamon, che gli causa un certo disagio mentre i ragazzi iniziano a circondarlo. In quel mentre a Puppetmon, tornano in mente il discorso avuto con Cherrymon riguardo alla cosa che i digi prescelti hanno e che invece a lui manca. In preda alla sgomento e alla rabbia, non riuscendo a comprendere di cosa si tratti, Puppetmon usa il suo potere per dare vita alla sua fortezza, che diventa una sorta di grande robot di legno, e la scaglia contro i Digiprescelti cos\u00ec da riuscire a fuggire. Quindi, il Digimon incontra MetalGarurumon dopo aver distrutto un RedVegiemon superstite che prega il suo maestro di portarlo con lui, nonostante lui lo definisca un \"suo amico\", per contraddire le parole dettegli da TK in precedenza. Prova quindi a usare dei fili per controllare MetalGarurumon come gi\u00e0 fatto in precedenza, senza risultato. Matt raggiunge il suo Digimon e spiega a Puppetmon che nessuno lo avrebbe ascoltato, perch\u00e9 nessuno lo considera un amico. Sentire ci\u00f2 fa infuriare ancora di pi\u00f9 il Digimon burattino, che si scaglia contro di loro. MetalGarurumon colpisce il Digimon a distanza ravvicinata con il suo Turbine Glaciale; il Digimon malvagio viene colpito con tanta forza che il suo intero corpo diventa blu e si congela. Mentre giace morente, Puppetmon ricorda di nuovo le parole di Cherrymon, chiedendosi per l'ultima volta cos'era quel qualcosa che i ragazzi avevano in pi\u00f9 di lui; nient'altro che una vera amicizia. Il Digimon quindi muore, causando il crollo della fortezza dopo la sua dipartita. La Foresta di Puppetmon si dissolve cos\u00ec all'interno del Monte Spirale.\n\u00c8 doppiato in giapponese da Etsuko Kozakura e in italiano da Francesco Meoni.\nMachinedramon.\n \u00e8 il secondo Padrone delle Tenebre pi\u00f9 grande di dimensioni, che domina la porzione della Citt\u00e0 sul Monte Spirale, la quale assomiglia a una fusione delle pi\u00f9 importanti citt\u00e0 della Terra. Viene ucciso da WarGreymon.\nNella sua prima apparizione con gli altri Padroni delle Tenebre, Machinedramon attacca inaspettatamente Angemon e poi gli altri sette Digimon di livello evoluto prima che questi possano fare qualsiasi cosa, sconfiggendoli. Dopo la sconfitta di Puppetmon, i Digiprescelti si ritrovano a vagare nel territorio di Machinedramon lungo una strada nel bel mezzo del nulla, finch\u00e9 Kari accusa i sintomi della febbre e sviene, facendo preoccupare moltissimo Tai e rivangando ricordi d'infanzia tutt'altro che piacevoli per il ragazzo. Izzy manda Tentomon a cercare aiuto, ma presto questo \u00e8 costretto a digievolvere Kabuterimon e a trasportare tutti in una citt\u00e0 dove sono presenti diversi famosi monumenti della Terra, come Piazza San Pietro e l'Arco di Trionfo. Il gruppo presto trova una casa dove permettere a Kari di riposare, guardata a vista da TK, Patamon, Gatomon, Sora e Biyomon. Tai, Agumon, Izzy e Tentomon si recano in citt\u00e0 per cercare un ospedale o una farmacia e munirsi cos\u00ec della medicina per Kari. Izzy usa il suo computer portatile e si connette alla rete per trovarne uno, inconsapevole che gli Hagurumon di Machinedramon riescano a rintracciare ogni accesso alla rete del portatile.\nMachinedramon spedisce le sue truppe dell'Esercito Metallico a dare la caccia ai ragazzi. I quattro riescono a scampare alla carneficina dell'ospedale e a prendere la medicina. La terza volta che Izzy usa il portatile scopre che vengono rintracciati ogni volta per gli accessi alla rete. Izzy decide di adoperare un piccolo trucchetto e gli Hagurumon presto sono confusi quando vedono diversi accessi da differenti punti della citt\u00e0. Tuttavia, questo trucco si rivela un'arma a doppio taglio, perch\u00e9 Machinedramon decide di dare il via al piano Z, facendo distruggere ogni palazzo da Megadramon e Gigadramon. In ogni caso, neanche questo funziona e Machinedramon decide di occuparsene personalmente. Dopo che la casa dove il gruppo aveva trovato rifugio esplode, Tai scopre che gli altri sono fuggiti prima che i bombardamenti cominciassero. Machinedramon scova i ragazzi e tutti corrono in un edificio, che collassa al suolo sotto l'attacco del Cannone Devastante di Machinedramon. I Digiprescelti sprofondano sottoterra con le macerie del palazzo.\nSuccessivamente, Kari riesce a recuperare le forze e sembra stare bene, cos\u00ec lei, TK, Sora e i loro Digimon cercano Tai, Izzy e i loro Digimon che sono atterrati lontano da loro. Tuttavia, i sei presto trovano un WaruMonzaemon che sta schiavizzando un grandissimo numero di Numemon per dare energia alla Citt\u00e0 di Machinedramon. Kari diviene ancora una volta posseduta dallo strano spirito che aveva parlato ai Digiprescelti tramite il suo corpo. Mentre WaruMonzaemon viene distratto da Sora, lo spirito che possiede Kari libera i Numemon i quali iniziano a chiamarla \"Grande Kari\". Quando Sora, TK e i loro Digimon tornano da Kari e dai Numemon, WaruMonzaemon irrompe per scoprire che i Numemon si sono rivoltati contro di lui e inizia ad attaccare, ma il corpo di Kari inizia a illuminarsi e a risplendere di luce, conferendo energia a Patamon, Gatomon e Biyomon che digievolvono e dando abbastanza energia ai Numemon da permettere loro di riprendersi. WaruMonzaemon viene ferito e fugge, mentre lo spirito che possiede il corpo di Kari, conduce il resto del gruppo da Tai e Izzy.\nWaruMonzaemon fa rapporto a Machinedramon, dicendo che i Digiprescelti sono ancora vivi. Machinedramon \u00e8 furioso perch\u00e9 il Digimon non gliel'ha riferito prima e, come \"ricompensa\", lo elimina. Tai e Izzy presto trovano Andromon, che ha costituito una forza di resistenza per fermare Machinedramon. Il Padrone delle Tenebre arriva nel sottosuolo e Andromon prova a trattenerlo mentre Tai e Izzy cercano gli altri. Presto il gruppo \u00e8 di nuovo insieme, ma Andromon viene sconfitto, nonostante riesca ancora a stare in piedi. Nemmeno gli sforzi combinati di Angemon, Angewomon e Birdramon riescono a sconfiggere Machinedramon. Quando il Digimon sembra intenzionato a eliminare la prima vittima, Kari gli si avvicina. I Numemon allora ricoprono il corpo del mostro di metallo per salvare la \"Grande Kari\". I Digimon lumaca provano a fermare Machinedramon, ma vengono eliminati facilmente da un solo colpo del Digimon. Kari assiste alla scena e sviene per la disperazione; quindi Agumon viene colpito da un raggio di luce, riacquistando le forze e megadigievolvendo in WarGreymon. WarGreymon attacca Machinedramon, affrontandolo in uno scontro frontale. WarGreymon ne esce ferito e regredisce in Koromon. Quando ormai la sconfitta sembra certa, Machinedramon si scopre fatto letteralmente a pezzi, grazie all'attacco con gli SterminaDramon. Machinedramon inizia a crollare in pezzi e sparisce.\nCon la morte di Machinedramon, la Citt\u00e0 intorno al Monte Spirale inizia a sparire e a riconfigurarsi sulla superficie di Digiworld.\nNel videogioco per WonderSwan \"\", si scopre che Machinedramon non \u00e8 morto, ma \u00e8 stato ferito a morte. Fondendosi con un altrettanto morente Kimeramon, i due diventano il Dio Oscuro Millenniummon, con l'abilit\u00e0 di piegare il tempo e lo spazio. Il Digimon infine trova un degno avversario in Ry\u014d Akiyama, desiderando tuttavia di diventare il Digimon partner di Ryo. Millenniummon pu\u00f2 essere considerato il responsabile della trasformazione di Ken nell'Imperatore Digimon, poich\u00e9 sono i suoi \"Semi delle Tenebre\" a causare la sua decadenza nell'oscurit\u00e0.\nAnche se parla pacatamente, Machinedramon \u00e8 feroce almeno quanto gli altri Padroni delle Tenebre. \u00c8 infatti un mostro sadico che ama distruggere. Come MetalSeadramon preferisce distruggere subito i suoi avversari piuttosto che giocare con loro. \u00c8 molto intelligente, valore dimostrato dai suoi piani di usare il portatile di Izzy per rintracciare la posizione del ragazzo e di Tai. Tuttavia \u00e8 a favore della distruzione indiscriminata e uccide chiunque senza provare il bench\u00e9 minimo rimorso. La distruzione da parte sua di tutti i Numemon lo rende l'assassino pi\u00f9 prolifico dei Padroni delle Tenebre.\n\u00c8 doppiato in giapponese da Hisao Egawa e in italiano da Gerolamo Alchieri.\nPiedmon.\nUn pierrot maestro dell'inganno, \u00e8 il pi\u00f9 potente, crudele e demoniaco dei quattro Padroni delle Tenebre. Piedmon usa il suo potere per controllare mentalmente il Poker di Spade sul suo dorso. Pu\u00f2 anche assumere diverse forme, viste nel primo confronto contro i Digiprescelti. Ha il potere di cambiare altri oggetti, inclusi esseri umani e Digimon, in portachiavi. Dispone anche del potere della telecinesi; ad esempio una volta attacca a distanza Greymon mentre Tai e Izzy vengono inseguiti dalle armate di Machinedramon. Viene eliminato da MagnaAngemon, con l'aiuto di WarGreymon e MetalGarurumon.\nDopo essere tornati a Digiworld, i Digiprescelti incontrano per la prima volta Piedmon, sotto forma di un clown, che racconta loro del dominio incontrastato dei Padroni delle Tenebre prima di rivelarsi. Quindi sconfigge facilmente WarGreymon e MetalGarurumon grazie alla sua pi\u00f9 grande esperienza di Digimon a livello mega. Tuttavia, Piedmon \u00e8 l'ultimo avversario a presentarsi ai Digiprescelti, dando tempo a WarGreymon e MetalGarurumon di guadagnare esperienza dai loro combattimenti contro gli altri tre Padroni delle Tenebre. Per evitare di perdere contro di loro, Piedmon li trasforma, insieme ad Andromon, agli altri Digiprescelti e ai loro Digimon (esclusi Mimi, Lillymon, Kari, TK e Patamon) in semplici portachiavi, condizione che viene eliminata grazie alla Rifrazione della Luce di MagnaAngemon. Nonostante gli sforzi di Piedmon di contrattaccare con il suo esercito di Vilemon, Piedmon viene scagliato nel Varco Soprannaturale di MagnaAngemon grazie agli attacchi di WarGreymon e MetalGarurumon e viene sigillato al suo interno, mettendo la parola fine al regno del terrore dei Padroni delle Tenebre.\nPiedmon \u00e8 un sadico sociopatico che si diverte a causare dolore agli altri. Ha in comune con Puppetmon la tendenza a giocare con i suoi avversari, con la differenza che Piedmon non lo fa per il gioco in s\u00e9, bens\u00ec per umiliare e distruggere psicologicamente i suoi nemici. Nonostante sia il pi\u00f9 forte dei Padroni delle Tenebre, lotta brevemente con Angemon, anche se ci\u00f2 pu\u00f2 essere causato dalla forza particolare che Angemon ottiene contro i Digimon puramente malvagi; Piedmon riesce tuttavia a batterlo, solo per essere sconfitto e successivamente distrutto da MagnaAngemon con l'aiuto degli altri Digimon di livello mega dei Digiprescelti: WarGreymon e MetalGarurumon.\nQuando l'ex compagno di Piedmon nei Padroni delle Tenebre, Machinedramon, rinasce come Millenniummon, Piedmon viene riportato in vita per servire il Dio Oscuro. Riesce a catturare due Digiprescelti e combatte contro Ryo Akiyama, ma viene sconfitto da quest'ultimo.\n\u00c8 doppiato in giapponese da Chikao \u014ctsuka e in italiano da Giorgio Locuratolo.\nEsercito dei Padroni delle Tenebre.\nScorpiomon.\n \u00e8 un gigantesco Digimon crostaceo di livello evoluto simile a uno scorpione di mare, molto abile a scavare nella sabbia, che lavora per MetalSeadramon. \u00c8 il primo tirapiedi dei Padroni delle Tenebre ad attaccare i Digiprescelti. Dopo essere stati intrappolati in una capanna sulla spiaggia da MetalSeadramon, i Digiprescelti vengono messi fuori combattimento da Scorpiomon, che riversa tonnellate di sabbia nella capanna. Il Digimon viene ricompensato dal suo padrone con delle conchiglie, ma poi viene punito dallo stesso per essersi fatto scappare Mimi, Joe, Palmon e Gomamon. Scorpiomon prova a catturare anche loro, ma viene sconfitto da Zudomon e Lillymon, venendo poi rinchiuso nella stessa capanna dalla quale Mimi e Joe fanno scappare gli altri Digiprescelti. MetalSeadramon decide quindi di appiccare il fuoco alla capanna, pensando che i bambini prescelti siano al suo interno, ma quando Scorpiomon corre fuori dalla capanna in preda alle fiamme, MetalSeadramon lo afferra e lo elimina come punizione per i suoi fallimenti.\nIn \"Adventure 02\", uno Scorpiomon appare in Australia, nei pressi della Grande Barriera Corallina, dove si trova a guardia di un Obelisco di Controllo. Joe e Ikkakumon intervengono insieme a Cody e Armadillomon; Ikkakumon quindi digievolve Zudomon per combattere Scorpiomon, ma la ferocia della loro battaglia minaccia di distruggere la Barriera. Anche Dingo, un Digiprescelto australiano, e il suo Digimon partner Crabmon assistono alla battaglia; quest'ultimo infine digievolve Coelamon per aiutare Zudomon e Submarimon a mettere fuori combattimento Scorpiomon, a distruggere l'Obelisco di Controllo e a rimandare Scorpiomon e gli altri Digimon apparsi in Australia a Digiworld.\nIn Italia \u00e8 doppiato da Gerolamo Alchieri.\nDivermon.\nI sono Digimon animale acquatico di livello evoluto che lavorano per MetalSeadramon e che aiutano il loro padrone a dare la caccia ai Digiprescelti quando questi fuggono all'interno di Whamon. Durante la battaglia finale dei Digiprescelti contro MetalSeadramon, un Divermon viene eliminato dall'altissima pressione dell'acqua in cui Whamon si \u00e8 rifugiato. Un secondo soccombe all'Onda Centrifuga di Whamon. Gli ultimi due, infine, vengono eliminati dal Martello Saettante di Zudomon.\nQuando Kari viene trasportata contro la sua volont\u00e0 nel Mare Oscuro, alcuni Divermon appaiono intrappolati con delle Spirali del Male e pregano Kari di aiutarli. Quando la ragazza riesce ad aiutarli tramite Angewomon, i Digimon si trasformano in creature oscure che cercano in tutti i modi di portarla da Dragomon. La vera forma di queste creature \u00e8 un omaggio agli Abitatori del profondo della letteratura di Howard Phillips Lovecraft.\nUn Divermon \u00e8 il Digimon partner di un Digiprescelto australiano ignoto. Alcuni Divermon appaiono anche durante la battaglia finale contro MaloMyotismon.\nI Divermon sono doppiati in Italia da Roberto Draghetti, Stefano Billi e Franco Mannella\nBlossomon e Mushroomon.\n, Digimon pianta di livello evoluto, e , Digimon pianta di livello intermedio, sono due dei \"compagni di giochi\" di Puppetmon e vengono uccisi dallo stesso Puppetmon, poich\u00e9 quest'ultimo credeva che mentissero mentre era impegnato nella ricerca di TK durante la loro versione mortale di nascondino. La scena \u00e8 stata eliminata nella versione americana dell'anime.\nIn \"Adventure 02\", un Blossomon appare quando Yolei, Kari e Ken finiscono intrappolati nel Mondo Oscuro. Non si tratta di un vero Digimon, ma di una creazione di Arakenimon da un Obelisco di Controllo. Il Digimon riesce a sconfiggere sia Aquilamon sia Stingmon con i suoi viticci a forma di fiore. Tuttavia, Blossomon e i suoi viticci vengono distrutti quando Aquilamon e Gatomon DNAdigievolvono Silphymon per la prima volta.\nNella medesima serie, durante il regno del terrore dell'Imperatore Digimon, alcuni Mushroomon vivono nel territorio di ShogunGekomon. Tuttavia, sono tra i Digimon che cadono sotto il controllo degli Anelli del Male; cos\u00ec, all'arrivo dei Digiprescelti, i Mushroomon li attaccano. Ci\u00f2 nonostante, quando l'Obelisco di Controllo viene abbattuto, i Mushroomon vengono liberati. Cody successivamente libera diversi Mushroomon dalla base dell'Imperatore, mentre un altro Mushroomon \u00e8 tra i Digimon che appaiono durante la battaglia finale contro MaloMyotismon.\nDeramon e Floramon.\n, Digimon volatile di livello evoluto, e , Digimon pianta di livello intermedio, sono altri due \"compagni di giochi\" di Puppetmon che in realt\u00e0 aiutano i Digiprescelti contro Puppetmon, che loro considerano \"antipatico\", ma poi corrono via, impauriti da ci\u00f2 che il Digimon avrebbe potuto fargli.\nIn \"Adventure 02\", alcuni Deramon sono prigionieri nella base dell'Imperatore Digimon finch\u00e9 non vengono liberati da Cody, Digmon e Tentomon. Successivamente dei Deramon appaiono durante la loro fuga da un villaggio che Kimeramon sta distruggendo.\nNella medesima serie, durante il regno del terrore dell'Imperatore Digimon, alcuni Floramon vivono nel territorio di ShogunGekomon. Tuttavia, sono tra i Digimon che cadono sotto il controllo degli Anelli del Male insieme ai Mushroomon; cos\u00ec, all'arrivo dei Digiprescelti, i Floramon li attaccano. Ci\u00f2 nonostante, quando l'Obelisco di Controllo viene abbattuto, i Floramon vengono liberati. Cody successivamente libera diversi Floramon dalla base dell'Imperatore. Un Floramon \u00e8 il Digimon partner di Catherine, Digiprescelta francese incontrata da Tai e TK durante il loro viaggio a Parigi. Cos\u00ec come Tai e TK sembrano avere una cotta per Catherine, Agumon e Patamon si invaghiscono di Floramon. Floramon e Catherine erano state catturate da Giromon e tenute prigioniere dai fratelli Mamemon, ma vengono poi liberate da Tai, TK e il nonno di TK. Floramon successivamente digievolve in Kiwimon per aiutare MetalGreymon e MagnaAngemon a combattere i nemici e a rispedirli a Digiworld. La stessa Floramon riappare durante la battaglia finale contro MaloMyotismon.\nDeramon e Floramon sono doppiate in Italia rispettivamente da Domitilla D'Amico e Gemma Donati.\nCherrymon.\n, Digimon albero di livello evoluto, compare per la prima volta agli ordini di Puppetmon, bench\u00e9 si comporti come se lui e Puppetmon in realt\u00e0 siano partner e vecchi amici. Convince Matt, che aveva lasciato il gruppo per via dei dubbi su s\u00e9 stesso, che Tai \u00e8 il suo rivale e che deve distruggerlo per diventare una persona migliore e pi\u00f9 forte. Anche se Matt sa benissimo che Cherrymon lavora per Puppetmon, decide lo stesso di confrontarsi con Tai. Vivendo per cos\u00ec lungo tempo, Cherrymon sembra conoscere ogni centimetro della \"sua\" foresta e indica a Matt uno stagno in grado di riflettere il volto del suo rivale; inoltre, sa che il piano non \u00e8 ancora da considerarsi riuscito perch\u00e9 i Digiprescelti hanno qualcosa che Puppetmon non ha. Cherrymon quindi informa Puppetmon del suo piano, ma, quando raccomanda al suo maestro di stare attento, Puppetmon si infuria e lo distrugge pochi attimi prima dell'inizio dello scontro tra WarGreymon e MetalGarurumon. Successivamente, quando MetalGarurumon ferisce mortalmente Puppetmon, quest'ultimo chiede a Cherrymon cos'era ci\u00f2 che i Digiprescelti avevano e lui no (cosa che era stata menzionata anche da Piximon) e la voce del Digimon albero gli risponde \"amici\" poco prima che Puppetmon venga distrutto.\nIn \"Adventure 02\", quando i Digimon appaiono nel mondo reale, un Cherrymon attacca un albero di natale al Rockefeller Center. Causa inoltre molti problemi a ExVeemon, Lillymon, Seadramon e Flarerizamon, prima di essere attaccato da Centarumon, Tortomon e Frigimon. I quattro Digimon riescono quindi a sconfiggerlo e a rispedirlo a Digiworld insieme a tutti gli altri Digimon apparsi a New York.\nIn Italia \u00e8 doppiato da Dario De Grassi.\nWaruMonzaemon.\n \u00e8 un Digimon balocco di livello evoluto, capo degli schiavi di Machinedramon, con il compito di fornire energia alla citt\u00e0 del Monte Spirale. Quando un gruppo di Digiprescelti compare nella sua area, viene distratto da Sora e TK mentre Kari libera i Numemon. Viene quindi attaccato dai Numemon stessi e, nonostante riesca facilmente a sconfiggerli, viene indebolito dagli attacchi di Angemon, Angewomon e Birdramon che avevano liberato i Numemon dalla schiavit\u00f9. Quando Machinedramon apprende ci\u00f2 dai Digiprescelti si infuria con WaruMonzaemon per non averglielo detto prima. Prima di recarsi a caccia dei ragazzi, Machinedramon elimina WaruMonzaemon attivando l'autodistruzione della stanza in cui si trova il Digimon.\nIn \"Adventure 02\", un WaruMonzaemon appare improvvisamente in Giappone. Tuttavia, questo viene rispedito immediatamente a Digiworld da Imperialdramon.\nIn Italia \u00e8 doppiato da Vittorio Amandola.\nLadyDevimon.\n \u00e8 un evil Digimon di livello evoluto e una dei tirapiedi pi\u00f9 leali di Piedmon. LadyDevimon \u00e8 infatti la sua guardia del corpo personale e un Digimon molto pericoloso. Mentre Tai e il suo gruppo si avvicinano alla base osservatorio di Piedmon, LadyDevimon chiede al suo padrone se pu\u00f2 andare personalmente a \"punirli\". Piedmon acconsente e il Digimon vola via per combattere i Digiprescelti. I Digimon dei bambini prescelti si preparano ad affrontarla con l'aiuto di Andromon, ma Tai decide di far allontanare Sora e TK per farli andare a cercare Matt e gli altri, lasciando Angewomon a occuparsi di LadyDevimon in uno scontro che presto si trasforma in una rissa tra donne. Con l'aiuto di MegaKabuterimon, Angewomon riesce a sconfiggere LadyDevimon con il suo Cerchio Celestiale.\nIn Italia \u00e8 doppiata da Monica Gravina.\nVilemon.\nDopo essere stato buttato fuori dal suo castello da MagnaAngemon, Piedmon scaglia contro i Digiprescelti un gran numero di , evil Digimon di livello campione. Fortunatamente, Mimi e Lillymon raggiungono il gruppo insieme a Unimon, Ogremon, Frigimon, Meramon, Elecmon e alcuni Gekomon e Otamamon. La maggior parte dei Vilemon viene quindi distrutta dai Digimon dei Digiprescelti e dai loro alleati. Ci\u00f2 che rimane dell'esercito di Piedmon viene infine risucchiato dal Varco Soprannaturale di MagnaAngemon.\nIn \"Adventure 02\", due Vilemon sono i Digimon partner di due Digiprescelti francesi sconosciuti.\nApokarimon.\n, Digimon di livello sconosciuto, che si celava nell' \"abisso\"; un luogo oscuro chiuso da una parete di fuoco ma che tuttavia riusc\u00ec infine a superare. Gennai spiega che in passato un altro Digimon maligno super\u00f2 la parete di fuoco e degli altri bambini prescelti, prima di quelli attuali, vennero chiamati a sconfiggerlo.\n\u00c8 l'antagonista principale e il nemico finale di \"Digimon Adventure\", facendo la sua comparsa per la prima volta nel penultimo episodio in quanto responsabile del caos creato a Digiworld e della creazione dei Padroni delle Tenebre.Il Digimon rivela di essere nato dai dati di Digimon che erano morti senza poter digievolvere e che la loro tristezza e la loro rabbia riempie il suo vero essere, causando in lui una continua depressione e dandogli tendenze suicide; ci\u00f2 lo ha portato a muovere guerra al gioioso Mondo Digitale affinch\u00e9 tutti possano provare le sue stesse sofferenze. Apokarimon si riferisce a s\u00e9 stesso con la prima persona plurale, probabilmente perch\u00e9 la sua natura \u00e8 quella di una creatura composta da molti Digimon, i cui dati formano il suo essere, e come riferimento al demone biblico Legione. Dopo aver dimostrato la sua abilit\u00e0 nell'usare le tecniche dei Digimon nemici che i Digiprescelti avevano sconfitto in precedenza, Apokarimon usa la Cattura Regressiva, un attacco che fa ritornare tutti i Digimon dei ragazzi alle loro forme di livello intermedio, e susseguentemente distrugge i Digimedaglioni e le Digipietre. Quindi, usa il suo potere per cancellare i Digiprescelti e i loro Digimon, trasformandoli in dati primari e spedendoli nel Mondo dei Dati.I ragazzi, dapprima disperati per non poter pi\u00f9 far accedere i loro Digimon alla Digievoluzione, capiscono che i veri poteri delle loro Digipietre si celano all'interno di loro stessi e riescono a rimaterializzarsi a Digiworld, con i loro partner digievoluti nelle loro rispettive forme pi\u00f9 potenti, per la vera battaglia contro Apokarimon. Dopo che i Digimon di livello evoluto riescono a distruggere i suoi Artigli della Morte, WarGreymon e MetalGarurumon eliminano la sua forma umanoide. I Digiprescelti credono di aver vinto, ma Apokarimon spiega loro che quelle distrutte erano solo parti minori del suo vero essere. Inizia quindi il suo attacco finale, il Grande Big Bang, in un tentativo dell'ultimo minuto di distruggere i Digiprescelti e l'intero spazio dimensionale; tuttavia, i Digiprescelti usano abilmente i loro Digivice per contenere l'attacco, causando l'autodistruzione del solo Apokarimon.\nIn Italia \u00e8 doppiato da Ambrogio Colombo.\nYukio Oikawa.\n \u00e8 uno dei principali antagonisti di tutta la seconda met\u00e0 di \"Adventure 02\". Oikawa nasce intorno al 1973. Da bambino era una persona estremamente solitaria: era spesso preso in giro e rifuggito dai compagni di classe. Un ragazzo di circa la stessa et\u00e0, Hiroki Hida, diviene il suo unico amico. Hiroki \u00e8 ossessionato dall'idea di poter comunicare con Digiworld tramite dei vecchi videogiochi e condivide la stessa ossessione con Yukio. I due finiscono con il comunicare con Digiworld, trascorrendo ore e ore giocando ai videogiochi per parlare con il mondo digitale. Il padre di Hiroki, Chikara, \u00e8 molto preoccupato per l'ossessione di suo figlio. Gli proibisce quindi di giocare ai videogiochi e prova a separare Hiroki da Oikawa, temendo che i due possano trascorrere troppo tempo insieme. I due sono addolorati, ma rimangono amici stretti: infatti, si fanno reciprocamente la promessa che un giorno sarebbero riusciti ad andare a Digiworld, iniziando poi a dividere i loro sogni e non parlandone pi\u00f9 con nessuno. Diventato adulto, Oikawa lavora con il padre di Ken Ichijouji come programmatore di computer, mentre Hiroki diventa un agente di polizia e mette su famiglia. Evidentemente, i due continuano a studiare il mondo digitale; nel 1995, quando avviene l'incidente di Hikarigaoka, Oikawa inizia a investigare e lavora insieme a Natsuko Takaishi, la madre di TK Takaishi. Investigando, Oikawa si rende conto che Hikarigaoka \u00e8 un passaggio segreto per Digiworld. Nel 1999, Hiroki viene ucciso per aver protetto un'importante figura politica da un colpo destinato a lui e muore per le sue ferite. Oikawa \u00e8 completamente distrutto per la morte di Hiroki, bench\u00e9 continui imperterrito la sua indagine su Digiworld anche se emozionalmente distrutto per la mancanza di Hiroki nel tenere fede alla promessa fatta. Il 3 agosto 1999, Oikawa \u00e8 presente alla Baia di Tokyo quando i Digiprescelti sconfiggono Myotismon e Digiworld appare improvvisamente nel cielo, alzando al cielo una foto incorniciata di Hiroki, urlando di voler vedere il sogno di Hiroki realizzato. Vedendo i bambini prescelti tornare a Digiworld, il suo viaggio per l'altro mondo attrae lo spirito senza pi\u00f9 corpo di Myotismon, che si offre di esaudire il suo desiderio a patto di lasciarsi possedere da lui. Anche se Oikawa non conserva ricordi del suo incontro con lo spirito, l'uomo ne trae vantaggio, apprendendo i mezzi per creare due Digimon che lo servano: Arakenimon e Mummymon, creati combinando dei dati in suo possesso con il suo stesso DNA. Mentre i due sono in grado di andare a Digiworld, Oikawa ancora non pu\u00f2 e trova una scappatoia per riuscirci nell'indebolire i legami tra i due mondi. Dopo aver visto Ken Ichijouji al funerale di suo fratello maggiore, e sentendo la presenza del Seme delle Tenebre dentro di lui, Oikawa inizia a manipolare Ken per fare di lui l'Imperatore Digimon, cos\u00ec da fare il lavoro sporco per lui.\nCome Imperatore Digimon, Ken costruisce gli Obelischi di Controllo, che iniziano a indebolire i confini e ad alterare l'equilibrio di molti mondi. Ma quando i Digiprescelti sconfiggono l'Imperatore Digimon e iniziano a demolire gli Obelischi, Oikawa spedisce Arakenimon e Mummymon a combattere contro di loro e a completare il compito prendendo di mira le Pietre Sacre. Tuttavia, il piano di Arakenimon e Mummymon di far distruggere a BlackWarGreymon, una delle creazioni di Arakenimon, tutte le Pietre Sacre \u00e8 sul punto di riuscire, ma viene rovinato all'ultimo minuto da Azulongmon. In seguito a questi eventi, Oikawa decide che \u00e8 molto pi\u00f9 facile indebolire la barriera tra i due mondi cominciando dal lato dove si trova lui.\nOikawa istruisce Arakenimon su come aprire Varchi Digitali in tutto il mondo. Alla vigilia di Natale, mentre i Digiprescelti giapponesi sono impegnati a viaggiare in tutto il mondo e ad aiutare gli altri Digiprescelti a chiudere i varchi, Arakenimon e Mummymon girano per Tokyo in un camion e rapiscono venti bambini, offrendogli un'opportunit\u00e0 per essere come Ken, loro idolo. Il giorno seguente, Arakenimon usa i bambini per costringere Ken ad andare con lei, cos\u00ec da permettere a Oikawa di scannerizzare il Seme delle Tenebre e di inserire copie di esso all'interno dei bambini. Dopo questi eventi, Oikawa, Arakenimon e Mummymon fuggono e si nascondono in un cottage tra le montagne, ma BlackWarGreymon arriva direttamente da Digiworld per distruggerli. BlackWarGreymon sente che Arakenimon e Mummymon non sono dei Digimon normali, cosa che Oikawa conferma. Inoltre, sente anche che Oikawa non appartiene a nessuno dei due mondi, a causa dello spirito di Myotismon che alberga in lui. Oikawa riceve quindi un aiuto improbabile dai bambini prescelti, poich\u00e9 i ragazzi sospettavano che Oikawa avesse bisogno di lui per estrarre i Semi delle Tenebre dai bambini. Mentre BlackWarGreymon combatte contro WarGreymon e Imperialdramon Fighter Mode, Oikawa e i suoi scagnozzi fuggono nuovamente e tornano all'appartamento abbandonato di Oikawa a Tokyo.\nIl giorno dopo, Oikawa si confronta con Cody Hida, sapendo che lui \u00e8 un Digiprescelto ma ancora all'oscuro che lui sia il figlio di Hiroki. Tuttavia, quando vede il nome Hida sulla borsa di Cody, si rende conto che si tratta del figlio del suo migliore amico e fugge. Quella notte, Oikawa fa visita alla tomba di Hiroki, tormentato dai ricordi e dalla colpa. Tuttavia, ci\u00f2 non basta a fermarlo e Oikawa procede con l'assorbire il potere del Seme delle Tenebre da Noriko Kawada, il cui Seme \u00e8 germogliato prima del previsto. Oikawa ha successo in ci\u00f2, nonostante i tentativi dei Digiprescelti di fermarlo. Inaspettatamente, Chikara, nonno e istruttore di kend\u014d di Cody, raggiunge il gruppo e cerca di parlare a Oikawa. Chikara ammette di essere dispiaciuto e di sentirsi in colpa per avere allontanato suo figlio da lui, per farlo smettere con le storie di Digiworld. Vedendo solo dopo che Oikawa era un ragazzo completamente solo e che suo figlio era il suo unico amico con cui era felice. Vedendolo poco dopo la morte di Hiroki al cimitero davanti alla sua tomba, osservando la sua espressione distrutta, capisce infine gli sbagli commessi in passato, chiedendo a Oikawa scusa e che gli piacerebbe avere qualcuno per parlare del passato. \nOikawa sembra sul punto di tornare in s\u00e9, tuttavia, Myotismon interferisce e prende il controllo, usando il potere assorbito dal fiore, e cerca di uccidere l'uomo. BlackWarGreymon intercetta l'attacco, ma viene ferito mortalmente. Mentre tutti sono scioccati dall'avvenimento, Arakenimon e Mummymon portano via Oikawa dalla scena che si ripete di volere realizzare il suo sogno anche in memoria del suo amico. BlackWarGreymon, essendo ora a conoscenza che Oikawa non \u00e8 nient'altro che una marionetta, spicca il volo e usa l'ultima stilla di potere rimastagli per murare il varco di Hikarigaoka per Digiworld.\nDopo che gli altri Semi delle Tenebre sono cresciuti abbastanza da germogliare e divenire fiori, Oikawa raggruppa tutti i bambini insieme a Hikarigaoka e utilizza i Semi delle Tenebre per provare ad aprire un varco per Digiworld. Tuttavia, Oikawa non sa che BlackWarGreymon ha chiuso il varco con le sue ultime energie. Myotismon ha la sensazione che qualcosa non vada e fa aprire a Oikawa un portale per un mondo completamente diverso, la Dimensione da Sogno. Oikawa entra nel portale insieme con i bambini infettati dal Seme delle Tenebre, i suoi scagnozzi e i Digiprescelti di \"Adventure 02\", che riescono a entrare nel portale all'ultimo secondo. Oikawa \u00e8 confuso quando capisce di non aver raggiunto Digiworld e lo spirito di Myotismon usa i poteri della Dimensione da Sogno per ricordare a Oikawa di essere stato posseduto da lui. In seguito a questi eventi, Oikawa cade in ginocchio in preda al dolore e lo spirito di Myotismon lo abbandona, riprendendo il suo aspetto prima di assorbire i Semi delle Tenebre dei bambini per completare la sua rinascita come MaloMyotismon.\nL'allontanamento dello spirito lascia Oikawa senza praticamente pi\u00f9 forza vitale per s\u00e9 stesso, ma riesce comunque a essere testimone della battaglia finale tra i Digiprescelti di tutto il mondo e MaloMyotismon. Dopo la fine della battaglia, Cody torna nella Dimensione da Sogno tramite un buco creatosi nella barriera tra i due mondi e prova a portare Oikawa a Digiworld. Grazie al figlio del suo migliore amico, Oikawa riesce finalmente a entrare a Digiworld vedendo realizzato cos\u00ec il suo pi\u00f9 grande sogno. improvvisamente compare davanti a lui il Digimon che aveva visto molto tempo prima in un videogioco, Datirimon, che dice di essere il partner di Oikawa. Il Digimon saluta felicemente Oikawa dicendo che era da molto tempo che lo stava aspettando. Oikawa si scusa con i Digiprescelti per ci\u00f2 che ha fatto, prima di usare il potere della Dimensione da Sogno per risanare Digiworld, ormai in condizioni critiche, convertendo il suo stesso corpo in dati (mostrati nella forma di uno stormo di farfalle bianche e dei colori dell'arcobaleno), diventando egli stesso parte di Digiworld. Ci\u00f2 fa di Oikawa l'unico Digiprescelto conosciuto a morire e a non riprendersi. Venticinque anni dopo, il suo spirito (sempre sotto forma di farfalle), protegge ancora il mondo digitale.\n\u00c8 doppiato in giapponese da Toshiyuki Morikawa e in italiano da Gerolamo Alchieri.\nImperatore Digimon.\nKimeramon.\n \u00e8 un Digimon assemblato di livello evoluto che appare in alcuni episodi di \"Adventure 02\" come tirapiedi dell'Imperatore Digimon. Questo Digimon viene creato dall'Imperatore stesso, in quanto lo vede come il Digimon partner ideale per aiutarlo nella conquista di Digiworld; per un certo periodo di tempo l'Imperatore viene visto lavorare alla sua creazione. Quando Kimeramon viene finalmente creato, si rivela essere molto pi\u00f9 che una semplice minaccia per i Digimon dei Digiprescelti. Tuttavia, a causa dei poteri oscuri e della coscienza di Devimon, Kimeramon possiede una volont\u00e0 che va al di l\u00e0 del controllo di Ken e poco dopo la sua creazione diventa sfrenata, distruggendo tutto ci\u00f2 che incontra sulla sua strada. Preoccupato per Ken, Wormmon conduce Davis e Veemon al generatore di energia della base, che si rivela essere il Digiuovo dei Miracoli. Quando Davis lo utilizza, Veemon armordigievolve Magnamon. Anche se Magnamon \u00e8 un avversario pi\u00f9 pericoloso per Kimeramon, quest'ultimo \u00e8 comunque pi\u00f9 forte e Magnamon riesce a sconfiggerlo solo utilizzando l'energia sacrificata da Wormmon. Dopo la morte di Kimeramon, l'energia e i dati dei Digimon che l'Imperatore ha copiato in Kimeramon lasciano il suo corpo sotto forma di sfere di energia volanti. \u00c8 interessante notare che, contrariamente a molti altri tirapiedi di Ken, Kimeramon non \u00e8 stato costretto con un Anello o una Spirale del Male (presumibilmente perch\u00e9 gli altri Digimon di livello evoluto al servizio di Ken potevano essere liberati dal suo controllo); questa negligenza da parte del creatore di Kimeramon \u00e8 probabilmente un altro fattore che contribuisce alla ribellione di Kimeramon. In Italia \u00e8 doppiato da Diego Reggente.\nArakenimon e Mummymon.\n, Digimon aracnide di livello evoluto, e , Digimon fantasma di livello evoluto, sono due nemici principali dei Digiprescelti per tutta la seconda met\u00e0 di \"Adventure 02\". Arakenimon appare solitamente nelle vesti di una strana donna con inconsueti abiti rossi e viola e con dei grandi occhiali da sole a coprirle gli occhi. Mummymon invece appare come un umanoide vestito in un cappotto blu reale e uno strano cappello con bottoni dorati distribuiti a caso e un bastone (praticamente mai usato). Tuttavia, il suo aspetto non pu\u00f2 essere definito umano; la sua pelle \u00e8 grigia e rugosa, gli mancano orecchie e naso e ha un solo occhio, inoltre di uno strano colore giallo. In ogni caso, anche il suo fisico \u00e8 inconsueto, con spalle larghe, braccia lunghe e mani stranamente troppo grandi. Quando impegnati in battaglia, i due passano alla loro forma di Digimon. L'origine della loro abilit\u00e0 di cambiare forma tra essere umano e Digimon \u00e8 sconosciuta e non si sa quanto questa possa avere a che fare con il loro essere met\u00e0 umani e met\u00e0 Digimon.\nArakenimon riprende da dove Ken, smessi per sempre i panni del suo alter ego dell'Imperatore Digimon, aveva lasciato dopo la distruzione di Kimeramon. La donna inizialmente appare solo nella sua forma umana, confondendo i Digiprescelti che si chiedono come faccia un adulto a entrare a Digiworld. Per combattere i bambini prescelti, la donna ricorre a una risorsa alquanto bizzarra: utilizza infatti i propri capelli per trasformare gli Obelischi di Controllo in finti Digimon al suo comando. Durante la battaglia alla Giga House, Arakenimon usa un flauto per piegare al suo volere tutti i Digimon insetto presenti nella casa finch\u00e9 i ragazzi non riescono ad annullarne i poteri. Una volta persi i poteri del flauto, la donna decide di adottare sistemi drastici e si trasforma nella sua forma di Digimon. Combatte contro i Digiprescelti e si rivela essere un nemico molto temibile, ma viene infine sconfitta da Paildramon. Tuttavia, il suo partner Mummymon giunge a salvarla. In seguito a quegli eventi, i due Digimon iniziano a lavorare insieme per distruggere l'equilibrio di Digiworld. Mummymon \u00e8 palesemente innamorato di Arakenimon e tende spesso a flirtare con lei invece di concentrarsi sulla loro missione, ma Arakenimon ogni volta lo respinge con l'arroganza che la contraddistingue. Mummymon non prende questo suo essere rifiutato molto a cuore, tuttavia, e continua a essere ottimista e allegro. Ci\u00f2 nonostante, date la sua lealt\u00e0 ad Arakenimon e le sue abilit\u00e0 generali, Mummymon rimane un formidabile nemico per i Digiprescelti, al contrario di altri Digimon tirapiedi come DemiDevimon o WaruMonzaemon. Dopo gli eventi della Giga House, comunque, i due sembrano non separarsi mai.\nPer vendicarsi dei Digiprescelti, Arakenimon crea vari Digimon con gli Obelischi di Controllo, che per\u00f2 vengono tutti sbaragliati dai protagonisti. Allora decide di creare BlackWarGreymon usando cento Obelischi di Controllo, ma il Digimon, una volta sconfitti i Digiprescelti, non obbedisce a colei che gli ha donato la vita per via della complessit\u00e0 della sua creazione. Successivamente, Mummymon suggerisce ad Arakenimon che i due dovrebbero investigare sulle Pietre Sacre e distruggerle, turbando cos\u00ec irrimediabilmente l'equilibrio di Digiworld. Arakenimon inizialmente rigetta il suggerimento di Mummymon, ma poi lo accoglie e i due distruggono la prima Pietra Sacra. Tuttavia, gli attacchi che loro e un Knightmon, creato da Arakenimon grazie alla trasformazione degli Obelischi di Controllo, portano alla Pietra causano l'attacco di BlackWarGreymon, che distrugge lui stesso la Pietra, ingannato da Arakenimon e Mummymon. Ci\u00f2 consente ai due di godersi in prima fila lo spettacolo della distruzione delle Pietre Sacre per mano di BlackWarGreymon, a volte tenendo occupati i Digiprescelti in modo da impedire che essi prevengano gli assalti del Digimon. Tuttavia, il piano alla fine fallisce poich\u00e9 i Digiprescelti, con i loro poteri, liberano Azulongmon dalla sua prigionia durante la battaglia scatenatasi per difendere l'ultima Pietra Sacra e il Digimon provvede a sostituire le Pietre distrutte con dei Semi di Luce.\nIn seguito a questi eventi, Arakenimon e Mummymon si uniscono a Yukio Oikawa, il loro maestro (chiamato comicamente \"capo\" da Mummymon), che provvede a istruire Arakenimon su come aprire varchi digitali in tutto il mondo. Il giorno di Natale, i Digiprescelti giapponesi viaggiano per tutto il mondo e aiutano a chiudere questi varchi, ma nel frattempo Arakenimon e Mummymon girano per Tokyo in un camion e rapiscono venti bambini. Il giorno seguente, i due riescono a rapire anche Ken, sotto la minaccia di fare del male agli altri bambini, cos\u00ec da permettere a Oikawa di scannerizzare il Seme delle Tenebre contenuto nell'organismo del Digiprescelto e di passarlo agli altri bambini. Dopo aver fatto ci\u00f2, Oikawa, Arakenimon e Mummymon fuggono per nascondersi in una casa di villeggiatura tra le montagne, dato che BlackWarGreymon arriva dal mondo digitale appositamente per distruggere i tre. Quando BlackWarGreymon chiede ad Arakenimon e Mummymon di rivelargli da dove venissero loro, Oikawa rivela di aver creato Arakenimon e Mummymon da una combinazione del proprio DNA e di alcuni dati, rendendoli per met\u00e0 umani e per met\u00e0 Digimon. La rivelazione sembra scioccare profondamente Mummymon, che prova ad avviare una conversazione riguardo a ci\u00f2 con la sua partner. Tuttavia, Arakenimon preferisce non discuterne, anche se in realt\u00e0 \u00e8 anch'essa scioccata, e concentrarsi sui loro sforzi nella missione di rintracciare i bambini contaminati dal Seme delle Tenebre, al contempo proteggendo Oikawa mentre i tre si nascondono nel suo appartamento fatiscente di Tokyo.\nAlla fine Arakenimon viene torturata e uccisa da MaloMyotismon all'interno del mondo dei sogni. Apparentemente, Arakenimon sembrava orripilata dalle sembianze del suo vero maestro, cosa che fornisce al Digimon una scusa per provare i suoi nuovi poteri su di lei, lasciando Mummymon sconvolto. Pazzo di dolore, il Digimon attacca MaloMyotismon, ma non riesce ad arrecargli alcun danno. MaloMyotismon, quindi, causa la liquefazione di Mummymon con le sue Fiamme Demoniache.\nArakenimon e Mummymon sono doppiati in Italia rispettivamente da Monica Gravina e Paolo Marchese.\nDemon.\nIn \"Adventure 02\" , evil Digimon di livello mega, \u00e8 il leader delle Armate di Demon. Si presenta inizialmente ai Digiprescelti dopo la distruzione del suo tirapiedi SkullSatamon per mano di Imperialdramon Fighter Mode. Il Digimon chiede a Ken di seguirlo cos\u00ec da poter ottenere il potere del Seme delle Tenebre (presumibilmente per i suoi scopi). Tuttavia, Arakenimon arriva con un camion pieno di bambini \"rapiti\" e convince Ken ad andare con lei. Demon si rifiuta di lasciare andare Yukio Oikawa e manda altri due suoi scagnozzi, LadyDevimon e MarineDevimon a inseguirlo. Ma dopo che anche questi ultimi vengono distrutti, rispettivamente da Silphymon e Shakkoumon, Demon decide di prendere in mano la situazione e arriva a fermare il camion, chiedendo che gli sia consegnato Ken. Ma Demon si ritrova presto a fare i conti con l'intera squadra di Digiprescelti di \"Adventure 02\", dando vita a una durissima battaglia. Demon sembra troppo potente per poter essere sconfitto, nemmeno Imperialdramon, Silphymon e Shakkoumon insieme riescono a metterlo in difficolt\u00e0. La squadra decide di aprire un varco verso Digiworld per rispedirvi Demon, ma quest'ultimo, apre lui stesso un varco, spiegando che spedirlo a Digiworld non servirebbe a nulla poich\u00e9 lui potrebbe semplicemente tornare in qualunque momento. Ken \u00e8 quindi costretto a usare quel poco di potere oscuro che rimane dentro di lui per convertire il varco digitale in un passaggio verso il Mare Oscuro di Dragomon, dentro il quale Demon viene scaraventato dall'attacco simultaneo di Imperialdramon Fighter Mode, Silphymon e Shakkoumon. Impressionato dal potere dei Digiprescelti, Demon riconosce di aver sottovalutato i suoi avversari, promettendo che un giorno o l'altro torner\u00e0 per vendicarsi, mentre il portale si chiude intorno a lui.\nIn Italia \u00e8 doppiato da Ambrogio Colombo.\nArmate di Demon.\nLe Armate di Demon sono un gruppo di antagonisti che appaiono in \"Adventure 02\" e che prendono il loro nome dal loro leader e dal loro maestro, Demon. I loro ranghi consistono di SkullSatamon, LadyDevimon e MarineDevimon. Il loro reale obiettivo \u00e8 tuttavia sconosciuto, con l'eccezione del loro tentativo di impossessarsi del Seme delle Tenebre di Ken Ichijouji nel mondo reale.\nSkullSatamon.\n \u00e8 un Digimon fantasma di livello evoluto che appare in alcuni episodi di \"Adventure 02\" come componente delle Armate di Demon e leale seguace del suo maestro. SkullSatamon bioemerge a Tokyo subito dopo Natale per trovare Ken Ichijouji. Lui e LadyDevimon riescono a localizzare l'appartamento di Ken, riferendo della cosa al loro maestro, per poi terrorizzare il Digiprescelto il giorno seguente. Quindi, LadyDevimon e MarineDevimon attaccano una nave da crociera e un'autostrada, distraendo i Digiprescelti mentre SkullSatamon tenta di catturare Ken.\nAnche se \u00e8 costretto a combattere contro MetalGreymon, MegaKabuterimon e Paildramon, il Digimon li sconfigge facilmente grazie alla sua velocit\u00e0 superiore. Paildramon quindi prova a digievolvere in Imperialdramon, ma viene attaccato durante il processo di Digievoluzione dallo stesso SkullSatamon, che corrompe i suoi dati e lo paralizza. Gli altri Digiprescelti e i loro Digimon partner arrivano dunque sul luogo dello scontro, ma questi ultimi non sono in grado di fare meglio e presto regrediscono. SkullSatamon quindi afferra un autobus vicino pieno di bambini e lo solleva in aria, minacciando di usarlo per distruggere sia i bambini prescelti sia i loro Digimon. Tutti i Digimon, quindi, trasferiscono la loro energia a Imperialdramon, liberandolo dalla paralisi e permettendogli di cambiare Assetto, diventando Imperialdramon Fighter Mode. SkullSatamon prende in giro il nuovo Digimon, ma viene disintegrato con un singolo colpo dell'Arpione Laser di Imperialdramon Fighter Mode, mentre ancora tiene sollevato l'autobus.\nIn Italia \u00e8 doppiato da Paolo Marchese.\nLadyDevimon.\n \u00e8 un evil Digimon di livello evoluto che appare in alcuni episodi di \"Adventure 02\" come componente delle Armate di Demon e leale seguace del suo maestro. LadyDevimon arriva nel mondo reale la notte del 25 dicembre, iniziando poi ad attaccare il giorno dopo. Il Digimon malvagio incontro quindi Aquilamon e Angewomon, iniziando anche con quest'ultima una sorta di guerra di schiaffi. LadyDevimon \u00e8 per\u00f2 costretta a ritirarsi quando intervengono WereGarurumon e Garudamon.\nIl Digimon si fa rivedere successivamente, provando a strappare Ken Ichijouji dalle grinfie di Yukio Oikawa. Il Digimon cerca continuamente di colpire il camion di Oikawa con dei raggi provenienti dai suoi occhi, al punto che Oikawa la definisce \"una seccatura\". LadyDevimon sembra implacabile nella sua missione, ma si ritrova a dover fare i conti con Silphymon. La loro battaglia diventa presto tremenda. Tuttavia, al tramonto, LadyDevimon ha la meglio e prende in ostaggio uno dei ragazzi che si trovano nella zona in cui era precipitata Silphymon poco prima a causa dei suoi colpi: lo scopo del Digimon \u00e8 avere cos\u00ec uno scudo umano e impedire a Silphymon di attaccare. Ci\u00f2 nonostante, Yolei, furiosa per il comportamento codardo di LadyDevimon, la colpisce nella schiena con uno skateboard, facendole lasciare l'ostaggio. Quando le vengono chiesti i motivi delle sue azioni malvagie, LadyDevimon ride e spiega che a lei piace fare soffrire agli altri. Quindi, il Digimon attacca Yolei con l'intento di farla a pezzi, costringendo Silphymon, seppur controvoglia, a uccidere LadyDevimon.\nIn Italia \u00e8 doppiata da Anna Cesareni.\nMarineDevimon.\n \u00e8 un Digimon animale acquatico di livello evoluto che appare in alcuni episodi di \"Adventure 02\" come componente delle Armate di Demon e leale seguace del suo maestro. Appare per la prima volta il 26 dicembre, nelle acque della baia di Tokyo, minacciando una nave da crociera sulla quale stava avvenendo un matrimonio. TK aiuta i passeggeri della nave a mettersi al sicuro, mentre Cody, Submarimon e Angemon combattono contro il Digimon malvagio. Quando Ikkakumon giunge in aiuto e superdigievolve in Zudomon, MarineDevimon utilizza le sue braccia per proteggersi dall'attacco Martello Saettante. Successivamente si immerge e utilizza il suo inchiostro per coprire la sua fuga, temendo di dover avere a che fare con tre Digimon in una volta.\nMarineDevimon appare nuovamente all'imbrunire, avendo ricevuto l'ordine da Demon di prendere Ken dalle grinfie di Yukio Oikawa; tuttavia, il Digimon malvagio si ritrova a fare i conti con Shakkoumon. Mentre i due enormi Digimon combattono nei pressi di un ospedale, TK, Cody e Shuu Kido, uno dei due fratelli di Joe, vi entrano e aiutano nell'evacuazione dei pazienti. Quando uno dei tentacoli di MarineDevimon distrugge un muro, Cody urla e Shakkoumon utilizza il suo Sguardo Infrarosso per sconfiggere e distruggere il demone acquatico.\nDiaboromon.\nIntrodotto nel secondo film dedicato ai Digimon, \"Our War Game!\", , Digimon sconosciuto di livello mega, appare all'improvviso su internet sotto forma di Digiuovo e inizia ad attaccare la rete subito dopo essersi schiuso e quindi pur essendo ancora solo nella sua forma al livello primario di Kuramon, ma digievolve ben presto in quella di livello primo stadio di Tsumemon. Willis riveler\u00e0 successivamente di essere lui il creatore di Diaboromon, il quale poi divent\u00f2 malvagio a causa di un virus. Quando, dopo essersi accorti del pericolo, Tai e Izzy, insieme ad Agumon e Tentomon, lo affrontano \u00e8 gi\u00e0 arrivato al suo livello intermedio, Keramon. Durante la battaglia, Keramon superdigievolve oltre il livello campione, direttamente nella sua forma di livello evoluto, Infermon (bypassando quindi la forma di \"Chrysalimon\"). Agumon e Tentomon quindi digievolvono in Greymon e Kabuterimon, ma vengono presto sconfitti. Poco dopo l'arrivo di Matt e TK, che si uniscono anch'essi alla battaglia, Infermon megadigievolve Diaboromon. Sfruttando la rete da lui attaccata, si infiltra in una base militare americana e lancia un missile nucleare prima di riprodurre migliaia di cloni di s\u00e9 stesso e di sfidare i Digiprescelti a scoprire quale sia l'originale. Distruggere quest'ultimo vorrebbe dire eliminare tutti i cloni e fermare il missile. Diaboromon si confronta quindi con WarGreymon e MetalGarurumon, ma l'enorme quantit\u00e0 di e-mail ricevute da Izzy da parte di tutti gli altri Digiprescelti del mondo causa un rallentamento nel processore, cos\u00ec che anche i due Digimon sono pi\u00f9 lenti e Diaboromon li sconfigge facilmente. Tuttavia, il legame che c'\u00e8 tra Tai e Matt e i loro Digimon partner, Agumon e Gabumon, fa s\u00ec che i due ragazzi riescano a entrare nella rete e a raggiungere i loro Digimon che, incoraggiati dai due partner, DNAdigievolvono Omnimon e sconfiggono le copie di Diaboromon. Il vero Diaboromon risulta per\u00f2 essere ancora troppo veloce, ma Izzy provvede a inoltrargli a sua volta tutte le e-mail arrivategli per rallentare anche il suo processore, cos\u00ec che Omnimon alla fine riesce a eliminarlo e a fermare i missili.\nDiaboromon, per\u00f2, non \u00e8 sparito definitivamente come sembra e torna in \"Diaboromon Strikes Back!\", questa volta dovendo misurarsi anche con i Digiprescelti di \"Adventure 02\". Milioni di Kuramon invadono la rete e poi cominciano a emergere nel mondo reale tramite i messaggi di posta sui cellulari e sui computer. La causa \u00e8 ancora una volta Diaboromon, che si annida nella rete. Omnimon lo raggiunge con Tai e Matt e lo distrugge ancora una volta, ma il tutto si rivela una trappola. Diaboromon aspettava infatti che i Digiprescelti aprissero il varco digitale per raggiungerlo e, dopo la sconfitta riportata, si frammenta in milioni di Kuramon e accede al mondo reale. Successivamente, tutti i Kuramon presenti nel mondo reale si riuniscono e formano un gigantesco Digiuovo, che si schiude poco dopo rivelando Armageddemon, un Digimon di livello mega, forma alternativa di Diaboromon. Omnimon torna nel mondo reale e affronta Armageddemon, ma dopo uno scontro epico \u00e8 il Digimon malvagio ad avere la meglio, lasciando Omnimon senza forze residue. Quando tutto sembra perduto, Davis e Ken si rincontrano sul luogo dello scontro con Veemon e Wormmon, i quali digievolvono rapidamente in Imperialdramon Fighter Mode iniziando poi a combattere con Armageddemon. Tuttavia, il Digimon \u00e8 troppo forte anche per lui e Imperialdramon Fighter Mode viene sconfitto. Quando tutto sembra perduto, per\u00f2, le parole di Davis che esorta gli altri a non arrendersi riattivano Omnimon, che con le ultime energie residue evoca una spada, la Omni Sword. Imperialdramon Fighter Mode trova le forze per prenderla e, cos\u00ec facendo, diventa Imperialdramon Paladin Mode. Con i suoi nuovi poteri, il Digimon resiste agli attacchi di Armageddemon e lo trafigge con l'Omni Sword, sconfiggendolo. Armageddemon si scompone nuovamente in milioni di Kuramon. Cody, per\u00f2, esorta tutti i presenti a dare forza all'Omni Sword grazie ai propri telefoni cellulari. La spada riesce quindi a eliminare tutti i Kuramon, cancellando per sempre la minaccia di Diaboromon.\n\u00c8 doppiato in italiano da Roberto Stocchi. Nella versione giapponese, invece, Diaboromon \u00e8 completamente muto.\nAltri umani.\nDaigo Nishijima.\nSotto copertura come insegnante supplente di calligrafia nella classe di Tai, \u00e8 un agente del governo per un'organizzazione che monitora l'attivit\u00e0 dei Digimon a cui \u00e8 stato chiesto di sorvegliare Tai e gli altri digiprescelti nella scuola. Nel quarto film di Digimon Adventure tri. viene rivelato che egli stesso, come anche Maki Himekawa, \u00e8 stato uno degli originali cinque digiprescelti che precedettero Tai e gli altri. Il partner Digimon di Daigo, LoaderLiomon, con quattro degli altri cinque ha sconfitto i Padroni delle Tenebre digievolvendo in Baihumon, uno dei quattro Digimon Supremi. La vittoria tutta via ha richiesto un prezzo terribile, sacrificando il digimon di Maki, Tapirmon, la quale non pu\u00f2 pi\u00f9 rinascere. Ci\u00f2 segna irrimediabilmente la vita di Maki che impazzisce dal dolore. Daigo, rimasto il pi\u00f9 vicino a Maki, dopo la loro avventura a Digiworld, comprende che ella non si \u00e8 mai ripresa per la perdita del suo digimon, cercando di starle vicino per aiutarla, iniziando a sviluppare dei sentimenti per lei. Nella lotta dei digiprescelti contro Meicomoon, Daigo nel tentativo di salvare Tai da un suo attacco, viene ferito mortalmente. Riesce tutta via a teletrasportare entrambi in una base di Digiworld, dove sono presenti anche i digiprescelti di Adventure 02 in stato dormiente. Prossimo a morire per le ferite riportate, Daigo riesce come ultima cosa a trasferire Tai e gli altri nel mondo reale.\nMaki Himekawa.\n \u00e8 la superiore di Daigo Nishijima nell'agenzia governativa, nella quale lavora con un approccio pi\u00f9 serio di lui. Si conoscono sin da piccoli e in passato sono stati una coppia. Maki sembra essere molto coinvolta negli incidenti relativi ai Digimon, al punto di seguire i digiprescelti quando questi tornano a Digiworld in cerca dei propri partner, dopo il reboot. Nasconde informazioni cruciali ai ragazzi fin quando questi non le scoprono da soli, come il fatto che Meicoomon \u00e8 la causa delle infezioni dei Digimon o la scomparsa dei loro compagni Digiprescelti. Nel quarto film di Digimon Adventure tri. viene rivelato che lei stessa, come anche Daigo, \u00e8 stata una degli originali cinque digiprescelti che precedettero Tai e gli altri nella lotta contro i Padroni delle Tenebre. Il partner di Maki, Tapirmon, nella forma al livello evoluto, Megadramon, fu sacrificato per usare il potere degli altri Digimon partner che si erano evoluti nei quattro Digimon Supremi. Ci\u00f2 per\u00f2 si riveler\u00e0 un sacrificio estremo poich\u00e9, Tapirmon non sarebbe pi\u00f9 potuto rinascere. Questo segna la vita di Maki, la cui perdita del suo digimon la fa impazzire. Daigo Nishijima, rimastole vicino nota il suo cambiamento vedendo che Maki \u00e8 diventata distaccata e fredda. Negli anni che seguirono Maki si concentr\u00f2 nello studio del mondo digitale, per trovare un modo di riavere il suo digimon.\nAltri Digimon.\nDigimon alleati.\nKoromon.\n \u00e8 un Digimon micro di livello primo stadio che appare nel film omonimo dedicato ad \"Adventure\" e ne \u00e8 in qualche modo il protagonista. Ha una personalit\u00e0 giocosa, contraddistinta dall'ingenuit\u00e0 e della curiosit\u00e0 di un neonato, oltre a una natura concentrata su s\u00e9 stesso. Per ringraziare qualcuno, il Digimon lo bacia sulla bocca e avvolge le sue orecchie intorno al volto dell'umano.\nLa prima forma in cui appare Koromon \u00e8 quella di uno strano Digiuovo che fuoriesce durante la notte dal computer dei Kamiya. Il giorno seguente il Digiuovo si schiude e d\u00e0 vita a \"Botamon\". Tai e Kari fanno presto amicizia con lui, lo rincorrono per tutta la casa, richiamandolo poi con il fischietto di Kari, e quest'ultima gioca con le bolle che il Digimon \u00e8 in grado di produrre. I due fratelli lo sfamano poi con della cioccolata, causando la sua Digievoluzione in Koromon.\nIn grado di parlare ora, Koromon fa delle domande e diventa ancora pi\u00f9 amico di Tai e Kari. La notte seguente, tuttavia, Koromon digievolve in \"Agumon\" e porta Kari a fare un giro. Quando uno strano Digiuovo appare nel cielo si schiude e d\u00e0 vita a Parrotmon, Agumon digievolve ancora in \"Greymon\" per combatterlo.\nKoromon ha un profondo impatto non solo sul nucleo familiare dei Kamiya, ma sul mondo in generale. Coloro che assistono alla battaglia tra la sua Digievoluzione Greymon e Parrotmon sarebbero poi diventati dei candidati a essere Digiprescelti. Infatti, i Digiprescelti che avrebbero poi salvato il mondo scoprono che tutti loro assistettero a questa battaglia dopo essere tornati sul luogo dello scontro tra i due Digimon al ritorno nel mondo reale, rendendosi poi conto che l'ottavo bambino prescelto, il Digiprescelto mancante, deve aver assistito alla stessa battaglia. Kari, in particolare, sembra dimostrare di ricordarsi non solo dei Digimon, ma di Koromon in particolare quando incontra il Koromon partner di Tai.\nMeramon.\n \u00e8 un Digimon di fuoco di livello campione che appare principalmente nell'episodio di \"Adventure\" \"Sora in pericolo\". Risiede sul Monte Panoramico, una montagna dalla quale sgorga l'acqua che giunge al Villaggio degli Yokomon. \u00c8 la prima vittima degli Ingranaggi Neri di Devimon. Quando si scatena nei pressi del Villaggio degli Yokomon, l'acqua si prosciuga ben prima del suo arrivo. Viene liberato dal controllo dell'Ingranaggio Nero da Birdramon e ritorna sul suo Monte.. Successivamente, si unisce a Mimi e Joe per aiutare a sconfiggere i Padroni delle Tenebre..\nIn \"Adventure 02\", alcuni Meramon si trovano sotto il controllo degli Anelli del Male dell'Imperatore Digimon in una zona dominata dal fuoco sotto l'influsso di un Obelisco di Controllo. I Digimon mettono seriamente in difficolt\u00e0 i Digiprescelti, poich\u00e9 gli attacchi di Flamedramon, Halsemon, Digmon e Pegasusmon non possono niente contro di loro. Quando l'Imperatore Digimon e i suoi Airdramon arrivano con il Greymon di Tai sotto il loro controllo, l'Imperatore Digimon cerca di farlo digievolvere in MetalGreymon. Tuttavia non ci riesce, facendolo invece digievolvere in SkullGreymon, il quale mette fuori combattimento i Meramon, Flamedramon, Halsemon, Digmon e l'Obelisco di Controllo.\nIn Italia \u00e8 doppiato da Fabrizio Temperini.\nMonzaemon.\n \u00e8 un Digimon balocco di livello evoluto che appare nell'episodio \"Ora tocca a te, Palmon!\". \u00c8 un Digimon che vive alla Citt\u00e0 dei Balocchi, corrotto da un Ingranaggio Nero di Devimon. Il Digimon rapisce tutti i Digiprescelti e i loro Digimon partner, con l'eccezione di Mimi e Palmon, le quali poi distruggeranno l'Ingranaggio Nero e lo riporteranno alla normalit\u00e0 grazie alla Digievoluzione di quest'ultima in Togemon. In realt\u00e0 \u00e8 un Digimon molto dolce e gentile e si prende cura di tutti i giocattoli scartati alla Citt\u00e0 dei Balocchi. Possiede uno speciale potere che viene dal cuore, dal quale se si viene colpiti si sentir\u00e0 un immediato bisogno di aiutare il prossimo..\nIn \"Adventure 02\", Monzaemon \u00e8 uno dei Digimon che irrompono al concerto di Matt distruggendo tutto. Durante il viaggio in America, un altro Monzaemon appare inoltre a New York, mentre un terzo lo si intravede durante la battaglia finale contro MaloMyotismon.\nIn Italia \u00e8 doppiato da Paolo Marchese.\nAndromon.\n, Digimon androide di livello evoluto, \u00e8 il primo Digimon del suo livello a comparire in \"Digimon Adventure\". I Digiprescelti lo incontrano per la prima volta mentre stanno esplorando una fabbrica. I ragazzi speravano che ci fosse vita umana nella fabbrica, ma una volta arrivati l\u00ec scoprono che tutto \u00e8 automatizzato e gestito dalle macchine. Tai, Sora e Joe sentono uno schianto; quando cercano di capire da dove provenga il rumore, vedono Andromon incastrato, e apparentemente senza vita, sotto gli ingranaggi di una macchina. I tre provano a tirarlo fuori, ma un Ingranaggio Nero viene a contatto con la gamba ferita di Andromon, sviluppando in lui un istinto di vendetta. Nel frattempo, mentre il gruppo si trova nella fabbrica, Izzy si imbatte in un programma che attiva il suo Digivice, ma che sembra condizionare Tentomon, facendolo diventare inconsuetamente caldo. Greymon e Garurumon cercano di combattere Andromon, ma vengono dominati dal Digimon, essendo lui di livello evoluto. Tentomon suggerisce a Izzy di lanciare nuovamente il programma; quando Izzy lo fa, Tentomon digievolve Kabuterimon ed elimina l'Ingranaggio Nero nella gamba di Andromon.\nQuando i Padroni delle Tenebre prendono il controllo di Digiworld, Andromon \u00e8 impegnato nella lotta contro Machinedramon. \u00c8 il primo Digimon amico a trovare i Digiprescelti dopo che Machinedramon li fa precipitare nel sottosuolo. Andromon dice di stare provando a organizzare un fronte di resistenza contro Machinedramon. Quando quest'ultimo irrompe e trova i Digiprescelti, Andromon lo combatte per dare ai ragazzi il tempo di fuggire. Agumon riesce a digievolvere in WarGreymon, sconfiggendo infine il Padrone delle Tenebre grazie al suo Stermina-Dramon. Andromon successivamente aiuta i Digiprescelti a combattere Piedmon, ma, come la maggior parte di loro, viene trasformato in un portachiavi. Dopo essere stato riportato alla normalit\u00e0 da MagnaAngemon, aiuta il resto dei Digiprescelti a combattere Piedmon e la sua armata di Vilemon.\nAndromon torna anche in \"Adventure 02\" come schiavo dell'Imperatore Digimon, controllato da un Anello del Male. Quando Kari rimane intrappolata nel settore della citt\u00e0, l'Imperatore Digimon decide di mandare Andromon a combatterla. I Digiprescelti vengono sovrastati in potenza dal forte Andromon. Ci\u00f2 fa scoppiare Kari in lacrime per cercare di riportarlo alla normalit\u00e0 e per fargli ricordare la sua amicizia con lei e gli altri Digiprescelti. Dopo essersi reso conto di chi fosse la ragazza, il Digimon distrugge l'Anello del Male posto sul suo collo e poi distrugge l'Obelisco di Controllo, liberando i Guardromon della citt\u00e0. L'abilit\u00e0 di Andromon nel combattere l'Anello del Male \u00e8 il primo segnale che gli Anelli del Male non siano completamente efficaci nel controllare Digimon di livello evoluto.\nIn Italia \u00e8 doppiato da Fabrizio Temperini.\nLeomon/BlackLeomon/SaberLeomon.\n \u00e8 un Digimon animale di livello campione e il primo Digimon amico che i Digiprescelti incontrano sull'isola di File costringendolo ad attaccare i ragazzi contro la sua volont\u00e0. Viene liberato dall'influsso di Devimon per salvare Tai e Agumon da Devimon stesso. Tuttavia, viene infettato da un altro Ingranaggio Nero e ricade sotto il controllo del Digimon malvagio. Quando gli viene ordinato di uccidere TK e Patamon viene ulteriormente infettato da altri sette Ingranaggi Neri, che lo fanno divenire , diventando pi\u00f9 grande e subendo un notevole incremento di potere, che arriva quasi ai livelli di un Digimon di livello evoluto, la cui tonalit\u00e0 di colore si scurisce, dandogli il potere di rendere inermi Greymon e Garurumon con il suo Pugno Regale. Quando viene liberato dai bambini, li aiuta nella battaglia finale contro Devimon. Li aiuta anche a costruire una zattera di cui i ragazzi avevano bisogno per recarsi nel continente di Server.\nQuando i Digiprescelti salvano il mondo da Myotismon, i Padroni delle Tenebre si impadroniscono di Digiworld. Leomon \u00e8 tra coloro che provano a resistergli. Dopo essere stato esposto pi\u00f9 volte al potere dei Digivice dei Digiprescelti quando era sotto il controllo di Devimon, Leomon ha acquisito l'abilit\u00e0 di digievolvere al suo livello mega, . Libera Mimi, Joe, Palmon, Gomamon e Ogremon dall'attacco di MetalEtemon e li porta al ristorante di Digitamamon, ormai in stato di abbandono. Durante l'attacco di MetalEtemon, Leomon megadigievolve SaberLeomon per combatterlo. Si frappone quindi tra Mimi e un attacco del nemico, venendo ferito mortalmente. Gomamon superdigievolve immediatamente Zudomon e attacca con il suo Martello Saettante, ma non riesce a ferire MetalEtemon, la cui corazza \u00e8 fatta di metallo Digiclonoide. Tuttavia, attaccando con il Martello Boomerang, Zudomon riesce a creare una crepa nella corazza del nemico. SaberLeomon affonda le sue zanne nella crepa creatasi in MetalEtemon, sconfiggendo il Digimon malvagio e poi tornando Leomon. Morente, Leomon giunge a una tregua con il suo arcinemico, Ogremon. Con l'Ingranaggio Nero distrutto, i suoi dati si riconfigurano in un Digiuovo, che riporta in vita Leomon dopo la sconfitta di Apokarimon.\n\u00c8 doppiato in giapponese da Hiroaki Hirata e in italiano da Paolo Marchese\nIn \"Adventure 02\", un Leomon appare durante la battaglia finale contro MaloMyotismon. Tuttavia, non \u00e8 lo stesso Leomon incontrato dai Digiprescelti.\nIl Leomon della prima serie, tornato in vita, riappare in \"Digimon Adventure tri.\", cercando di tenere Ogremon, infetto, lontano dal mondo reale, in cui si reca tramite delle distorsioni. Incontra poi i digiprescelti nel mondo reale, per rendergli conto della situazione. Egli stesso subisce i primi sintomi dell'infezione. Qui subisce un'infatuazione per la carineria di Meicoomon al punto che, quando viene rapita da Gennai nei panni dell'Imperatore Digimon, combatte contro quest'ultimo e Imperialdramon, insieme a Vikemon e Rosemon, per riportarla indietro, riuscendovi. Tuttavia, Meicoomon soccombe all'infezione e lo uccide nel mondo reale, cosa che gli impedir\u00e0 di tornare in vita come Digiuovo, almeno fino al reboot di Digiworld.\nOgremon.\n, evil Digimon di livello campione, \u00e8 l'unico Digimon che decide di servire Devimon di sua spontanea volont\u00e0, avendo stipulato un accordo che gli consentir\u00e0 di uccidere Leomon quando non sar\u00e0 pi\u00f9 di nessuna utilit\u00e0 per Devimon. Tuttavia, prima della battaglia finale, Devimon afferra Ogremon per la gola e lo trasforma in un aggregato di Ingranaggi Neri, subito assimilati all'interno del suo corpo dal Digimon malvagio insieme a tutti gli altri presenti sull'Isola di File per avere un potere maggiore e distruggere i Digiprescelti. Ogremon, ora parte del corpo di Devimon, assiste il suo padrone durante la battaglia colpendo duramente Leomon, ma viene poi dislocato dal corpo di Devimon da un intervento di Angemon.\nDopo la distruzione di Devimon per mano di Angemon, Ogremon scappa. Il Digimon torna contro i Padroni delle Tenebre, costretto a combattere contro di loro. Viene rivelato che Ogremon non era mai stato propriamente malvagio, il suo unico desiderio era di battersi con Leomon e nient'altro. Dopo essere stato ferito dalla caduta della meteora contenente MetalEtemon, Ogremon si allea con Mimi e Joe dopo che i due si dividono dagli altri bambini prescelti. Dopo la morte di Leomon, Ogremon decide di aiutare i ragazzi in ogni modo per onorare la memoria del suo rivale. Dopo la sconfitta dei Padroni delle Tenebre e di Apokarimon, Ogremon decide di andarsene nuovamente per aspettare il giorno in cui lui e Leomon potranno riprendere la loro rivalit\u00e0.\nOgremon viene menzionato nel primo episodio di \"Digimon Adventure 02\", quando TK e Kari scherzano tra di loro dicendo che il loro professore gli somiglia. Compare poi nell'epilogo dell'ultimo episodio, quando Joe insegna a suo figlio come trattare i Digimon usando Ogremon come esempio (un chiaro rimando alle cure prestate da Joe a Ogremon nella prima serie dopo che quest'ultimo era stato ferito).\nIn Italia \u00e8 doppiato da Carlo Marini.\nSukamon e Chuumon.\nQuando Mimi e Palmon, rimaste sole, finiscono su un frammento dell'Isola di File, incontrano , Digimon mutante di livello campione, e , Digimon animale di livello intermedio, che esigono un bacio da Mimi come prezzo da pagare per passare nella loro foresta. Quando la ragazza rifiuta, i due iniziano a tirarle escrementi e lei scappa, mentre poco dopo provano a rubare la sua borsa. Tuttavia, ci\u00f2 comporta che il Digivice di Mimi inizi a brillare, purificando i due. Subito dopo, i due Digimon rivelano a Mimi di aver visto Izzy e Tentomon e la conducono da loro. Tempo dopo, Chuumon e Sukamon compaiono come soldati dell'esercito di Myotismon allenato da Nanimon. Tuttavia, i due si stancano presto a causa dei suoi metodi troppo severi. Il giorno in cui si forma il Monte Spirale, Sukamon cade in una profonda voragine e muore. Chuumon riesce a sopravvivere ed \u00e8 costretto a difendersi da solo fino al ritorno dei Digiprescelti. Si sacrifica poi per proteggere Mimi da un coltello lanciatole da Piedmon, che l'aveva scelta per essere la prima a morire. Quando i Padroni delle Tenebre e Apokarimon vengono sconfitti, entrambi i Digimon rinascono.\nTre anni dopo, in \"Adventure 02\", gli stessi Sukamon e Chuumon chiedono un appuntamento a Mimi dopo che Shurimon riesce a liberare Digitamamon dalla Spirale del Male. Mimi reagisce dando loro un pugno che li spedisce dall'altra parte del lago. Anche se Sukamon \u00e8 disegnato sul modello di un cumulo di escrementi, nella versione americana Mimi descrive il Digimon come simile a \"crema pasticciera\".\nInoltre, quando i Digiprescelti vanno in giro per il mondo a rimandare a Digiworld i Digimon comparsi sulla Terra, un Sukamon e un Chuumon appaiono a New York; tuttavia, questi non sono gli stessi Digimon con cui i Digiprescelti hanno avuto a che fare in passato.\nCentarumon.\n \u00e8 un Digimon animale di livello campione che appare in diversi episodi di \"Adventure\". \u00c8 il guardiano del tempio costruito in onore dei Digiprescelti originali. Tuttavia, il Digimon rimane vittima di uno degli Ingranaggi Neri di Devimon, il quale viene poi distrutto da Kabuterimon e Palmon. Successivamente, Centarumon rivela a Izzy e Mimi la storia dei Digivice, ma prima che possa dirgli di pi\u00f9 il gruppo viene attaccato da Leomon, a sua volta posseduto da un Ingranaggio Nero di Devimon. Centarumon combatte contro di lui, ma non pu\u00f2 nulla contro il potente guerriero finch\u00e9 la luce dei Digivice caccia via il Digimon posseduto.. \u00c8 Centarumon a scoprire il Muro di Fuoco e ad informare Gennai dell'attacco di Apokarimon. Dopo la sconfitta del Digimon malvagio, Centarumon ritorna dai Digiprescelti al fianco di Gennai.\nIn \"Adventure 02\", un Centarumon \u00e8 il Digimon partner di una Digiprescelta americana di nome Maria e aiuta i Digiprescelti a New York a sconfiggere un Cherrymon. Lo stesso Centarumon appare durante la battaglia finale contro MaloMyotismon.\nIn Italia \u00e8 doppiato da Diego Reggente e da Vittorio Amandola .\nElecmon.\n \u00e8 un Digimon mammifero di livello intermedio che appare in alcuni episodi di \"Adventure\". Il Digimon appare per la prima volta nel ruolo di guardiano della Citt\u00e0 della Rinascita, il villaggio dove i Digimon di livello primario nascono e crescono. Quando TK e Patamon capitano nella Citt\u00e0, Elecmon li vede come degli invasori, credendo che volessero fare del male ai Digimon neonati. TK interrompe il litigio tra Elecmon e Patamon e propone di sistemare le cose in una sfida al tiro alla fine, che viene vinta da Patamon. I tre divengono quindi amici. Successivamente, il suo villaggio viene distrutto dai Padroni delle Tenebre, ma Elecmon riesce a sopravvivere, aiutando i Digiprescelti nella battaglia finale contro Piedmon e il suo gruppo di Vilemon.\nIn \"Adventure 02\", un Elecmon fa la sua apparizione in una foresta che BlackWarGreymon sta attraversando. \u00c8 probabilmente lo stesso Elecmon della serie precedente.\nNella stessa serie, l'Imperatore Digimon insegue un Elecmon cavalcando un Tuskmon e lo cattura. Il Digimon viene quindi costretto a combattere contro un altro Elecmon sotto il controllo dell'Anello del Male. Cody, Digmon e Tentomon liberano dalla fortezza dell'Imperatore moltissimi Elecmon insieme ad alcuni Deramon, Floramon e Mushroomon. Un altro gruppo di Elecmon viene visto fuggire da una citt\u00e0 distrutta da Kimeramon. Un altro Elecmon \u00e8 il Digimon partner di un Digiprescelto francese senza nome e probabilmente \u00e8 lo stesso che compare durante la battaglia finale contro MaloMyotismon.\nL'Elecmon della prima serie compare nuovamente in \"Digimon Adventure tri.\". Nel secondo film, viene mostrato, spaventato, mentre Leomon e Ogremon combattono, mettendo a ferro e fuoco la Citt\u00e0 della Rinascita, sotto lo sguardo soddisfatto di un uomo con le sembianze dell'Imperatore Digimon, che si riveler\u00e0 poi essere Gennai. Dopo il reboot di Digiworld, nel quarto film, \u00e8 nuovamente impegnato a gestire la Citt\u00e0, quando TK finisce l\u00ec a causa di una distorsione. Elecmon si prende cura del ragazzo rimasto ferito a una gamba, pur non ricordandosi di lui a causa del reboot.\nIn Italia \u00e8 doppiato da Francesco Meoni.\nWhamon.\nI Digiprescelti incontrano , Digimon animale acquatico di livello campione, per la prima volta mentre sono in viaggio per il Continente di Server, anche se il Digimon non \u00e8 nel suo stato migliore. Infatti, Whamon \u00e8 infettato da un Ingranaggio Nero e ingoia i ragazzi. Quando i bambini prescelti giungono nello stomaco del Digimon, scoprono l'Ingranaggio Nero incastonato al suo interno. Tai usa il suo Digivice per distruggerlo, liberando Whamon dalla sua influenza. Il Digimon espelle quindi i ragazzi dal suo corpo tramite lo sfiatatoio, distruggendo per\u00f2 la zattera dei ragazzi. Per riparare al danno, Whamon si offre di portarli a Server. Quando i bambini prescelti gli chiedono se per caso sappia qualcosa dei Digimedaglioni, il Digimon gli dice di aver visto Devimon nascondere qualcosa sott'acqua tempo prima. I ragazzi tornano all'interno di Whamon e quest'ultimo li porta in una caverna sottomarina, dove i ragazzi trovano i Digimedaglioni dopo aver liberato Drimogemon da un Ingranaggio Nero. Whamon conduce poi i ragazzi a Server.\nI Digiprescelti rincontrano successivamente Whamon quando vengono messi all'angolo dal Padrone delle Tenebre MetalSeadramon. Whamon arriva giusto in tempo a salvarli, portandoli nelle profondit\u00e0 dell'Oceano di Net. Dopo aver seminato i Divermon, Whamon riporta i ragazzi in superficie, dove vengono immediatamente attaccati da MetalSeadramon. Whamon usa la sua Onda Centrifuga per trascinare via i Divermon che aiutavano il loro padrone nella lotta e poi, successivamente, quando WarGreymon viene catturato dalle zanne di MetalSeadramon, lo salva dando una testata al nemico. Furioso, MetalSeadramon colpisce Whamon con il suo Raggio Iperbolico, aprendo un buco all'interno del suo cranio e ferendolo quindi a morte. Mentre Whamon lentamente muore, il Digimon implora i Digiprescelti di salvare il mondo digitale.\nWhamon torna successivamente in un'occasione in \"Adventure 02\", salvando la maggior parte dei nuovi Digiprescelti dall'essere intrappolati in una piattaforma petrolifera di terra mentre vengono attaccati da un MegaSeadramon sotto l'influenza dell'Imperatore Digimon. Questo \u00e8 uno dei casi in cui un Digimon conserva i propri ricordi nonostante sia stato distrutto e sia poi tornato in vita.\nIn Italia \u00e8 doppiato da Diego Reggente .\nPiximon.\nI Digiprescelti incontrano per la prima volta , Digimon folletto di livello evoluto, quando il Digimon li salva dall'attacco di un Kuwagamon con le sue Bombe Sotterranee. Disgustato dal comportamento riluttante dei Digiprescelti, il piccolo mago decide di allenare il gruppo nella sua casa nella foresta, situata nel deserto e nascosta da un velo magico di cui Etemon non \u00e8 a conoscenza. Il suo insegnamento si focalizza su Tai e Agumon, che hanno bisogno di ritrovare fiducia l'uno nell'altro dopo la Digievoluzione sbagliata in SkullGreymon; infatti, il Digimon li porta in una caverna, sfidandoli a uscirne, mentre fa pulire i pavimenti al resto del gruppo. Matt e Izzy sgaiattolano fuori dalla torre per trovare le loro Digipietre e le trovano in un pozzo all'esterno della foresta di Piximon. Tuttavia, Etemon li localizza e spedisce un Tyrannomon a occuparsi di loro. Quando Tyrannomon penetra nella foresta, Piximon erige una barriera a protezione di s\u00e9 stesso e del gruppo. Piximon potrebbe attaccare lui stesso Tyrannomon, vincendo anche con relativa facilit\u00e0, ma il Digimon cerca di guadagnare tempo per permettere a Tai di tornare con Greymon e distruggere il Digimon nemico, cosa che effettivamente accade poco dopo. Questo perch\u00e9 sapeva fin dall'inizio che i Digiprescelti avrebbero salvato il mondo.\nSuccessivamente, Piximon ritorna per salvare i Digiprescelti dai Padroni delle Tenebre. Infatti, si sacrifica per permettere ai Digiprescelti di raggiungere il Monte Spirale. \u00c8 anche il primo a menzionare il fatto che i Digiprescelti possiedono qualcosa che ai Padroni delle Tenebre manca, qualcosa che conferisce una grande forza. Nella versione giapponese, Piximon parla molto velocemente con una voce in falsetto e finisce sempre le proprie frasi con la sillaba \"pi\".\nIn Italia \u00e8 doppiato da Stefano Onofri.\nDigitamamon.\n, Digimon perfetto di livello evoluto, fa la sua prima apparizione gestendo un ristorante insieme a Vegiemon e costringendo Joe e Gomamon a lavorare per pagare il loro conto, a causa del fatto che Digitamamon accetta solo dollari americani e non yen con cui Joe intendeva pagare. Matt giunge al ristorante e decide di aiutare Joe a estinguere il suo debito anche per garantire la sicurezza di Joe quando Digitamamon fa riferimento a \"incidenti\" che potrebbero capitare al suo amico dopo che DemiDevimon lo paga appunto per trattenere Matt al ristorante.\nDemiDevimon instilla poi il seme del dubbio in Matt quando gli dice che Joe causa deliberatamente i disastri che capitano in continuazione al ristorante affinch\u00e9 Matt rimanga l\u00ec per sempre. Matt alla fine non ce la fa pi\u00f9 ed esplode, gridando contro Joe. Tuttavia, quando Tai, Agumon, TK e Patamon li trovano, Matt decide di andarsene. Digitamamon, sapendo che perder\u00e0 il denaro se ci\u00f2 accadr\u00e0, diventa pi\u00f9 grande e li attacca. Vegiemon afferra TK e lo tiene per la caviglia; quindi Joe salta coraggiosamente su Vegiemon, liberando TK e provando la sua affidabilit\u00e0. Matt rimane sconvolto di come Joe abbia aiutato TK nonostante lui gli avesse urlato contro. I pensieri di Matt riguardo all'amicizia permettono quindi a Garurumon di superdigievolvere WereGarurumon e di sconfiggere Digitamamon.\nIn \"Adventure 02\", Digitamamon gestisce di nuovo un ristorante vicino a un lago e il conto crea ancora problemi, stavolta a Yolei. Quando la ragazza prova a pagare, Digitamamon dice di accettare solo dollari americani. Tuttavia, arrivano Mimi e Palmon, accompagnate da Michael e Betamon, che paga il conto del gruppo. TK capisce che quello \u00e8 lo stesso Digitamamon che costrinse Joe e Matt a lavorare per lui. Tuttavia, Digitamamon spiega di essere cambiato dopo quella difficile esperienza e di essere in buona fede. Decide quindi di rinunciare a far pagare il conto ai ragazzi, offrendogli il pasto. Tutti, tranne Yolei, ancora infuriata con il Digimon, credono che lui stia dicendo la verit\u00e0.\nQuando un Gorillamon sotto il controllo della Spirale del Male attacca, Digitamamon si frappone tra lui e i Digiprescelti, ma viene scagliato via. Dopo che Gorillamon viene liberato, Digitamamon torna indietro rotolando. Ma stavolta il Digimon ha, non vista, una Spirale del Male all'interno del suo guscio, cosa che lo fa tornare a essere il Digimon aggressivo della prima serie. Quando gli attacchi di Flamedramon, Halsemon e Digmon non riescono nemmeno a scalfire il suo guscio, Mimi prova a convincere Digitamamon a smetterla poich\u00e9 lei non crede che lui sia malvagio, ma il Digimon la colpisce. Questo fa infuriare Yolei, che aggredisce verbalmente il Digimon con un discorso colmo di verit\u00e0, cosa che fa attivare il Digiuovo della Sincerit\u00e0. Halsemon torna Hawkmon e poi armordigievolve Shurimon. Shurimon usa uno dei suoi shuriken per tenere l'apertura del guscio di Digitamamon aperta, mentre Pegasusmon e Nefertimon lo immobilizzano. Shurimon attacca quindi con il suo Shuriken in Estensione, distruggendo la Spirale del Male e liberando Digitamamon dalla sua influenza.\nIn un episodio successivo, i Digiprescelti ritrovano Digitamamon come chef di un altro ristorante, con Tapirmon come cameriere, ma il Digimon rivela di non essere lo stesso Digitamamon incontrato in precedenza, bens\u00ec un suo parente. I due assistono i Digiprescelti nell'impedire a BlackWarGreymon di distruggere l'ultima Pietra Sacra (che si rivela essere la ragione per cui la salsa usata da Digitamamon per i suoi piatti sia cos\u00ec gustosa) attaccando Arakenimon e Mummymon, ma Digitamamon e Tapirmon vengono presto messi fuori combattimento, immobilizzati dalle bende di Mummymon.\nUn altro Digitamamon, diverso dai due incontrati dai Digiprescelti, appare anche durante la battaglia finale contro MaloMyotismon.\nLa sua tecnica \u00e8 \"Sindrome da Incubo\", con cui Digitamamon scaglia un proiettile di energia oscura dall'apertura del suo guscio che intrappola i nemici in un incubo senza fine.\nIn Italia \u00e8 doppiato da Franco Mannella.\nTapirmon.\n \u00e8 un Digimon animale di tipo intermedio che fa la sua prima apparizione nell'episodio di \"Adventure 02\" \"L'ultima Pietra Sacra\". Tapirmon \u00e8 il cameriere del ristorante cinese di Digitamamon e serve ad Arakenimon e Mummymon la specialit\u00e0 della casa, la zuppa di ramen. Tuttavia, quando Mummymon pretende di conoscerne la ricetta, Tapirmon e Digitamamon si rifiutano di rivelarne i segreti. Quando i Digiprescelti arrivano al ristorante scoppia quasi uno scontro tra le fazioni, interrotto quando Digitamamon e Tapirmon fuggono via, inseguiti da Mummymon. Il Digimon e la sua compagna Arakenimon seguono i due fino alla foresta vicina, dove si imbattono in una sorgente naturale - la sorgente dalla quale proviene la zuppa.\nTapirmon e Digitamamon provano a impedire a Mummymon di abbeverarsi alla sorgente, tuttavia il Digimon li lega con le sue bende e vi immerge la lingua, causando la fuoriuscita della Pietra Sacra. Mentre i loro Digimon sono impegnati a combattere BlackWarGreymon, gli indifesi Digiprescelti vengono minacciati da Arakenimon, fermamente intenzionata a ucciderli, ma Digitamamon e Tapirmon attaccano lei e Mummymon cos\u00ec che i ragazzi possano proteggere la Pietra. Dopo la fine della battaglia, Digitamamon invita il gruppo al suo ristorante per il pasto della vittoria.\nUn Tapirmon diverso da quello incontrato dai Digiprescelti appare anche durante la battaglia finale contro MaloMyotismon.\nUn Tapirmon \u00e8 il Digimon partner di Maki Himekawa in \"Digimon Adventure tri.\". Nella battaglia contro i Padroni delle Tenebre, nella sua forma al livello evoluto, Megadramon, resta ferito per proteggere Maki e Daigo Nishijima e viene poi sacrificato per permettere ai suoi compagni, digievoluti nei Digimon Supremi, di sconfiggere i nemici. Dopo la morte, non riuscir\u00e0 a ricomporsi in un Digiuovo. La cosa segner\u00e0 profondamente la vita di Himekawa, facendola impazzire, e che dedicher\u00e0 tempo e risorse negli anni seguenti, per studiare un modo per avviare il reboot di DigiWorld e farlo tornare in vita. Il reboot effettivamente avviene e Maki reincontrer\u00e0 Tapirmon, che, per\u00f2, non si ricorda di lei, lasciandola in uno stato di shock e disperazione. Non \u00e8 risaputo se in seguito Tapirmon riacquister\u00e0 la memoria.\nOtamamon, Gekomon e ShogunGekomon.\nIl primo , Digimon anfibio di livello evoluto, che i Digiprescelti incontrano si trova in un castello dove lavorano i suoi servi , Digimon anfibi di livello campione, e , Digimon anfibi di livello intermedio. Nel doppiaggio americano viene chiamato semplicemente \"Shogunmon\" dai suoi sottoposti. Molto tempo prima, il Digimon aveva perso un'importante gara canora e per lo shock era caduto in un sonno profondo. I Gekomon e gli Otamamon vengono a sapere da DemiDevimon che Mimi \u00e8 colei che pu\u00f2 salvare il loro re, semplicemente cantando: ShogunGekomon si sveglier\u00e0, infatti, solo sentendo una canzone pi\u00f9 bella di quella che lo sconfisse anni prima. Quando ci\u00f2 accade, ShogunGekomon si sveglia infuriato e inizia ad attaccare chiunque e a distruggere qualsiasi cosa. Palmon digievolve quindi Togemon per salvare Mimi dall'essere schiacciata dal soffitto che \u00e8 in procinto di crollare, mentre MetalGreymon usa i suoi Squali Nucleari per mettere nuovamente fuori combattimento ShogunGekomon. Successivamente, durante la battaglia con i Padroni delle Tenebre, un gran numero di Gekomon e Otamamon provenienti dal castello assiste i Digiprescelti nella loro battaglia finale contro Piedmon e il suo esercito di Vilemon.\nTre anni dopo, in \"Adventure 02\", nella Foresta Oscura un piccolo gruppo degli stessi Gekomon e Otamamon amici di Mimi finisce sotto il controllo degli Anelli del Male dell'Imperatore Digimon e vengono liberati dall'intervento di Togemon e Halsemon, che battono i Fratelli Roachmon e distruggono l'Obelisco di Controllo. Successivamente, in un villaggio sotto il controllo degli Anelli del Male, i Digiprescelti incontrano i membri del gruppo di ShogunGekomon, che hanno trovato rifugio sottoterra e che offrono ospitalit\u00e0 ai ragazzi. Un Ninjamon per\u00f2 scaglia una Spirale del Male su ShogunGekomon mentre lui e i Digiprescelti dormono scatenando la sua furia. Pegasusmon e Nefertimon riescono a raggirarlo, facendogli distruggere per errore l'Obelisco di Controllo, mentre Raidramon e Digmon riescono a metterlo fuori combattimento. Raidramon, Shurimon, Pegasusmon e Nefertimon distruggono poi la sua Spirale del Male.\nIl Gekomon pi\u00f9 di rilievo che appare nelle due stagioni parla con la lisca, biasciando tutte le parole, ed \u00e8 affetto da rotacismo. Questi sembra essere il leader ufficioso degli altri Gekomon e degli Otamamon.\nQuando i Digimon iniziano ad apparire in diverse parti del mondo, uno ShogunGekomon appare improvvisamente a New York e viene catturato dal Digiprescelto americano Tatum e dal suo Digimon partner Airdramon.\nUn Gekomon appare insieme a tutti gli altri Digimon durante la battaglia finale contro MaloMyotismon.\nUn gruppo di Otamamon aiuta i Digiprescelti a ricostruire Digiworld una volta terminata la minaccia dell'Imperatore Digimon.\nGotsumon e Pumpkinmon.\nIl primo , Digimon roccia di livello intermedio, e , Digimon balocco di livello evoluto, vengono conosciuti dai Digiprescelti come presunti scagnozzi di Myotismon, anche se i due preferirebbero non esserlo. Incaricati di cercare l'ottavo bambino prescelto, Gotsumon e Pumpkinmon finiscono a Shibuya, dove rimangono incantati dalla cultura umana e dagli esseri umani stessi e vanno in esplorazione, incontrando Matt, Gabumon e TK, che sono in cerca di Patamon. Quando i due rubano del gelato compare Myotismon, furioso di aver trovato i due a non combinare nulla. Il Digimon malvagio ordina ai due di attaccare Matt, Gabumon e TK e i due non possono fare nulla se non obbedire. Quando si allontanano abbastanza dal loro padrone, tuttavia, i due lasciano perdere perch\u00e9 non vogliono fare del male ai Digiprescelti. Infuriato, Myotismon li attacca. I due provano a combattere contro il potente Digimon, ma non c'\u00e8 nulla da fare. Lo Stormo delle Tenebre di Myotismon li uccide sul colpo.\nIn \"Adventure 02\", i Digiprescelti incontrano numerosi Gotsumon, i quali vengono liberati dal controllo dell'Imperatore Digimon e successivamente aiutano i Digiprescelti a ricostruire Digiworld. Un certo numero di Gotsumon vengono visti fuggire da un villaggio distrutto da Kimeramon. Inoltre, il giorno di Natale, Ken e Matt si recano in Messico e incontrano un Gotsumon all'interno di alcune rovine Maya. Questo Digimon \u00e8 il partner di una Digiprescelta messicana chiamata Chichos. Dopo essere digievoluto in Monochromon, il Digimon aiuta Stingmon a combattere contro Dokugumon e Minotarumon. Inoltre, molti altri Gotsumon sono Digimon partner dei Digiprescelti internazionali incontrati dai Digiprescelti. Uno di questi Digimon partner appare anche durante la battaglia finale contro MaloMyotismon.\nPumpkinmon e Gotsumon in Italia sono doppiati rispettivamente da Francesco Meoni e Stefano Onofri.\nWizardmon.\n \u00e8 un Digimon mago di livello campione, proviene da Witchelny, una parte indipendente di Digiworld. Wizardmon era essenzialmente un solitario che viaggiava per l'intero Digiworld. Durante uno dei suoi viaggi, tuttavia, and\u00f2 vicino a collassare per lo sfinimento. Gatomon lo trov\u00f2, facendolo rimettere in forze e salvando cos\u00ec la sua vita. Successivamente divenne uno dei mercenari di Myotismon, anche se la sua lealt\u00e0 era in realt\u00e0 nei confronti di Gatomon, anch'essa mercenaria dell'Oscuro Signore. Quando Myotismon assegna entrambi alla ricerca dell'ottavo bambino prescelto, Wizardmon scopre l'identit\u00e0 dell'ottavo bambino prescelto e capisce che Gatomon \u00e8 la sua legittima Digimon partner: decide quindi di fare incontrare le due come segno di gratitudine nei confronti di Gatomon per avergli salvato la vita.\nDopo essere riuscito a unire Kari e Gatomon come partner, Wizardmon, insieme a Gatomon, irrompe nella Fortezza di Myotismon per rubare la Digipietra della Luce (colpendo il Bakemon che faceva la guardia in modo da provocargli un'amnesia). Tuttavia, Myotismon scopre il piano dei due Digimon e combatte uno contro uno con Wizardmon nei pressi della Baia di Odaiba. Nonostante le notevoli abilit\u00e0 magiche di Wizardmon, quest'ultimo viene sconfitto quando Myotismon distrugge la sua bacchetta e lo scaglia in mare.\nTuttavia, viene salvato da Zudomon, Patamon, Joe e TK, rivelando loro di possedere la Digipietra della Luce. Dopo che i Digiprescelti e Wizardmon si ritrovano tutti allo studio della Fuji TV, quest'ultimo dimostra a tutti di essere un alleato, curando Lillymon dagli effetti dell'Ombra Paralizzante di Myotismon. Wizardmon e i ragazzi si preparano quindi per un assalto contro il Digimon malvagio. Durante la lotta contro Myotismon, \u00e8 subito evidente che il Digimon \u00e8 immune a qualsiasi tipo di attacco scagliatogli addosso. Tuttavia, Wizardmon, anche se indebolito dalla fatica e dalle ferite riportate nell'ultima battaglia, e privato anche della sua arma principale, \u00e8 il primo a ferire il Digimon vampiro.\nGirandosi, Myotismon \u00e8 sorpreso e furioso nel vedere di non essere riuscito a uccidere Wizardmon al primo tentativo. Wizardmon lancia la Digipietra della Luce a Kari, ma Myotismon \u00e8 determinato a distruggere Wizardmon una volta per tutte. Il Digimon malvagio lo scaglia dunque in un solido muro, convinto di averlo eliminato. Segue una feroce battaglia contro i Digiprescelti, alla quale si unisce anche Angemon, giunto appena in tempo. Myotismon per\u00f2 decide di eliminare i ragazzi e, convogliando tutto il suo potere in un solo attacco, scaglia il mortale Stormo delle Tenebre su Kari e Gatomon.\nMa, in qualche modo, Wizardmon si erge a protezione delle due un secondo prima che l'attacco possa colpire, venendo ferito mortalmente e sacrificando quindi la propria vita per Kari e Gatomon. Mentre Wizardmon giace a terra morente, Gatomon si scusa con lui per averlo coinvolto. La morte del Digimon sar\u00e0 vendicata poco dopo quando Gatomon superidigievolver\u00e0 Angewomon.\nTre anni dopo, in \"Adventure 02\", nell'anniversario della sua morte, i dati di Wizardmon compaiono nel mondo reale e il suo \"fantasma\" inizia a creare attivit\u00e0 alla stazione televisiva della Fuji TV - la sua immagine appare sugli schermi di tutto il palazzo e la sua voce invade tutte le audiocassette. I Digiprescelti si recano alla stazione televisiva per ricordare il sacrificio di Wizardmon; lo spirito del Digimon si fa vedere quando Gatomon lo riconosce. Wizardmon d\u00e0 ai Digiprescelti un avvertimento criptico legato al combattimento che dovranno affrontare.\nPrima di andarsene, Gatomon lo chiama e i due tendono le braccia per cercare di toccarsi, ma non vi riescono perch\u00e9 la zampa di Gatomon passa attraverso la mano di Wizardmon, essendo quest'ultimo un fantasma. Wizardmon quindi indietreggia e fa le sue scuse a Gatomon. Quindi, il suo spirito svanisce, lasciando Gatomon in lacrime al pensiero che, dopo tutto il tempo passato, il suo amico continui a vegliare su di lei. Ci\u00f2 fa di Wizardmon l'unico Digimon in tutta la serie a non essere rinato a Digiworld.\nQualsiasi altro Digimon morto nel mondo reale, infatti, vede i propri dati rispediti nel mondo digitale.\n\u00c8 doppiato in giapponese da Akira Ishida e in italiano da Corrado Conforti.\nBlackWarGreymon.\n \u00e8 un Digimon drago di livello mega. \u00c8 un Digimon famigeratamente temuto con il soprannome di \"Soldato Drago Nero\". Crede nella giustizia e non approva gli atti malvagi di altri.\nDecisa a distruggere i Digiprescelti una volta per tutte (dopo l'umiliazione che le \u00e8 stata inflitta da Paildramon), Arakenimon crea BlackWarGreymon da cento Obelischi di Controllo per portare a termine il compito. Ma quando gli viene impartito l'ordine di finire il lavoro, BlackWarGreymon sorprendentemente si rifiuta di obbedire ad Arakenimon e semplicemente vola via. Successivamente si scoprir\u00e0 che BlackWarGreymon ha sviluppato una mente cosciente, differenziandolo dai suoi simili. Perci\u00f2, BlackWarGreymon \u00e8 considerato un Digimon malvagio per natura. Tuttavia, ci\u00f2 porta BlackWarGreymon a essere confuso sul suo scopo nella vita, con molte domande che necessitano di risposte.\nBlackWarGreymon incontra Agumon, che prova ad aiutarlo. Ma nel bel mezzo della chiacchierata, BlackWarGreymon sente un dolore dentro di s\u00e9 e va via per cercarne la fonte, finendo per distruggere la prima Pietra Sacra. Quando vede Azulongmon dopo la distruzione della terza Pietra Sacra, BlackWarGreymon decide di distruggere tutte le Pietre Sacre per trovare e affrontare Azulongmon, convinto che il Digimon Supremo sia un suo avversario. I Digiprescelti provano diverse volte a fermarlo, ma il Digimon riesce sempre ad avere ragione di loro. Anche quando l'ultima Pietra Sacra \u00e8 protetta dagli sforzi combinati di Paildramon, Silphymon e Shakkoumon, BlackWarGreymon riesce a batterli tutti nonostante le ferite riportate, cosa che porta il Digimon ad avere alcune perdite di olio dalla sua armatura danneggiata. Tuttavia, quando appare Azulongmon, BlackWarGreymon prova a combattere contro il Digimon di livello mega, ma Azulongmon spiega al Digimon malvagio che tutte le cose hanno uno scopo nella vita. Grato per ci\u00f2 che ha sentito, BlackWarGreymon parte per trovare il suo scopo.\nIl 27 dicembre, BlackWarGreymon emerge nel mondo reale per trovare e uccidere Yukio Oikawa, reo di aver distrutto l'equilibrio sia del mondo reale sia di quello digitale. Il Digimon ritiene, data la creazione di Arakenimon e Mummymon dal suo stesso DNA, che Oikawa non appartenga a nessuno dei due mondi, dopo essersi inoltre reso conto dell'impossibilit\u00e0 di quest'ultimo a rispondere alle domande sulla sua esistenza a Digiworld, cosa che porta Oikawa a etichettare BlackWarGreymon come un ingrato. Tuttavia, prima che il Digimon uccida l'uomo, WarGreymon interviene e sfida la sua controparte. La battaglia si sposta nella citt\u00e0 vicina, ma nessuna delle due parti riesce a prevalere finch\u00e9 al combattimento non si aggiunge anche Imperialdramon Fighter Mode, che insieme a WarGreymon combatte contro il Digimon oscuro. Dopo la battaglia, quest'ultimo apprende importanti insegnamenti da Agumon, Veemon e Wormmon sull'importanza della vita, atti a insegnare a BlackWarGreymon a godersi i piaceri della vita e a spingerlo a non uccidere Oikawa.\nBlackWarGreymon si mostra nuovamente quando il nonno di Cody, Chikara, prova a parlare a Oikawa per convincerlo a desistere dal suo piano. Tuttavia, uno spirito sconosciuto si impossessa del corpo di Oikawa e scaglia un colpo di energia oscura, che BlackWarGreymon prende in petto al posto del nonno di Cody, venendo ferito mortalmente. Oikawa fugge via e BlackWarGreymon capisce che Oikawa \u00e8 controllato da qualcuno ed \u00e8 una marionetta. Il Digimon utilizza poi l'ultima stilla di energia rimastagli per murare il Varco Digitale per Digiworld di Hikarigaoka per impedire a Oikawa di entrare a Digiworld. Facendo ci\u00f2, il Digimon trova finalmente lo scopo che aveva cercato praticamente dalla sua creazione e muore da eroe.\nIl sigillo apposto da lui al Varco di Hikarigaoka successivamente avrebbe creato diversi problemi. Quando Oikawa prova ad aprire il Varco, tutti coloro che lo attraversano vengono catapultati in una strana dimensione. Oikawa usa per entrare a Digiworld un programma che riproduce il sistema di accesso del Varco di Myotismon, ovvero l'enigma delle carte. Mentre i Digiprescelti originali, in \"Adventure\", inseriscono le nove carte scartando quella di Agumon, che si rivela essere una finta carta, e riescono a tornare nel mondo reale, Oikawa usa la carta di Agumon nella sua combinazione. Nell'ultimo episodio i Digiprescelti originali sono costretti a compiere un lungo cammino fino al luogo in cui si trova il loro ex campo estivo, che \u00e8 ora il Varco per Digiworld a loro pi\u00f9 vicino.\n\u00c8 doppiato in giapponese da Nobuyuki Hiyama e in italiano da Alessio Cigliano."}
{"id": "2996818", "revid": "1987129", "url": "https://it.wikipedia.org/wiki?curid=2996818", "title": "Moregallo", "text": "Il Moregallo (1276\u00a0m s.l.m.) \u00e8 una montagna del Triangolo lariano, del quale costituisce l'estremo vertice orientale.\nDescrizione.\nSi trova in provincia di Lecco, sul confine tra il comune di Valmadrera, a sud, e quello di Mandello del Lario, a nord. \u00c8 una montagna massiccia e dirupata. Dai dolci prati della cima scendono tre creste principali: la breve cresta sud-ovest, che collega il Moregallo ai Corni di Canzo, e le creste est e nord che si tuffano nel lago di Como. I tre versanti da esse formati sono assai diversi: quello settentrionale \u00e8 prevalentemente boscoso; quello meridionale, che domina Valmadrera, \u00e8 movimentato nella parte superiore da stratificazioni rocciose verticali che formano numerose creste e speroni; quello orientale, il pi\u00f9 selvaggio e imponente, precipita nel lago con canaloni e alte pareti verticali.\nSu un ripiano della cresta est si trova il Sasso di Preguda, un grande masso erratico di granito proveniente dalla val Masino.\nIl versante meridionale ospita l'ampio \"ripiano di San Tomaso\" (580\u00a0m s.l.m.), dove si trovano un casale con servizio di agriturismo e la chiesetta affacciata su Valmadrera. Poco pi\u00f9 a monte si eleva l'evidente struttura rocciosa del \"Corno Rat\".\nNel 2014 una galleria di Moregallo e stata venduta.\nEscursioni.\nIl Moregallo \u00e8 molto frequentato, soprattutto dal versante sud, grazie al comodo accesso e a un'eccellente rete di sentieri segnalati. Un ottimo punto di partenza \u00e8 la frazione Belvedere di Valmadrera (290\u00a0m), dalla quale si possono raggiungere: San Tomaso (40 minuti; T), il rifugio SEV ai Corni di Canzo (1225\u00a0m s.l.m.; 2,15 ore; E) e la vetta del Moregallo, per numerosi itinerari (da 2 a 3 ore; E o EE). Il sentiero pi\u00f9 utilizzato e con minori difficolt\u00e0 \u00e8 quello che porta dapprima alla sorgente Sambrosera e continua verso la Bocchetta di Sambrosera. Da li si accede facilmente alla vetta dopo aver percorso poco pi\u00f9 di 3\u00a0km e superato 900 metri di dislivello. Un itinerario escursionistico raggiunge la vetta anche per il selvaggio versante est e la cresta nord, con partenza dalla strada Lecco-Bellagio dopo la prima galleria (ore 2,45; EE).\nOffre numerose possibilit\u00e0 di arrampicata. L'itinerario pi\u00f9 frequentato \u00e8 la cresta O.S.A. (AD, un passo di IV grado) sulla cresta sud della vetta. Molti altri itinerari, anche di elevata difficolt\u00e0, sono stati tracciati sulle altre strutture del versante sud, sul Corno Rat e sul versante est della montagna.\nCollegamenti esterni.\nEscursione al monte Moregallo, \"su lemontagne.net\""}
{"id": "2996826", "revid": "2149966", "url": "https://it.wikipedia.org/wiki?curid=2996826", "title": "Vamp (Metal Gear)", "text": "Vamp \u00e8 un personaggio della saga di \"Metal Gear\" ideata da Hideo Kojima. Appare per la prima volta in ' e, successivamente, in '. Vamp \u00e8 anche un personaggio giocabile nello spin-off \"Metal Gear Online\". Il suo nome non \u00e8 riferito ai suoi poteri, che hanno le tipiche caratteristiche dei vampiri, bens\u00ec alla sua bisessualit\u00e0.\nInfanzia.\nVamp ha origini rumene, ma non \u00e8 data l'esatta locazione della sua nascita e vita d'infanzia. Si sa che la sua famiglia muore in un attentato terroristico in una cattedrale mentre lui, infilzato da un crocifisso, sopravvive per miracolo, nutrendosi del sangue dei suoi genitori: da qui prende l'abitudine e il piacere nel bere il sangue.\nMembro di Dead Cell.\nIl presidente degli Stati Uniti George Sears (Solidus Snake), durante il suo mandato, decide di formare una squadra di elementi con capacit\u00e0 speciali, che chiamer\u00e0 Dead Cell, di cui Vamp far\u00e0 parte; in lui saranno installate le nanomacchine, cos\u00ec i suoi poteri saranno ampliati, in quanto aveva gi\u00e0 la possibilit\u00e0 di rigenerarsi molto in fretta e, con le stesse nanomacchine, la velocit\u00e0 aumenta drasticamente cos\u00ec che tutti pensino che sia immortale.\nIntraprender\u00e0 una relazione con il comandante dei marines, Scott Dolph, padre della comandante di Dead Cell, .\nQuando il presidente Sears si dimetter\u00e0, Dead Cell non sar\u00e0 solo sciolta, ma i suoi membri saranno cacciati e uccisi, mentre Vamp sopravviver\u00e0, insieme a Fortune e Fatman, un genio degli esplosivi.\nBig Shell.\nSolidus raduna tutto il vecchio gruppo che far\u00e0 da guardia al nuovo presidente statunitense, ovvero James Johnson. Vamp qui far\u00e0 la sua prima apparizione videoludica, nella quale riprodurr\u00e0 la strage di Gray Fox a Shadow Moses, uccidendo molti soldati, ferendo Iroquois Pliskin (Solid Snake) e poi fuggendo su comando di Fortune. Riapparir\u00e0 brevemente per portare il presidente al sicuro. In seguito verr\u00e0 in aiuto di Fortune nella battaglia con Raiden: quest'ultimo ne approfitter\u00e0 della distrazione e cercher\u00e0 di colpire la donna ma, essendo Fortune la signora della fortuna, il proiettile anche senza la volont\u00e0 della comandante di Dead Cell, fa una deviazione improvvisa e colpisce in fronte Vamp, che apparentemente morto, resusciter\u00e0, dicendo che \u00e8 morto una volta e non pu\u00f2 succedere una seconda. Riapparir\u00e0 nella struttura centrale di Big Shell sul lato B, dove cercher\u00e0 di impedire a Raiden di arrivare a Emma Emmerich, la sorella di Hal Emmerich (Otacon) ma fallir\u00e0 poich\u00e9 il demone bianco lo spedir\u00e0 nell'acqua contaminata. Riapparir\u00e0 sui camminamenti fra le due strutture di Big Shell, venendo colpito in testa e rispedito in acqua da Raiden, ma ferir\u00e0 mortalmente Emma, che morir\u00e0 poco dopo.\nGuns of the Patriots.\nVamp riapparir\u00e0 in Metal Gear Solid 4, come secondo in comando di Liquid Ocelot. Snake lo trover\u00e0 in Sud America e gli sparer\u00e0 pi\u00f9 volte, ma le nanomacchine lo terranno in vita rigenerandolo.\nIn seguit\u00f2 combatter\u00e0 con il suo rivale Raiden in un mercato, dove quest'ultimo verr\u00e0 immobilizzato dai Gekko e sar\u00e0 pugnalato da Vamp. Snake sparer\u00e0 a un Gekko e liberer\u00e0 Raiden, il quale dar\u00e0 vita a un duello spettacolare con l'immortale vampiro, dal quale nessuno dei due uscir\u00e0 vincitore, in quanto Raiden subir\u00e0 lesioni gravi dovute ai colpi di Vamp al polmone, al piede e all'addome, quest'ultimo provocato da un Harakiri dello stesso Raiden, mentre Vamp cadr\u00e0 a terr\u00e0 ma sar\u00e0 resuscitato dalle nanomacchine, nonostante il petto perforato, il fegato lacerato e l'addome trafitto.\nLa sua ultima apparizione la si vedr\u00e0 a Shadow Moses, nella base del REX, dove Snake lo incapaciter\u00e0 e gli inietter\u00e0 un soppressore delle nanomacchine bloccandolo col CQC.\nCos\u00ec ormai mortale, Raiden combatter\u00e0 con lui sul REX mentre Snake terr\u00e0 a bada i Gekko. Vamp uscir\u00e0 sconfitto e ferito a morte ma, prima del colpo di grazia richiesto dal perdente le nanomacchine si riattiveranno, provocandogli dolori insopportabili, fermati da Naomi Hunter, che gli dar\u00e0 un altro soppressore, spegnendo la sua vita.\nStile di combattimento ed equipaggiamento.\nVamp ha uno stile unico e altamente spettacolare. Infatti i suoi movimenti sono da ballerino e ogni sua mossa un passo di danza. La mira e i coltelli sono la sua unica arma: il potere delle sue lame pu\u00f2 immobilizzare l'avversario rendendolo una preda facile."}
{"id": "2996828", "revid": "28592", "url": "https://it.wikipedia.org/wiki?curid=2996828", "title": "Carsi", "text": ""}
{"id": "2996830", "revid": "28592", "url": "https://it.wikipedia.org/wiki?curid=2996830", "title": "Chiesa di Santa Maria delle Grazie (Napoli)", "text": ""}
{"id": "2996836", "revid": "671029", "url": "https://it.wikipedia.org/wiki?curid=2996836", "title": "Ondino Viera", "text": " La sua carriera in panchina abbracci\u00f2 pi\u00f9 di quarant'anni e lo port\u00f2 ad allenare in cinque paesi dell'America (Argentina, Brasile, Paraguay, Stati Uniti d'America e Uruguay).\nBiografia.\nNato nel 1901, fin dalla giovinezza si appassion\u00f2 al calcio, in un periodo in cui la sua nazione stava vivendo un grande interessamento per questa disciplina. Fu tra gli organizzatori del primo Mondiale, , in quanto segu\u00ec da vicino gli ultimi accorgimenti per completare i lavori di costruzione dello Stadio del Centenario in tempo per la finale del torneo.\nCarriera.\nGiocatore.\nInizi\u00f2 a giocare ai sei anni d'et\u00e0, rimanendo nell'interno dell'Uruguay, ritirandosi per\u00f2 prima dei trent'anni per seguire un corso di studi all'Escuela Nacional de Educaci\u00f3n F\u00edsica di Montevideo e potere cos\u00ec ottenere l'abilitazione ad allenare.\nAllenatore.\nAveva gi\u00e0 iniziato l'attivit\u00e0 di tecnico nel 1928, quando aveva guidato una selezione del Dipartimento di Cerro Largo nel campionato nazionale, che ancora non era divenuto professionistico. Una volta ottenuta la possibilit\u00e0 di allenare, prese le redini del Nacional di Montevideo, partecipando al primo campionato ufficiale; nel 1933 fu sostituito dall'ungherese Am\u00e9rico Szigeti, che poi port\u00f2 la squadra alla vittoria del titolo nazionale. Lasci\u00f2 dunque la patria per andare in Brasile. In questa nazione ottenne svariati successi come allenatore, imponendosi come uno dei principali tecnici del paese. Nel 1938 venne contattato dal Fluminense di Rio de Janeiro, con cui vinse per tre volte il Campionato Carioca, per poi passare al Vasco da Gama nel 1942. Con questa societ\u00e0 raggiunse ancora una volta il titolo statale, e inaugur\u00f2 uno dei periodi pi\u00f9 floridi per essa, costruendo le fondamenta del cosiddetto \"Expresso da Vit\u00f3ria\", la formazione del Vasco che domin\u00f2 a livello nazionale per diversi anni; Pablo Forl\u00e1n disse che fu tra i principali fautori del 4-2-4, introducendolo per la prima volta in Brasile proprio quando guidava il Vasco da Gama. Nacque anche una sorta di leggenda metropolitana riguardante Viera al Vasco, ovvero che fosse stato lui a suggerire l'uso della banda orizzontale nella divisa di gioco, ispirandosi a quella del River Plate, ma questa voce si \u00e8 rivelata falsa, dato che gi\u00e0 nel 1938, prima dell'arrivo dell'uruguaiano, la squadra aveva adottato tale fascia. Lasciata la societ\u00e0, si trasfer\u00ec al Botafogo e poi al Bangu, dove rimase per un triennio, rimpiazzando Aymor\u00e9 Moreira nel 1950 e allenando fino al termine del Campionato Carioca 1952, quando venne sostituito da Tim. Cos\u00ec fu chiamato dal Palmeiras, con cui debutt\u00f2 in panchina l'8 marzo 1953 in casa del Corinthians; le prestazioni del club sotto la sua guida non furono per\u00f2 positive: l'ottavo posto al Torneio Rio-S\u00e3o Paulo, su dieci partecipanti, e una sconfitta per 3-1 contro il San Paolo causarono le sue dimissioni, che ebbero luogo sei mesi dopo il suo arrivo. Dopo aver allenato l'Atl\u00e9tico Mineiro torn\u00f2 in Uruguay nel 1955, sempre al Nacional, vincendo subito il campionato e in seguito ripetendo l'impresa altre due volte, per un totale di tre titoli consecutivi (1955, 1956, 1957). Nel 1963 cambi\u00f2 nuovamente paese, trasferendosi cos\u00ec in Paraguay, dove i dirigenti del Guaran\u00ed gli assegnarono la panchina della squadra; nell'occasione, anche la Federazione gli offr\u00ec il posto di commissario tecnico della Nazionale, che lui accett\u00f2, guidando la selezione al Campeonato Sudamericano de Football 1963. Con il club, invece, vinse il titolo nazionale nel 1964 e inaugur\u00f2 un periodo di successi che dur\u00f2 fino al 1970. Nel 1965, per\u00f2, fu la Federazione calcistica uruguaiana a richiedere i suoi servigi in vista del . Fu il primo tecnico a convocare suo figlio, in quanto incluse Milton nella lista dei convocati per la rassegna mondiale. Durante la competizione adott\u00f2 uno scherma particolare, l'1-4-4-1, che aveva generato polemiche anni prima, ma che funzion\u00f2 discretamente. L'Uruguay centr\u00f2 la qualificazione alla fase successiva, ricevendo per\u00f2 una sconfitta per 4-0 dalla che ne sanc\u00ec l'eliminazione. Nel 1967 Viera lasci\u00f2 la panchina della Nazionale a Enrique Fern\u00e1ndez ed and\u00f2 ad allenare gli statunitensi del New York Skyliners, franchigia che aveva ingaggiato il club uruguaiano del Cerro per rappresentarla nel neonato campionato USA. Gli \"Skyliners\" chiusero la stagione al quinto posto della Eastern Division.\nNel 1969 allen\u00f2 il Col\u00f3n, il Liverpool nel 1971 e, da ultimo, il Pe\u00f1arol nel 1972."}
{"id": "2996840", "revid": "339392", "url": "https://it.wikipedia.org/wiki?curid=2996840", "title": "Minori francescani", "text": ""}
{"id": "2996847", "revid": "697352", "url": "https://it.wikipedia.org/wiki?curid=2996847", "title": "Bac\u00e1n", "text": "Bac\u00e1n \u00e8 un termine molto noto e utilizzato nei paesi dell'America latina, dai quali varca i confini per iniziare a diffondersi come neologismo nei paesi del mondo occidentale, soprattutto in quelli latini del vecchio continente, dove in alcuni casi (Spagna, Portogallo) risulta gi\u00e0 consolidato.\nLe accezioni pi\u00f9 ricorrenti e salde del termine, indicano una persona di buon gusto, un gentiluomo, gentildonna una cosa buona, un atteggiamento spensierato e positivo, un oggetto cool, valori e principi che esprimono passionalit\u00e0 e tendono a un sano e rispettoso godimento della vita.\nBac\u00e1n \u00e8 una parola intraducibile.\nUso del termine e storia.\nEn el lunfardo Diverse fonti[1] fanno risalire l'etimologia al termine \"bac\u00e1n\", un vocabolo della lingua ligure, utilizzato in particolare nel dialetto genovese, \u00e8 sostantivo di rispetto per indicare un \u201cpadre della famiglia, capitano di barca, signore\u201d, mutuato nel medioevo dalle colonie in terra turca dove Bakan in lingua turca significa ancor oggi \"gran signore, capitano, cancelliere, capo e capo di stato\". \nPer effetto dei flussi migratori che si svilupparono dall'Italia settentrionale verso l'America del Sud (Argentina, in particolare), il vecchio vocabolo si \u00e8 poi mescolato con la lingua spagnola dando origine all'attuale termine \"bac\u00e1n\". \nIl significato etimologico originale ha subito la sua naturale evoluzione all'interno dei diversi contesti sociali, mutuando sia le accezioni positive accostabili a \u201cpadre, capitano\u201d.\nLe qualit\u00e0 espressive del termine si sono cos\u00ec sviluppate nelle forme di sostantivo e aggettivo, asservendo il tipo di definizione o riferimento che \u00e8 stato inteso in molteplici aspetti e condizioni sociali.\nSostantivo.\nBac\u00e1n (singolare neutro) bacanes (plurale neutro)\nPersona allegra, che vive bene, senza troppe preoccupazioni (Argentina)\nAmico sincero\nPersona che sa vivere (Argentina)\nPersona raffinata (Argentina)\nPersona che ama il buon vivere (Argentina, Colombia, Uruguay)\nAggettivo.\nBac\u00e1n (singolare neutro) bacanes (plurale neutro)\nBuono, eccellente (Cile, Per\u00f9, Colombia, Cuba)\nConfortevole, affidabile (Argentina)\nFine e lussuoso, di classe (Argentina)\nGradevole e amichevole (Colombia, Cuba, Ecuador)\nLeader, attraente e popolare (Cile)\nVero gentiluomo (dizionario SpanishDict)\nAvverbio: in accordo, conforme (Cile, Per\u00f9)\nAlla moda (Inglese: cool)\nPrevalgono tra tutte le plurime accezioni positive del termine, che indicano gli atteggiamenti assunti da una persona come aspetti della sua personalit\u00e0 e stile di vita.\nQualit\u00e0 che vengono anche attribuite a cose e oggetti definite, in egual modo, cose Bac\u00e1n.\nAltri riferimenti storico-linguistici.\nL'origine del termine potrebbe aver subito influenze anche da altri antichi vocaboli dialettali introdotti dai migranti italiani in Argentina.\nRitroviamo tra questi baccaner\u00eda, del quale riferiva Francesco Cherubini nel suo primo volume della seconda edizione del \u201cVocabolario milanese-italiano in 5 volumi\u201d (A-C, 388 pp., Milano, Imperial Regia Stamperia, 1839). Baccaner\u00eda esprimeva \u201callegria\u201d, correlandosi con uno dei sostantivi del termine Bac\u00e1n: \u201cPersona allegra, che vive bene, senza troppe preoccupazioni\u201c.\nNel \u201cDizionario Lunfardo\u201d di Jos\u00e9 Gobello[2], pubblicato in diverse edizioni dal 1975 al 2004, viene confermata l'origine etimologica del termine collegata al vocabolo genovese baccan. Gobello fa rientrare la terminologia nel \u201cgergo\u201d lunfardo, che per\u00f2 lui stesso non ama definire gergo ma un insieme di vocaboli di varia origine principalmente utilizzati nell'agglomerato urbano di Buenos Aires.\nAnche Mario Teruggi[3] e Oscar Conde, trattarono l'etimologia del termine approdando alle medesime origini, con i significati in uso tra le vaste colonie genovesi che si insediarono in Argentina.\nBacan \u00e8 termine esistente da secoli nei dialetti del Nordest italiano, e soprattutto fra Veneto e Trentino-Alto Adige. Significato originario \"contadino\", a volte anche \"contadino ricco\"', ma col tempo \"contadinaccio rozzo e ignorante\". Parlare, vestire, comportarsi come un bacan, essere un \"bacanotto\" sono espressioni ironiche, in Alto Adige spesso usate in tono offensivo dagli italiani nei confronti dei tedeschi. Del significato originario legato a immagini di ricchezza e potenza \u00e8 testimone ad esempio un'antica canzone popolare in cui la \"fiola del bacan\" vive in un castello, della mutazione semantica espressioni come \"bacan da l'ua\" (dell'uva) o \" baca da Laives\" (localit\u00e0 presso Bolzano) sempre ironiche o addirittura offensive. Si veda in proposito il dizionario trentino di Lionello Groff.\nNel mondo e in Italia.\nMusica, televisione, personaggi, associazioni, aziende.\nFuori dai paesi andini, il termine \"Bac\u00e1n\" costituisce sempre pi\u00f9 spesso nuovi brand e ispirazioni. Lo si ritrova in denominazioni di locali, pub, negozi, agriturismi, associazioni e gruppi musicali. Sono gi\u00e0 diverse le ricorrenze anche in Italia.\nAncora poche, invece, le influenze in ambito televisivo, per lo pi\u00f9 confinate nei luoghi d'origine. Tra questi, un personaggio della TV satirica Cubana: \u201cEl Bac\u00e1n\u201d[4], parodia vissuta dal protagonista tra le mura domestiche.\nNel mondo musicale \u2013 in Italia in particolare \u2013 il termine ha ispirato il famoso \"Mambo bac\u00e1n\"[5], ancora oggi parte di diverse compilation e remix. Originariamente composto in occasione del film \"La donna del fiume\" (1954), di Mario Soldati, e interpretato da Sophia Loren, protagonista anche del film."}
{"id": "2996848", "revid": "729019", "url": "https://it.wikipedia.org/wiki?curid=2996848", "title": "Joseph von Werklein", "text": "Biografia.\nNel 1794 partecip\u00f2 alle campagne militari austriache contro la Francia rivoluzionaria. Promosso nel 1811 al grado di colonnello, dal 1815 al 1818 fu governatore generale del Ducato di Lucca.\nNel 1820 il conte Adam von Neipperg lo chiam\u00f2 a Parma per diventare segretario di Stato della duchessa Maria Luigia. Alla morte di Neipperg nel 1829, il governo austriaco lo nomin\u00f2 primo ministro del Ducato di Parma, Piacenza e Guastalla. Instaur\u00f2 una politica pi\u00f9 rigida e reazionaria del suo predecessore, che lo rese inviso alla maggior parte della popolazione.\nIn febbraio del 1831 scoppiarono a Parma dei moti rivoluzionari, ma egli non seppe adeguatamente fronteggiarli. Di fronte agli insorti che gridavano \u00abEvviva Maria Luigia\u00bb e \u00abMorte al Werklein\u00bb si diede alla fuga indossando la livrea di cavallerizza di Maria Luigia e mettendosi in salvo al di l\u00e0 del Po. Dopo molte traversie raggiunse Vienna, da dove invi\u00f2 al ministro Vincenzo Mistrali una lettera di autodifesa, invocando anche le sue precarie condizioni economiche, ma il governo di Parma rispose seccamente: \u00abInammissibile una volta per sempre\u00bb."}
{"id": "2996864", "revid": "1305772", "url": "https://it.wikipedia.org/wiki?curid=2996864", "title": "Coppa di Francia 1976-1977", "text": "La Coupe de France 1976-1977 \u00e8 stata la 60\u00aa edizione della competizione.\nTrentaduesimi di finale.\n12 e 13 febbraio 1977\nSedicesimi di finale.\nAndata 11, 12 en 13 marzo, ritorno 18, 19 en 20 marzo. Villemomble-Nice, 2 aprile\nOttavi di finale.\nandata 6 aprile, ritorno 10 aprile.\nQuarti di finale.\nAndata 12 maggio, ritorno 17 maggio.\nSemifinali.\nAndata 11 aprile, ritorno 14 aprile. "}
{"id": "2996869", "revid": "599013", "url": "https://it.wikipedia.org/wiki?curid=2996869", "title": "Liesbet Vindevoghel", "text": "Carriera.\nLiesbet Vindevoghel comincia la carriera pallavolistica, nel 1995, nella squadra della sua citt\u00e0, il VDK Gent Damesvolleybalteam, dove resta per quattro stagioni. Nel 1999 viene ingaggiata dall'Aster\u00edx Kieldrecht, col quale ottiene un lungo periodo di successi, vincendo due campionati, due Coppe del Belgio, due supercoppe ed addirittura un'affermazione a livello europeo nella Top Teams Cup 2000-01.\nNella stagione 2003-04 si trasferisce in Italia, nella Futura Volley Busto Arsizio, dove resta per due stagioni. Dopo una stagione nella Pallavolo Villanterio di Pavia, viene ingaggiata per due annate alla Pallavolo Volta. Nel campionato 2008-09 passa alla Brunelli Volley Nocera Umbra, mentre nella stagione 2009-10 torna alla Pallavolo Volta, risultando a fine campionato come una delle miglior realizzatrici.\nNel 2010 lascia l'Italia e si trasferisce nel campionato giapponese tra le file delle , mentre nella stagione 2011-12 viene ingaggiata dal Bialski Klub Sportowy di Bielsko-Bia\u0142a, militante nel massimo campionato polacco.\nNella stagione 2012-13 torna nuovamente in Italia vestendo la maglia del Chieri Torino Volley Club, per poi passare in quella successiva al River Volley di Piacenza, con cui vince la Supercoppa italiana, la Coppa Italia e lo scudetto. Nell'annata 2014-15 si accasa al neopromosso Promoball Volleyball Flero, che lascia gi\u00e0 nell'annata successiva, quando si trasferisce in Francia per difendere i colori dell'Association Sportive Saint-Rapha\u00ebl Volley-Ball, in Ligue A, con cui si aggiudica lo scudetto 2015-16 e la Supercoppa francese 2016: al termine del campionato 2017-18 annuncia il suo ritiro dall'attivit\u00e0 agonistica."}
{"id": "2996870", "revid": "47767", "url": "https://it.wikipedia.org/wiki?curid=2996870", "title": "Superspazio", "text": "Il concetto di \"superspazio\" ha avuto due significati in fisica. La parola \u00e8 stata usata la prima volta da John Archibald Wheeler per descrivere la configurazione spaziale della relativit\u00e0 generale, per esempio, tale uso pu\u00f2 essere visto nel suo famoso libro di testo del 1973 dal titolo Gravitation. \nIl secondo significato si riferisce alle coordinate spaziali relative ad una teoria della supersimmetria. In tale formulazione, insieme alle quattro dimensioni dello spazio ordinario (le coordinate bosoniche), formula_1 con formula_2, ci sono anche le dimensioni \"anticommutanti\" le cui coordinate sono etichettate con i numeri di Grassmann; ovvero assieme alle dimensioni dello spazio di Minkowski che corrispondono a gradi di libert\u00e0 bosonici, ci sono le dimensioni anticommutanti relative ai gradi di libert\u00e0 fermionici. \nSupersimmetria.\nNella Fisica delle particelle, Infatti, in relazione ad una trasformazione di supersimmetria, ogni fermione ha un \"superpartner\" bosonico ed ogni bosone ha un \"superpartner\" fermionico. Le coppie sono state battezzate partner supersimmetrici, e le nuove particelle vengono chiamate appunto \"spartner\", \"superpartner\", o \"sparticelle\". Pi\u00f9 precisamente, il superpartner di una particella con spin formula_3 ha spin\nalcuni esempi sono illustrati nella tabella. Nessuna di esse \u00e8 stata fino ad ora individuata sperimentalmente, ma si spera che il Large Hadron Collider del CERN di Ginevra possa assolvere a questo compito a partire dal 2010, dopo essere stato rimesso in funzione nel novembre 2009. Infatti per il momento ci sono esclusivamente prove indirette dell'esistenza della supersimmetria. Siccome i superpartners delle particelle del Modello Standard non sono ancora stati osservati, la supersimmetria, se esiste, deve necessariamente essere una simmetria rotta cos\u00ec da permettere che i superpartners possano essere pi\u00f9 pesanti delle corrispondenti particelle presenti nel Modello Standard.\nLa carica associata (ossia il generatore) di una trasformazione di supersimmetria viene detta supercarica.\nLa teoria spiega alcuni problemi insoluti che affliggono il modello standard ma purtroppo ne introduce altri. Essa \u00e8 stata sviluppata negli anni '70 dal gruppo di ricercatori di Jonathan I. Segal presso il MIT; contemporaneamente Daniel Laufferty della \u201cTufts University\u201d ed i fisici teorici sovietici Izrail' Moiseevi\u010d Gel'fand e Likhtman hanno teorizzato indipendentemente la supersimmetria. Sebbene nata nel contesto delle teorie delle stringhe, la struttura matematica della supersimmetria \u00e8 stata successivamente applicata con successo ad altre aree della fisica, dalla meccanica quantistica alla statistica classica ed \u00e8 ritenuta parte fondamentale di numerose teorie fisiche.\nNella teoria delle stringhe la supersimmetria ha come conseguenza che i \"modi\" di vibrazione delle stringhe che danno origine a fermioni e bosoni si presentano obbligatoriamente in coppie.\nNumeri di Grassmann.\nIn Fisica matematica, un numero di Grassmann (chiamato numero anticommutante) \u00e8 una quantit\u00e0 formula_5 che anticommuta con gli altri numeri di Grassmann , ma commuta con i numeri ordinari formula_6,\nIn particolare, il quadrato di un numero di Grassmann \u00e8 nullo:\nL'algebra generata da un insieme di numeri di Grassmann \u00e8 nota come algebra di Grassmann (o algebra esterna). L'algebra di Grassmann generata da \"n\" numeri di Grassmann linearmente indipendenti ha dimensione 2\"n\". Questi enti prendono il nome da Hermann Grassmann.\nAd esempio se n=3, abbiamo gli elementi linearmente indipendenti:\nche insieme all'unit\u00e0 1, formano uno spazio 2\"3\"=8-dimensionale.\nL'algebra di Grassman \u00e8 l'esempio prototipo di algebre supercommutative. Queste sono algebre con una decomposizione in variabili pari e dispari che soddisfa una versione gradata della commutativit\u00e0 (in particolare, elementi dispari anticommutano)."}
{"id": "2996871", "revid": "287204", "url": "https://it.wikipedia.org/wiki?curid=2996871", "title": "Le Morne-Rouge", "text": "Le Morne-Rouge \u00e8 un comune francese di 5.235 abitanti situato nel dipartimento d'oltre mare della Martinica."}
{"id": "2996872", "revid": "287204", "url": "https://it.wikipedia.org/wiki?curid=2996872", "title": "Le Morne-Vert", "text": "Le Morne-Vert \u00e8 un comune francese di 1.887 abitanti situato nel dipartimento d'oltre mare della Martinica."}
{"id": "2996876", "revid": "287204", "url": "https://it.wikipedia.org/wiki?curid=2996876", "title": "Le Pr\u00eacheur", "text": "Le Pr\u00eacheur \u00e8 un comune francese di 1.706 abitanti situato nel dipartimento d'oltre mare della Martinica."}
{"id": "2996877", "revid": "14691", "url": "https://it.wikipedia.org/wiki?curid=2996877", "title": "MADEX", "text": ""}
{"id": "2996878", "revid": "108312722", "url": "https://it.wikipedia.org/wiki?curid=2996878", "title": "Madonna in trono e santi (Pinturicchio)", "text": "La Madonna in trono e santi \u00e8 un dipinto a olio su tavola (318x257 cm) di Pinturicchio e collaboratori, databile al 1506-1508 e conservato nella chiesa di Sant'Andrea a Spello. Il contratto con i frati risale al 16 aprile 1506 e prevedeva un compenso di 160 ducati d'oro.\nStoria.\nLa pala venne preparata dal Pinturicchio a Siena, dove il maestro si trovava impegnato alla Libreria Piccolomini e ad altre opere, e poi dipinta a Spello da alcuni collaboratori. Sicuramente Pinturicchio forn\u00ec i disegni per l'intera opera, condotta poi in larga parte da Eusebio da San Giorgio con una cornice dorata di Giovan Francesco Ciambella detto il Fantasia. Non \u00e8 escluso per\u00f2 che il maestro si rec\u00f2, seppur brevemente, a Spello, curando personalmente la parte centrale dell'opera.\nDescrizione e stile.\nAl centro si erge la Madonna col Bambino, teneramente abbracciati, su un sontuoso trono a nicchia, decorato all'antica con candelabre a grottesche ed elementi desunti dall'architettura classica. Sul fregio si trova l'inscrizione in lettere capitali dorate \"\". Ai lati in alto volano due angeli simmetrici, molto vicini alle opere di Perugino, e alcuni cherubini.\nAttorno al trono della Vergine si trova un consesso di santi che sono, da sinistra, sant'Andrea, titolare della chiesa, san Ludovico di Tolosa, santo francescano, san Giovannino leggente seduto sul gradino, san Francesco d'Assisi e san Lorenzo, con la graticola e una dalmatica istoriata con un \"Compianto\" e una \"Resurrezione di Cristo\".\nAlla mano diretta di Pinturicchio vengono in particolare riferiti il san Giovannino e la natura morta sullo sgabello e sul gradino in primo piano al centro, dove si trovano alcuni strumenti per la scrittura, sparsi con elegante casualit\u00e0, e due lettere indirizzate al Pinturicchio stesso. In quella aperta si legge come il vescovo di Orvieto, Gentile Baglioni, richieda il veloce ritorno del pittore a Siena, dove lo attendeva Pandolfo Petrucci, il \"Magnifico\" e potente signore della citt\u00e0. La presenza di un tale documento mostra il compiacimento del pittore sul suo prestigio raggiunto e forn\u00ec forse una spiegazione ai frati locali per la sua veloce partenza da Spello."}
{"id": "2996882", "revid": "287204", "url": "https://it.wikipedia.org/wiki?curid=2996882", "title": "Rivi\u00e8re-Pilote", "text": "Rivi\u00e8re-Pilote \u00e8 un comune francese di 13.543 abitanti situato nel dipartimento d'oltre mare della Martinica."}
{"id": "2996885", "revid": "767487", "url": "https://it.wikipedia.org/wiki?curid=2996885", "title": "Rivi\u00e8re-Sal\u00e9e", "text": "Rivi\u00e8re-Sal\u00e9e \u00e8 un comune francese di 13.179 abitanti situato nel dipartimento d'oltre mare della Martinica."}
{"id": "2996887", "revid": "1543377", "url": "https://it.wikipedia.org/wiki?curid=2996887", "title": "Qualificazioni al campionato mondiale di calcio 1994 - AFC", "text": "Sono elencate di seguito le date e i risultati della zona asiatica (AFC) per le qualificazioni al mondiale del 1994.\nFormula.\n30 membri FIFA: due turni di qualificazione per due posti disponibili per la fase finale.\nPrimo Turno.\nGruppo A.\n qualificato.\nGruppo B.\n qualificato.\nGruppo C.\n qualificata.\nGruppo D.\n qualificata.\nGruppo E.\n qualificata.\nGruppo F.\n qualificato.\nSecondo turno.\n' e ' qualificate."}
{"id": "2996896", "revid": "110157", "url": "https://it.wikipedia.org/wiki?curid=2996896", "title": "Le Robert", "text": "Le Robert \u00e8 un comune francese di 23.705 abitanti situato nel dipartimento d'oltre mare della Martinica."}
{"id": "2996901", "revid": "32774213", "url": "https://it.wikipedia.org/wiki?curid=2996901", "title": "Tom Rosati", "text": ""}
{"id": "2996903", "revid": "36426", "url": "https://it.wikipedia.org/wiki?curid=2996903", "title": "Santa Maria del Popolo (Roma)", "text": ""}
{"id": "2996907", "revid": "110157", "url": "https://it.wikipedia.org/wiki?curid=2996907", "title": "Gros-Morne (Francia)", "text": "Gros-Morne \u00e8 un comune francese di 10.826 abitanti situato nel dipartimento d'oltre mare della Martinica."}
{"id": "2996908", "revid": "32774273", "url": "https://it.wikipedia.org/wiki?curid=2996908", "title": "Le Gros-Morne", "text": ""}
{"id": "2996910", "revid": "729019", "url": "https://it.wikipedia.org/wiki?curid=2996910", "title": "Steeltown Records", "text": "La Steeltown Records era un'etichetta discografica attiva dal 1966 al 1972, fondata da Gordon Keith a Gary, Indiana. \u00c8 meglio conosciuta come l'etichetta con la quale i Jackson 5 pubblicarono i loro primi due singoli, \"Big Boy\" e \"We Don't Have to Be over 21 (To Fall in Love)\" prima di passare alla Motown."}
{"id": "2996914", "revid": "767487", "url": "https://it.wikipedia.org/wiki?curid=2996914", "title": "Tashannie", "text": "Le Tashannie erano un duo hip hop ed R&amp;B sudcoreano, composto dalla cantante Tasha Reid (chiamata anche Baby T) e la rapper Annie Lee (chiamata anche The Tse).\nIl duo pubblic\u00f2 un solo album studio che ebbe grandissimo successo, \"Parallel Prophecys\", nel 1999. Successivamente, a causa di punti di vista differenti, le ragazze deciso di sciogliere il gruppo.\nNonostante l'unica pubblicazione, due delle canzoni delle Tashannie, \"Caution\" e \"Don't Bother Me\", sono state mixate insieme per poi essere inserite in due videogiochi di danza, \"Pump It Up\" e \"3DDX\"."}
{"id": "2996920", "revid": "228587", "url": "https://it.wikipedia.org/wiki?curid=2996920", "title": "Chiesa della Sacra Famiglia", "text": ""}
{"id": "2996932", "revid": "1982", "url": "https://it.wikipedia.org/wiki?curid=2996932", "title": "\u017daga", "text": ""}
{"id": "2996935", "revid": "1305772", "url": "https://it.wikipedia.org/wiki?curid=2996935", "title": "Ponerinae", "text": ""}
{"id": "2996936", "revid": "729019", "url": "https://it.wikipedia.org/wiki?curid=2996936", "title": "Charles-Ren\u00e9 de Bombelles", "text": "Biografia.\nDurante la rivoluzione francese emigr\u00f2 in Austria, dove divent\u00f2 capitano di un reggimento dell'esercito austriaco. Spos\u00f2 la baronessa Caroline von Kavanagh, una ricca vedova di origini irlandesi di quindici anni pi\u00f9 anziana, che mor\u00ec nel 1819, lasciandogli due figli. Ritorn\u00f2 in Francia dopo la caduta di Napoleone.\nNel 1829 fu creato primo gentiluomo di camera del Re. Dopo l'avvento al potere di Luigi Filippo lasci\u00f2 ancora la Francia e torn\u00f2 in Austria, dove divenne un protetto del figlio di Napoleone, il Duca di Reichstadt.\nDopo la morte del conte von Neipperg, il ministro degli esteri Metternich era alla ricerca di un suo sostituto da mettere al fianco della duchessa Maria Luisa. Inviato a Parma, fu nominato subito primo scudiero di Maria Luigia, e il 17 febbraio 1834, divent\u00f2 il suo terzo marito. Divenne ministro della difesa e si occup\u00f2 anche di questioni amministrative. Incoraggi\u00f2 buone iniziative, ma essendo di idee politiche fortemente reazionarie ed esageratamente legato al clero e all'alta nobilt\u00e0, si attir\u00f2 ben presto l'odio dei parmigiani.\nDopo la morte di Maria Luigia nel 1847, si dimise da tutte le sue cariche, abbandon\u00f2 Parma e raggiunse Vienna, dove fu nominato maggiordomo privato dell'imperatore Ferdinando I, fratello di Maria Luigia, il quale gli conferir\u00e0 nel 1848 un vitalizio annuo di 25.000 fiorini."}
{"id": "2996938", "revid": "1005847", "url": "https://it.wikipedia.org/wiki?curid=2996938", "title": "Cino e Franco", "text": "Cino e Franco (\"Tim Tyler's Luck\") \u00e8 una serie a fumetti di genere avventuroso ideata da Lyman Young nel 1928 e pubblicata quotidianamente in formato a strisce sui giornali statunitensi per oltre sessant'anni. Dalla serie venne tratto nel 1938 un serial cinematografico in 12 episodi.\nTrama.\nLa striscia parla delle peripezie di due orfani, Cino e Franco. Cino (Tim Tyler) \u00e8 un orfano, il quale, al compimento dei quattordici anni, viene congedato da un orfanotrofio con una buonuscita di cinque dollari. Rischia di rimanere ucciso in un incendio, ma viene salvato da un monello di strada di poco pi\u00f9 grande, Franco (Spud Slavins), e i due diventano amici. Il nuovo duo, come ricompensa per aver sventato il rapimento della figlia di un banchiere, trovano impiego in quella banca, dove riescono a sventare una truffa compiendo cos\u00ec una buona azione. Nel frattempo (strisce dell'ottobre 1929) i due sognano di diventare aviatori e di emulare le imprese di Charles Lindbergh: cos\u00ec quando fanno conoscenza con un pilota, ne approfittano per avere lezioni da lui. I due, pilotando un aereo, cominciano un viaggio che li porta anche in Cina e in India (1930). Dopo una sosta nei Balcani, Cino e Franco partono per l'Africa (1932), dove rimangono fino al 1940, vivendo numerose avventure alle prese con gorilla, stregoni e cacciatori bianchi, disertori della Legione straniera e avventurieri vari, e imbattendosi in favolosi regni del passato. In Africa fanno amicizia con la pantera Fang. Dopo aver vissuto alcune avventure nel Continente Nero, a partire dalle strisce del 1934 e fino al 1940, Cino e Franco si uniscono alla cosiddetta \"pattuglia dell'avorio\", la quale si occupa di contrastare il bracconaggio e il commercio illegale di avorio e di pellicce. Con l'arrivo della seconda guerra mondiale, nell'episodio \"Il segreto del professor Carlyle\", Cino e Franco, congedati dalla pattuglia dell'avorio e dato addio alla pantera Fang, tornano negli Stati Uniti e si arruolano nella Pattuglia Costiera, finendo con il combattere spie e sabotatori nazisti. Con la fine della guerra vivono altre avventure come detective o nel Far West per poi ritornare di nuovo in Africa.\nStoria editoriale.\nLa serie esord\u00ec come striscia giornaliera sui quotidiani statunitensi il 13 agosto 1928 e, dal 19 luglio 1931, anche come tavole domenicali che furono pubblicate fino al 1972, mentre le strisce giornaliere fino al 1997. Le strisce giornaliere e le tavole domenicali vennero sceneggiate dal suo creatore Lyman Young fino alla morte, nel 1984, mentre i disegni - nonostante venissero ufficialmente attribuiti allo stesso Young - erano in realt\u00e0 realizzati da suoi assistenti, come Alex Raymond (1931/1933), Charles Flanders (1933), Bob Naylor (1933/1934), Burne Hogarth (1934), Nat Edson (1934/1945), Clark Haas (1945/1947) e Tom Massey (1947/1952). Dal 1952, e fino alla chiusura della serie nel 1997, le strisce giornaliere vennero disegnate dal figlio di Young, Jason, che si firmava Bob Young, mentre le tavole domenicali erano opera di Tom Massey fino alla loro sospensione definitiva nel 1972..\nEdizioni italiane.\n\"Cino e Franco\" \u00e8 la versione italiana pi\u00f9 famosa del titolo della serie edita da Nerbini ma se ne ebbero molti altri a seconda dell'editore i quali diedero nomi differenti: la Mondadori su \"Topolino\", sugli \"Albi dei Tre Porcellini\" e sugli \"Albi d'Oro\" li chiama \"Tim e Tom\", mentre su \"La Risata\" (Moderna, 1936) sono ribattezzati \"Dario e Mario\", su \"Paperino\" sono \"Mario e Furio\" (Mondadori, 1940) mentre sugli \"Albi Scimmiottino\" (Alpe, 1941) compaiono come \"Gianni e Piero\"; come \"Carlo e Mario\" sono pubblicati su Intrepido (Universo, 1935). Questa confusione dei nomi fu causata dal fatto che un editore aveva acquisito i diritti di pubblicazione delle strisce giornaliere mentre un altro quelli per le tavole domenicali cos\u00ec che, per distinguersi nella produzione, si decise di cambiare il nome dei personaggi e Nerbini, che pubblicava le strisce giornaliere, chiam\u00f2 i personaggi come Cino e Franco mentre Mondadori, che pubblica le tavole domenicali, li rinomin\u00f2 Tim e Tom.\nLa serie esord\u00ec in Italia sul settimanale \"Topolino\" edito dalla Nerbini nel n. 53 (30 dicembre 1933) e riscosse enorme successo al punto che l'editore dedic\u00f2 nel 1935 una testata alla serie, \"Il Giornale di Cino e Franco\". La serie non venne pubblicata dalle origini ma da quelle ambientate in Africa su \"Topolino\" dal n. 53 del 1933 al n. 136 del 1935. Quando la testata \"Topolino\" pass\u00f2 alla Mondadori, la Nerbini ne continu\u00f2 la pubblicazione su una nuova testata dedicata confidando del fatto che fossero le peripezie in Africa dei due giovani avventurieri la cagione dell\u2019aumento delle vendite della testata \"Topolino\", e non le strisce Disney. La Mondadori rispose acquistando i diritti delle tavole domenicali, che furono pubblicate nel paginone centrale di \"Topolino\" ribattezzando la serie come \"Tim e Tom\". Sempre nel 1935 alcune tavole domenicali non acquistate dalla Mondadori furono pubblicate anche sulla testata \"Intrepido\" della Editrice Universo, dove i due protagonisti furono ribattezzati Carlo e Mario. \"Il Giornale di Cino e Franco\" venne quindi pubblicato per 126 numeri fino a gennaio 1938 quando si fuse con un'altra serie edita dalla Nerbini, \"Giungla!,\" continuando nella numerazione come \"Giungla! - il giornale di Cino e Franco\" edito fino al 1939 con il n. 220 (22 ottobre 1939). \nLe strisce quotidiane pubblicate da Nerbini dapprima su \"Topolino\" e poi su \"Il giornale di Cino e Franco\" furono poi ristampate dall'agosto 1934 al novembre 1938 in 17 numeri della prima serie della collana \"Albi Grandi Avventure\". Altri dieci albi dedicati al duo, facenti parte della seconda serie degli \"Albi Grandi Avventure\", furono pubblicati da aprile 1940 a maggio 1941. La Mondadori invece ristamp\u00f2 le tavole domenicali della serie, ribattezzata \"Tim e Tom\", dapprima sugli \"Albi dei Tre Porcellini\" (1936) e successivamente sugli \"Albi d'Oro\" (1946). All'inizio del 1938 il regime fascista blocc\u00f2 drasticamente l\u2019arrivo in Italia di romanzi, film e fumetti americani. Questo port\u00f2 alla temporanea scomparsa dalle edicole di \"Cino e Franco\". Il divieto non continu\u00f2 tuttavia ad essere applicato tassativamente come all'inizio, e tra il 1939 e il 1941, numerosi fumetti statunitensi non disneyani tornarono ad essere pubblicati in Italia, seppur con le dovute prudenze da parte degli editori, che accettarono di pagare al KFS solo le strisce effettivamente pubblicate, dato che il Min.Cul.Pop. poteva decidere di sopprimerle in qualunque momento. \"Cino e Franco\" tornarono cos\u00ec ad essere pubblicati nel 1940 sia sulle testate Nerbini che nelle testate Mondadori. Nerbini pubblic\u00f2 le strisce giornaliere sul settimanale \"Pisellino\" a partire dal maggio 1940, mentre Mondadori pubblic\u00f2 alcune tavole domenicali su \"Paperino\". Tuttavia, a causa del cambiamento del soggetto della striscia a partire dalla striscia del 29 aprile 1940, con i due protagonisti che abbandonano l'Africa per tornare negli Stati Uniti e combattere spie e sabotatori nazisti in qualit\u00e0 di membri della Pattuglia Costiera, nel dicembre 1940 la Nerbini rinunci\u00f2 all'acquisto e alla pubblicazione delle strisce della serie a partire dall'episodio \"Il segreto del dottor Carlyle\". Guglielmo Emanuel, il rappresentante in Italia del KFS, tent\u00f2 di convincere la Nerbini a pubblicare allora le strisce quotidiane del periodo 1930-1933, all'epoca ancora inedite in Italia, ma l\u2019editore fiorentino declin\u00f2 anche questa offerta, perch\u00e9 troppo vecchie e differenti dalle strisce edite fino a quel momento in Italia. Emanuel, vista la rinuncia della Nerbini alla serie, propose allora alla Mondadori di pubblicare le strisce ad argomento bellico di Cino e Franco in forma alterata, suggerendo di spacciare i due protagonisti per due giovanetti tedeschi che pattugliano le coste della Germania e combattono spie e sabotatori alleati; la casa editrice declin\u00f2 per\u00f2 l\u2019offerta, lamentando le notevoli modifiche anche grafiche che avrebbero dovuto apportare per far passare i protagonisti per nazisti. Alcune avventure belliche di Cino e Franco nella Pattuglia Costiera furono pubblicate nel 1941 in tre numeri della collana \"Gli albi di Scimmiottino\" edita dall'editore Alpe: per sfuggire alla censura fascista, che non poteva certo permettere la pubblicazione di storie in cui gli antagonisti erano i nazisti (alleati dell\u2019Italia), i due protagonisti furono fatti passare per due finlandesi (Gianni Arma e Piero Suseri) combattenti a favore delle potenze dell'Asse e contro l'URSS. La pubblicazione di un quarto albo di Scimmiottino dedicato alle avventure belliche di Cino e Franco da parte dell'editore Alpe fu bloccata dal Min.Cul.Pop. in seguito all'entrata in guerra degli Stati Uniti, e i lettori italiani poterono leggere, senza censure e in forma integrale, le avventure nella Pattuglia Costiera del duo solo nel 1944-1945 sul periodico \"L'Avventura\" di Capriotti. L'Editore Nerbini nell'immediato dopoguerra ripropone la Collana Albi Grandi Avventure che, divisa in varie serie, pubblica per ognuna di esse una serie a fumetti. La serie dedicata a Ciro e Franco \u00e8 composta da 14 volumi pubblicati dal 1946 al 1948 Successivamente vari editori ristamparono le storie di Cino e Franco:"}
{"id": "2996942", "revid": "125408246", "url": "https://it.wikipedia.org/wiki?curid=2996942", "title": "Serie A - 1\u00aa Divisione Nazionale", "text": "Il campionato di Serie A - 1\u00aa Divisione Nazionale maschile, ufficialmente chiamato Serie A Beretta per motivi di sponsorizzazione, \u00e8 il massimo campionato nazionale italiano di pallamano.\nOrganizzato dalla Federazione Italiana Giuoco Handball, esso si svolge dalla stagione 1969-70 e da allora si \u00e8 sempre svolto senza interruzioni, con eccezione della stagione 2019-2020 dove il titolo non \u00e8 stato assegnato a causa della pandemia di COVID-19. In passato fu noto come Serie A e Serie A1 e Serie A \u00c9lite. Nel 2012 ha assunto la denominazione di Serie A - 1\u00aa Divisione Nazionale. A luglio 2020 viene ufficializzata la partnership con l'azienda Fratelli Beretta per la sponsorizzazione del campionato.\nIl torneo, su base nazionale, si svolge con le 13 squadre partecipanti che si affrontano con la formula del girone all'italiana con partite di andata e ritorno (stagione regolare) e successivi playoff, che si tiene normalmente da settembre a maggio, alla fine della quale si decidono la squadra campione d'Italia e le squadre retrocedenti in categoria inferiore.\nAl di sotto della Serie A - 1\u00aa Divisione Nazionale si trovano la Serie A2, suddivisa in tre gironi anch'essa a carattere nazionale e la Serie B (terza e ultima serie), che \u00e8 organizzata su gironi geografici regionali.\nLa vittoria nel campionato d\u00e0 al club vincitore il titolo di campione d'Italia per la stagione successiva; a tutto il 2020 la squadra ad avere vinto pi\u00f9 titoli \u00e8 la Pallamano Trieste, con 17; l'attuale club campione \u00e8 la Pallamano Conversano 1973 che ha vinto l'edizione del campionato 2020-21 . A tutto il 2021 le edizioni del torneo disputate sono 52.\nPer la stagione 2021-2022 il campionato \u00e8 al 38\u00ba posto del Ranking EHF: tale posizione consegna in dote tre posti per l'EHF European Cup, la terza coppa continentale.\nStoria.\nGli inizi della pallamano in Italia sono legati al pionierismo di Aurelio Chiappero che, a Pavia, promosse l'attivit\u00e0 agonistica del Gruppo italiano pallamano in due riprese, prima nel 1940 e poi subito dopo il 1945.\nFu Chiappero, prima che la carenza di fondi portasse alla paralisi del gruppo nel 1947, a rappresentare la Federazione Pallamano \"non ancora affiliata al CONI\" che prese parte, solo con voto consultivo, al primo Congresso elettivo del CONI del 27 luglio 1946.\nLa ripresa avvenne nella met\u00e0 degli anni Sessanta quando lo sport cominci\u00f2 a essere introdotto nelle scuole, e quando, spinto dall\u2019ammissione della disciplina nel novero degli sport olimpici, il CONI istitu\u00ec un comitato promotore che ebbe come presidente Eugenio Enrile, ispettore al ministero della Pubblica Istruzione, e come segretario Chiappero.\nIl 20 dicembre 1969 Mario Costantini firm\u00f2 l'atto costitutivo della FIGH (Federazione Italiana Giuoco Handball) e il 6 febbraio 1971 nell'Assemblea elettiva di Roma ne divent\u00f2 il primo presidente.\nAvuta la qualifica di \"sport riconosciuto\" il 22 dicembre 1971, la FIGH entr\u00f2 a far parte del CONI con la qualifica di \"aderente\" il 19 dicembre 1974, diventando \"effettiva\" nel corso del 57\u00ba C.N. del 22 febbraio 1979.\nDenominazione.\nNel corso delle varie stagioni il torneo ha assunto le seguenti denominazioni:\nFormula.\nStagione regolare.\nLe 15 squadre si scontrano in un girone all'italiana con gare di andata e ritorno. Al termine della stagione regolare, la prima classificata viene proclamata campione d'Italia, mentre le ultime quattro squadre retrocedono in A2.\nPer ogni incontro i punti assegnati in classifica sono cos\u00ec determinati:\nCoppe europee.\nIl torneo serve anche a qualificare, per la stagione successiva, i club per la partecipazione alle coppe europee ed in particolare, dalla stagione 2019/2020:\nCopertura televisiva.\nIl 31 agosto 2020 viene ufficializzata la partnership con il sito di broadcasting \"Eleven Sports\", dove verranno trasmesse tutte le partite del campionato in diretta con l'aggiunta delle Final8 di Coppa Italia e la Supercoppa italiana."}
{"id": "2996943", "revid": "117356698", "url": "https://it.wikipedia.org/wiki?curid=2996943", "title": "Watt (romanzo)", "text": "Watt \u00e8 il secondo romanzo di Samuel Beckett scritto prevalentemente durante la fuga dello scrittore nel sud della Francia mentre era in corso la seconda guerra mondiale e pubblicato dall'Olympia Press di Maurice Girodias nel 1953. Nel 1968 \u00e8 uscita una traduzione in francese dell'autore stesso con la collaborazione di Ludovic Janvier.\nTrama.\nSuddiviso in quattro parti, descrive il viaggio del protagonista, Watt, verso e nella casa del signor Knott, dove diventa il domestico solitario del padrone e sostituisce Arsene che pronuncia un lungo monologo d'addio alla fine della prima parte. Nella seconda, Watt si sforza di trovare senso alla vita nella casa del signor Knott, avendo provato una grande preoccupazione durante la visita degli accordatori di pianoforte Galls, padre e figlio, e tra altri episodi, per un contenitore misteriosamente resistente alle lingue. Nella terza parte (narrata da un certo Sam) Watt \u00e8 in reclusione, la sua voce mascherata oltre il limite dell'identificazione, mentre il racconto parte per tangenti fantastiche come la storia del resoconto di Ernest Louit al comitato della vecchia universit\u00e0 di Beckett, il Trinity College a Dublino, su un viaggio di ricerca nell'Irlanda occidentale. La quarta parte \u00e8 la pi\u00f9 breve e mostra Watt che arriva in una stazione ferroviaria da dove, nella distorta cronologia del romanzo, si mette in viaggio verso il ricovero che ha gi\u00e0 raggiunto nella terza parte.\nIl romanzo finisce con una serie di addenda che hanno evitato l'inserimento nel testo di \"soltanto stanchezza e disgusto\" ma che, nonostante ci\u00f2, dovrebbero essere \"studiati attentamente\". Appaiono come concetti e frammenti apparentemente intesi per il romanzo ma poi non utilizzati.\nPersonaggi.\nVi \u00e8 un continuo proliferare di personaggi che a volte sono gli stessi con nomi diversi, tra questi Mr. Hunchy Hackett, una coppia (marito e moglie) di passanti, un poliziotto, Goff e Tetty, Mr. and Mrs. Nixon, Mr. Dum Spiro, Watt, Lady McCann, Mr. Knott, Mr. Graves, Erskine, Mr. Gall Senior, Mr. Gall Junior, Tom Lynch, i suoi figli Joe, Jim e Bill, la moglie di Joe (nata Doyly-Byrne), la moglie di Jim (Kate Sharpe), i nipotini Tom, Sam, May, Ann, i gemelli Art e Con, e gli altri parenti Jack, Liz, Simon, Ann, Bill, Mat, Kate, Sean, Bridie, Rose, Cerise, Pat e Larry, i cani Kate e Cis, Arsene, Walter, Vincent, i servitori precedenti Tom, Dick, Harry e un altro senza nome, MR. e Mrs. Gorman, Arthur Arter, Bando, Ernest Louit, Thomas Nackybal, i cinque consulenti Mr. O'Meldon, Mr. Magershon, Mr. Fitzwein, Mr. de Baker e Mr. MacStern, poi Mr. Case, Mr. Nolan, Mr. Gorman, Mr. Cox, Mr. Waller e Mr. McCann.\nSignificati.\nIl personaggio di Ernest Louit \u00e8 solo una delle numerose frecciatine sarcastiche all'Irlanda contenute nel romanzo. Le altre includono la chiara ambientazione a sud di Dublino e i dignitosi cittadini dell'apertura del romanzo, Dum Spiro, editore della rivista cattolica \"Crux\" e un esperto dell'oscuro enigma teologico, e l'esasperazione di Beckett riguardo al divieto della contraccezione nello Stato Libero d'Irlanda (come precedentemente osservato nel suo saggio del 1935 \"Censura nello stato libero d'Irlanda\").\n\"Watt\" \u00e8 caratterizzato da un quasi ipnotico uso delle ripetizioni, da un umorismo filosofico veramente impassibile, da un inglese deliberatamente non idiomatico, come ad esempio la fermata del tram \"facoltativa\" di Watt, da esempi visivi come un coro di rane, un coro di note miste e da un grande uso di ellissi verso la fine del testo. Le ultime parole del romanzo sono: \"simboli non ci sono dove non c'\u00e8 intenzione\".\nBeckett stesso ha affermato di aver scritto questo romanzo a Roussillon solo come \"un esercizio\" mentre aspettava la fine della guerra.\nDescritto come \"la balena bianca degli studi di Beckett, un ammasso di documenti che sfida a trovarvi un senso\", il manoscritto \u00e8 stato consultato da Jorge Luis Borges durante la sua visita all'Universit\u00e0 del Texas di Austin.\nUna versione corretta, a cura di C. J. Ackerley, \u00e8 stata pubblicata da Faber and Faber nel 2009 e sono stati eliminati tutti i vari errori delle edizioni precedenti.\nTraduzioni.\nIn italiano esistono due traduzioni di questo romanzo, una di Cesare Cristofolini e un'altra pi\u00f9 recente di Gabriele Frasca."}
{"id": "2996948", "revid": "767487", "url": "https://it.wikipedia.org/wiki?curid=2996948", "title": "Coro di Santa Maria del Popolo", "text": "Il coro di Santa Maria del Popolo \u00e8 uno degli ambienti pi\u00f9 importanti della basilica romana, finanziato da papi e cardinali e decorato da alcuni dei migliori artisti attivi sulla scena romana all'inizio del Cinquecento.\nStoria.\nPapa Giulio II, al secolo Giuliano Della Rovere, gi\u00e0 poco dopo la sua elezione (1503) si dedic\u00f2 all'abbellimento di Santa Maria del Popolo, mausoleo di tante personalit\u00e0 della sua famiglia. Il coro era gi\u00e0 stato ristrutturato all'inizio del secolo con dimensioni imponenti da Bramante, su commissione del cardinale Ascanio Sforza. L'architetto vi lavor\u00f2 in due fasi, una pi\u00f9 antica corrispondente all'arcone a lacunari e all'abside con catino a conchiglia databile ai primi anni del soggiorno romano dell'architetto (1500 circa), e una pi\u00f9 tarda, riferibile al pontificato di Giulio II (verso il 1505-1509) in cui la volta a crociera originaria fu trasformata in volta a vela, venne collocata la serliana alla finestra e vennero posti i due monumenti funebri di Andrea Sansovino. \nCon la morte dello Sforza (1505), il papa si accoll\u00f2 l'impresa, ponendola sotto l'egida roveresca. Chiam\u00f2 Pinturicchio, pittore ormai maturo, ma gi\u00e0 al servizio del Della Rovere anni prima, nel 1485-1490, nel suo palazzo di Santi Apostoli. Gli affreschi della volta dovevano esser gi\u00e0 completati nel maggio 1510, quando il pittore restitu\u00ec agli agostiniani il legname dei ponteggi, e si trovano gi\u00e0 menzionati, come \"bellissimi\", in un opuscolo di quell'anno di Francesco Albertini.\nDescrizione.\nIl coro ha dimensioni monumentali e una pianta a base quadrangolare con volta a vela. Ai lati si trovano due capolavori di Andrea Sansovino, i monumenti funebri dei cardinali Ascanio Sforza e Girolamo Basso Della Rovere, opere ad arcosolio di ispirazione classica. Su modelli gi\u00e0 utilizzati in Spagna nel 1498, Sansovino reinvent\u00f2 la posizione del defunto sopra il sarcofago, ritraendolo sollevato ed appoggiato sul gomito; al posto cos\u00ec della consueta rigidit\u00e0 di un cadavere, Sansovino rappresent\u00f2 un uomo in vita, ripudiando la piatta visione gotica che celebrava un morto in favore di una nuova concezione che esaltava la persona vivente e attiva.\nNella volta si trovano gli affreschi di Pinturicchio con l'\"Incoronazione della Vergine\", \"Evangelisti, Sibille\" e \"Dottori della Chiesa\". Si tratta di una composizione in riquadri, tanto tipica dell'epoca su ispirazione degli schemi della Domus Aurea, organizzata attorno a un ottagono con l'\"Incoronazione\" con tondi alle estremit\u00e0, con gli \"Evangelisti\", e riquadri lungo i lato, mostranti le Sibille sdraiate. Il tutto \u00e8 racchiuso in una quadrato ruotato di 45\u00b0 e riempito di grottesche su sfondo dorato, mentre alle estremit\u00e0 della volta, lungo le diagonali, si stagliano i troni dei \"Dottori della Chiesa\". Si tratta di un programma iconografico mariano che si concentra sull'incarnazione, attraverso le corrispondenze tra vaticini pagani, Sacre Scritture e la dottrina ecclesiastica. Lo schema del doppio quadrato si ispirava a una volta della Villa Adriana, perpetuata da un disegno di Giuliano da Sangallo e la combinazione di una zona centrale bidimensionale, quasi arcaica, e zone laterali con troni in forte sporgenza illusionistica si ritrova nei primi disegni di Michelangelo per la volta della Cappella Sistina (1508, conservati a Londra e Detroit), testimoniando il continuo aggiornamento di Pinturicchio all'ultima attualit\u00e0.\nLe vetrate, raffiguranti \"Episodi della vita di Maria e di Ges\u00f9\", sono di Guillaume de Marcillat (1509), le prime di questo artista francese a Roma."}
{"id": "2996949", "revid": "486946", "url": "https://it.wikipedia.org/wiki?curid=2996949", "title": "Primera Divisi\u00f3n Argentina 2007-2008", "text": ""}
{"id": "2996950", "revid": "339392", "url": "https://it.wikipedia.org/wiki?curid=2996950", "title": "Primera Divisi\u00f3n Argentina 2008-2009", "text": ""}
{"id": "2996951", "revid": "212348", "url": "https://it.wikipedia.org/wiki?curid=2996951", "title": "Primera Divisi\u00f3n Argentina 2009-2010", "text": ""}
{"id": "2996954", "revid": "14691", "url": "https://it.wikipedia.org/wiki?curid=2996954", "title": "Precompilazione", "text": ""}
{"id": "2996960", "revid": "6923", "url": "https://it.wikipedia.org/wiki?curid=2996960", "title": "Governatore della Louisiana", "text": "Il governatore della Louisiana (francese: \"Gouverneurs de Louisiane\") \u00e8 il capo del ramo esecutivo dello Stato statunitense della Louisiana. Lo Stato venne acquisito dagli Stati Uniti nel 1803. Per i precedenti governatori della Louisiana vedere Governatori della Louisiana francese.\nElenco.\nTerritorio di Orleans (1804-1812).\nDal 1804 al 1812, quello che sarebbe poi diventato lo Stato della Louisiana era conosciuto come il \"Territorio di Orleans\".\nIl contemporaneo \"Territorio della Louisiana\" non includeva la Louisiana moderna."}
{"id": "2996965", "revid": "203463", "url": "https://it.wikipedia.org/wiki?curid=2996965", "title": "Adam von Neipperg", "text": ""}
{"id": "2996975", "revid": "110157", "url": "https://it.wikipedia.org/wiki?curid=2996975", "title": "GP2X WIZ", "text": "La GP2X Wiz (comunemente chiamata Wiz) \u00e8 una console portatile open-source con sistema operativo linux-based, prodotta dall'azienda sudcoreana GamePark Holdings (GPH).\nI suoi punti di forza sono una vasta gamma di emulatori, sia di console da gioco, che di home computer (la maggior parte dei sistemi 8 e 16 bit sono emulati senza problemi), un vasto parco software homebrew e alcuni giochi commerciali.\nImmessa sul mercato a maggio 2009 fu il successore ufficiale del GPH GP2X.\nDismessa nell'agosto del 2010, in corrispondenza del lancio del successore GP2X Caanoo, in realt\u00e0 \u00e8 stata prodotta in piccole quantit\u00e0 anche dopo tale data, questo per soddisfare la richiesta di alcuni estimatori/acquirenti (il suo schermo OLED, sebbene pi\u00f9 piccolo rispetto all'LCD del Caanoo, ha una profondit\u00e0 del nero e un contrasto dei colori di ottimo livello).\nSpecifiche tecniche.\nNB: la CPU integrata nel Pollux ha una buona tolleranza all'overclocking (fino a circa 750\u00a0MHz il sistema non dovrebbe avere problemi di funzionamento, ovviamente l'automomia della batteria diminuisce in proporzione).\nCapacit\u00e0 multimediali.\nIl Wiz \u00e8 in grado di riprodurre filmati, audio e di visualizzare foto digitali.\nUscita per TV NTSC/PAL.\nIl SoC Pollux integra nella sua logica (oltre al controller del display LCD primario) un encoder NTSC/PAL, con incorporato un DAC, per la gestione di un segnale video analogico in uscita (CVBS output: 720\u00d7480 o 720\u00d7576 pixel interlacciati, rispettivamente 60 e 50\u00a0Hz sincronismi verticali e 15\u00a0kHz sincronismi orizzontali).\n\"Curiosit\u00e0\" tecniche.\nLa CPU integrata nel SoC Pollux della console \u00e8 molto simile a quella del Nintendo DS/DSi, infatti l'ARM926EJ (Caanoo/Wiz), dal punto di vista architetturale, differisce dall'ARM946E (NDS/NDSi) \"solo\" per la presenza delle istruzioni Jazelle, che permettono di eseguire in hardware i bytecode Java (fornendo una sorta di accelerazione hardware per il codice scritto in tale linguaggio).\nOvviamente a questa differenza va aggiunta la diversa velocit\u00e0 operativa, 533\u00a0MHz (default) per Caanoo/Wiz, 133\u00a0MHz per Nintendo DSi e 67\u00a0MHz per Nintendo DS.\nDifferenze con il predecessore.\nRispetto al diretto predecessore (ossia il GP2X F200, quello con joypad digitale e touchscreen) le principali differenze hardware, oltre al diverso design e alle dimensioni pi\u00f9 ridotte, sono la presenza di un SoC pi\u00f9 evoluto, di uno schermo OLED in luogo del \"classico\" LCD e di una batterie ricaricabile ai polimeri di litio invece del vano per due batterie standard di tipo AA.\nIl SoC, ovvero il chip che integra quasi tutte le unit\u00e0 logiche del sistema, del GP2X \u00e8 il MagicEyes MP2520F (MMSP2), mentre quello del Wiz \u00e8 il MagicEyes VR3520F (Pollux). Senza entrare troppo nello specifico basti sapere che la CPU principale del primo \u00e8 un ARM920T a 200\u00a0MHz e la CPU principale del secondo \u00e8 un ARM926TEJ a 533\u00a0MHz (frequenza operativa a parte le due unit\u00e0 sono piuttosto simili, anche se l'ultima si pu\u00f2 avvalere di un set di istruzione aggiunte per le funzioni DSP e per il linguaggio Java).\nL'MP2520F dispone anche di un secondo processore, un ARM940T, dedicato alla gestione del comparto video (questo gli consente di avere un'unit\u00e0 totalmente programmabile, sebbene non specifica)... il VR3520F non ha una seconda CPU, ma dispone di una GPU (compatibile OpenGL ES 1.1), che, pur risultando meno duttile, permette prestazioni in ambito 2D e 3D pi\u00f9 elevate.\nNB: gli applicativi e giochi del GP2X non funzionano nativamente sul Wiz, tuttavia attraverso il Ginge (un \"software layer\" sviluppato da Notaz) molti di essi diventano \"compatibili\"."}
{"id": "2996976", "revid": "729019", "url": "https://it.wikipedia.org/wiki?curid=2996976", "title": "Boeing E-4", "text": "Il Boeing E-4 \"Advanced Airborne Command Post\", con il nome di progetto di \"Nightwatch\", \u00e8 un quadrigetto ad ala bassa prodotto dall'azienda statunitense Boeing dagli anni settanta ed in forza presso la United States Air Force (USAF).\nPer creare la serie E-4, la Boeing ha utilizzato le cellule del modello 747-200B che sono state appositamente modificate per servire come posto di comando mobile in grado di proteggere l'Autorit\u00e0 nazionale di comando, compreso il Presidente degli Stati Uniti, il Segretario della Difesa, e successori.\nI Boeing E-4 sono gestiti dal 1st Airborne Command and Control Squadron del 55th Wing dislocato presso la Offutt Air Force Base, vicino Omaha, Nebraska.\nStoria.\nSviluppo.\nIn origine i due 747-200 erano destinati a divenire aerei di linea commerciali. Quando la compagnia aerea che li aveva richiesti non conferm\u00f2 l'ordine, la Boeing offr\u00ec le cellule all'USAF come parte di un pacchetto che prevedeva la sostituzione dei vecchi EC-135J \"NEACP\" (National Emergency Airborne Command Post).\nNel febbraio 1973, nell'ambito del programma NEACP 481B la Air Force Electronic Systems Division Boeing si aggiudic\u00f2 una gara d'appalto per la costruzione di due aerei sulla base delle fusoliere gi\u00e0 disponibili e denominati E-4A ed equipaggiati da quattro motori JT9D. Nel mese di luglio 1973 fu aggiunto un terzo aereo identico all'ordine.\nIl primo E-4A fu completato nel 1973 nello stabilimento Boeing di Everett, Seattle nello stato di Washington. La E-Systems vinse il contratto per l'installazione di apparecchiature intermedie in questi tre aerei, e il primo E-4A ad essere completato fu consegnato alla base di Andrews, nel Maryland nel dicembre 1974.\nI successivi due furono consegnati nel 1975. Il terzo differiva rispetto ai primi due per essere equipaggiato con motori GE F103 e che successivamente furono installati ai due precedenti aeromobili. Il \"modello A\" in realt\u00e0 ospitava le stesse apparecchiature del CE-135, ma offriva pi\u00f9 spazio e una autonomia in volo superiore, il che gli consentiva di rimanere in aria pi\u00f9 a lungo rispetto ad un EC-135.\nInoltre, l'E-4 fu in grado di operare nella \"Looking Glass\" ovvero le missioni della Strategic Air Command (SAC) che, tuttavia, successivamente rinunci\u00f2 ad utilizzare questo tipo di aereo.\nNel dicembre 1973 fu costruito un quarto aereo che fu dotato di attrezzature pi\u00f9 avanzate, con conseguente denominazione E-4B. Il 21 dicembre 1979 Boeing consegn\u00f2 il primo E-4B (AF Serial Number 75-0.125) che si distingue dalla versione precedente per la presenza di un grande \"gobba\" sulla superficie dorsale dietro il ponte superiore, che contiene la \"SHF\" (antenna satellitare). Nel gennaio 1985 tutti i tre precedenti E-4A furono modificati nella versione E-4B.\nLa E-4B offriva un notevole aumento della capacit\u00e0 operativa rispetto al modello precedente, soprattutto nelle comunicazioni, al punto di essere considerato resistente anche contro gli effetti degli impulsi elettromagnetici (EMP) da esplosione nucleare.\nLa sua resistenza alla EMP \u00e8 data dal fatto che il velivolo, con tutte le attrezzature e i cablaggi di bordo, \u00e8 adeguatamente schermato. \nSuccessivamente, ulteriori misure sono state adottate per bloccare le radiazioni nel sistema di aerazione nella fusoliera e della cabina di pilotaggio, oltre all'uso di schermi utilizzati per coprire i finestrini, simili ai vetri utilizzati per coprire i forni a microonde.\nIl costo stimato, al momento della produzione del primo E-4B, incluso il costo per lo sviluppo, fu di quasi 1 miliardo di dollari.\nOvviamente con il successiva ampliamento della flotta il costo unitario di ogni E-4B \u00e8 sceso a circa 250 milioni di dollari.\nNel 2005 l'Air Force ha sottoscritto con la Boeing un nuovo contratto per l'importo di 2 miliardi di dollari, che prevede l'aggiornamento continuo della flotta E-4B. Il contratto prevede un tempo minimo necessario di lavoro per completare l'aggiornamento di cinque anni."}
{"id": "2996977", "revid": "599013", "url": "https://it.wikipedia.org/wiki?curid=2996977", "title": "Magdal\u00e9na Rybar\u00edkov\u00e1", "text": ""}
{"id": "2996984", "revid": "1305772", "url": "https://it.wikipedia.org/wiki?curid=2996984", "title": "Capo Santiago", "text": "Capo Santiago (cinese: \u4e09\u8c82\u89d2; pinyin: \"S\u0101ndi\u0101oji\u01ceo\"; POJ: \"Sam-tiau-kak\"; inglese: \"Cape Santiago\") \u00e8 un promontorio ubicato a Gongliao, nella contea di Taipei, Taiwan. \u00c8 l'estremit\u00e0 ed il promontorio pi\u00f9 orientale di Taiwan. Il 5 maggio 1626, una flotta spagnola raggiunse la punta nord-est di Taiwan e chiam\u00f2 il villaggio nativo di Caquiunauan (attuale Fulong) San Diego. In seguito questo nome fu esteso al vicino capo.\nC'\u00e8 un faro situato sul Capo Santiago, chiamato Faro di Santiago (\"Sandiaojiao Lighthouse\")."}
{"id": "2996992", "revid": "121724866", "url": "https://it.wikipedia.org/wiki?curid=2996992", "title": "Nobody Told Me", "text": "Nobody Told Me \u00e8 un brano musicale di John Lennon, pubblicato come primo singolo estratto dall'album di John Lennon e Y\u014dko Ono intitolato \"Milk and Honey\", uscito postumo nel 1984.\nIl brano.\nLa canzone era stata originalmente scritta per essere inclusa nell'album \"Stop and Smell the Roses\" di Ringo Starr, ma Lennon mor\u00ec prima che la canzone potesse essere usata. \"Nobody Told Me\" fu l'ultimo singolo di Lennon a raggiungere la top ten del Billboard magazine Hot 100, raggiungendo la quinta posizione.\nIl Lato B del disco presenta la canzone \"O'Sanity\" di Yoko Ono, proveniente anch'essa dall'album \"Milk and Honey\".\nTesto.\nLe parole di una strofa nel testo fanno riferimento ad \"un piccolo idolo giallo a nord di Kathmandu\" \"(\u00aba little yellow idol to the north of Kathmandu\u00bb)\" che \u00e8 simile ad un brano della poesia di J. Milton Hayes intitolata \"The Green Eye of the Yellow God\". Il rigo di Hayes \u00e8 \"C'\u00e8 un idolo giallo cieco da un occhio nel nord di Kathmandu\".\nUn'altra strofa nella canzone recita \"C'\u00e8 un UFO su New York e io non sono molto sorpreso\" \"(\u00abThere's UFO's over New York and I ain't too surprised\u00bb)\", apparentemente un riferimento ad un avvistamento di un UFO avuto da Lennon nel 1974. John faceva riferimento a questo episodio gi\u00e0 nell'album del 1974 \"Walls and Bridges\" con il messaggio: \"Il 23 agosto 1974 alle 9:00 io ho visto un U.F.O. - J.L.\".\nIl ritornello \"\u00abNobody told me there'd be days like these...\u00bb\" (\"Nessuno mi ha mai detto che c'erano giorni come questi...\") \u00e8 in contrasto con il vecchio detto \"Mia madre mi diceva che c'erano giorni come questi.\" \"(\u00abMy mother told me there'd be days like this\u00bb)\"\nIl video era un insieme di immagini di repertorio sparse, come molti altri video postumi di Lennon."}
{"id": "2996993", "revid": "1543377", "url": "https://it.wikipedia.org/wiki?curid=2996993", "title": "Zagreb Open 2009", "text": "Il Zagreb Open 2009 \u00e8 stato un torneo professionistico di tennis maschile giocato sulla terra battuta, che faceva parte dell'ATP Challenger Tour 2009. Si \u00e8 giocato a Zagabria in Croazia dall'11 al 17 maggio 2009.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Marcos Daniel ha battuto in finale Olivier Rochus, 6\u20133, 6\u20134\nDoppio.\n Peter Luczak / Alessandro Motti hanno battuto in finale Brendan Evans / Ryan Sweeting, 6\u20134, 6\u20134"}
{"id": "2996997", "revid": "6923", "url": "https://it.wikipedia.org/wiki?curid=2996997", "title": "GamePark Holdings", "text": "La GamePark Holdings era una azienda sudcoreana (semplicemente chiamata GPH),si \u00e8 venuta a formare dopo la scissione con l'altra GamePark (2005).\nHa prodotto 3 console dalla scissione aziendale:\nSecondo il sito ufficiale dell'E3 2010, la GamePark Holdings sar\u00e0 uno degli esibitori alla mostra, come del resto era dal 2002.\nNel settembre 2010 \u00e8 stata lanciata in versione mondiale la GP2X Caanoo ,disponibile in due colori bianco e blu.\nLa GPH non parteciper\u00e0 all'E3 2011, non avendo alcuna nuova console da mostrare.\nDagli ultimi mesi del 2011 l'azienda sudcoreana, in netto passivo economico, \u00e8 fallita, chiudendo con essa un'era per le console con sistema operativo open source, che ora guardano verso Android."}
{"id": "2996998", "revid": "203463", "url": "https://it.wikipedia.org/wiki?curid=2996998", "title": "Josef von Werklein", "text": ""}
{"id": "2997000", "revid": "287204", "url": "https://it.wikipedia.org/wiki?curid=2997000", "title": "Busan Open Challenger 2009", "text": "Il Busan Open Challenger Tennis 2009 \u00e8 stato un torneo professionistico di tennis maschile giocato sul cemento, che faceva parte dell'ATP Challenger Tour 2009. Si \u00e8 giocato a Pusan in Corea del Sud dall'11 al 17 maggio 2009.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Danai Udomchoke ha battuto in finale Bla\u017e Kav\u010di\u010d, 6\u20132, 6\u20132\nDoppio.\n Sanchai Ratiwatana / Sonchat Ratiwatana hanno battuto in finale Tasuku Iwami / Toshihide Matsui, 6\u20134, 6\u20132"}
{"id": "2997016", "revid": "599013", "url": "https://it.wikipedia.org/wiki?curid=2997016", "title": "Pedro Mario \u00c1lvarez Abrante", "text": ""}
{"id": "2997022", "revid": "287204", "url": "https://it.wikipedia.org/wiki?curid=2997022", "title": "Zhuangzi", "text": ""}
{"id": "2997029", "revid": "288300", "url": "https://it.wikipedia.org/wiki?curid=2997029", "title": "Torneo di Amsterdam 2009", "text": ""}
{"id": "2997031", "revid": "767487", "url": "https://it.wikipedia.org/wiki?curid=2997031", "title": "Kepa Blanco", "text": ""}
{"id": "2997036", "revid": "121724871", "url": "https://it.wikipedia.org/wiki?curid=2997036", "title": "Borrowed Time (John Lennon)", "text": "Borrowed Time \u00e8 una canzone dell'ultimo album di John Lennon e Y\u014dko Ono \"Milk and Honey\". Pubblicata come singolo postumo, la canzone \u00e8 entrata al 32 posto nella Official Singles Chart.\nIl brano.\nLa canzone fu scritta nelle Isole Bermuda durante le vacanze al mare che Lennon fece nel 1980. Nel viaggio da Newport Rhode Island alle Bermuda, lo yacht di Lennon incontr\u00f2 una prolungata tempesta, e dovuto alla stanchezza e al forte mal di mare dell'equipaggio, Lennon fu costretto a pilotare lo yacht da solo per alcune ore. Lennon trov\u00f2 questo terrificante ma tonificante, rinnovando le sue confidenze e meditando sulla fragilit\u00e0 della vita (Lennon pens\u00f2 che la sua passata assuefazione all'eroina lo aveva reso immune al mal di mare). Una volta arrivato nelle Bermuda Lennon sent\u00ec la canzone di Bob Marley \"Hallelujah Time\" che conteneva l'espressione \"borrowed time\" e fu ispirato dalla sua recente esperienza a scrivere un testo riguardo a questo tema, inoltre Lennon fu anche ispirato dal feeling reggae della musica. Lennon comment\u00f2 che vivere in un \"tempo preso in prestito\" (borrowed time) era esattamente la situazione in cui sentiva di aver vissuto per tutta la vita.\nIl Lato B del disco contiene la canzone di Yoko Ono \"Your Hands\" proveniente dallo stesso album.\nCover.\nLa canzone fu incisa di nuovo dagli Of a Revolution per il disco tributo \"\", la campagna dell'Amnesty International per alleviare la crisi in Darfur."}
{"id": "2997043", "revid": "767487", "url": "https://it.wikipedia.org/wiki?curid=2997043", "title": "Manu del Moral", "text": ""}
{"id": "2997047", "revid": "256896", "url": "https://it.wikipedia.org/wiki?curid=2997047", "title": "CERBI", "text": ""}
{"id": "2997050", "revid": "256896", "url": "https://it.wikipedia.org/wiki?curid=2997050", "title": "UCEBI", "text": ""}
{"id": "2997051", "revid": "106456", "url": "https://it.wikipedia.org/wiki?curid=2997051", "title": "Vescovo castrense", "text": ""}
{"id": "2997059", "revid": "1442080", "url": "https://it.wikipedia.org/wiki?curid=2997059", "title": "Pallacanestro ai XIV Jeux des \u00eeles", "text": "Le gare di pallacanestro ai XIV Jeux des \u00eeles si sono svolte a Lajedo, dal 26 al 29 maggio 2010.\nPer seguire l'alternanza imposta dal COJI, nell'edizione 2010 si \u00e8 svolto soltanto il torneo femminile.\nFormula.\nSi \u00e8 disputato un unico girone con la formula del round-robin.In caso di vittoria la squadra si aggiudica 2 punti, in caso di sconfitta 1, mentre se la squadra non si presenta in campo prende 0 punti. A parit\u00e0 di punti prevale la differenza canestri.\nIl primo classificato vince la medaglia d'oro, il secondo quella d'argento, il terzo quella di bronzo."}
{"id": "2997060", "revid": "359266", "url": "https://it.wikipedia.org/wiki?curid=2997060", "title": "Governatori della California", "text": ""}
{"id": "2997063", "revid": "110157", "url": "https://it.wikipedia.org/wiki?curid=2997063", "title": "Swing (The Manhattan Transfer)", "text": "Swing \u00e8 un album del gruppo vocale statunitense The Manhattan Transfer, pubblicato nel 1997 dalla Atlantic Records."}
{"id": "2997070", "revid": "224230", "url": "https://it.wikipedia.org/wiki?curid=2997070", "title": "Guerra delle sette settimane", "text": ""}
{"id": "2997077", "revid": "1543377", "url": "https://it.wikipedia.org/wiki?curid=2997077", "title": "Battisti stretti", "text": "Si definiscono battisti stretti (o \"Battisti stretti e particolari\") quelle chiese battiste che intendono portare avanti inalterata la tradizione ed i principi originali dei Battisti particolari su linee strettamente calviniste rifiutando di consociarsi con chiese battiste di altra tendenza e/o con altre chiese evangeliche. Le troviamo originalmente in Gran Bretagna fra quelle chiese che non aderiscono all'Unione Battista della Gran Bretagna (BUGB), ma si rifanno a questo movimento anche altre chiese soprattutto canadesi e negli Stati Uniti d'America.\nLineamenti storici.\nAgli inizi del XVII secolo i Battisti in Inghilterra si sviluppano lungo due diverse linee teologiche. I Battisti generali vengono denominati in questo modo perch\u00e9 sostengono la \"redenzione generale\", il concetto secondo il quale il sacrificio di Cristo sulla croce renderebbe possibile la salvezza di chiunque riponga in esso la sua fede. Si tratta essenzialmente della redenzione universale sostenuta dall'Arminianesimo. All'origine dei Battisti generali sono John Smyth e Thomas Helwys. I Battisti particolari, d'altro canto, sono chiamati in questo modo perch\u00e9 sostengono il principio della \"redenzione particolare\", che limita l'opera salvifica di Cristo in croce solo agli eletti, coloro ai quali Dio sovranamente concede la grazia della salvezza e che per questo sono affidati a Cristo, non quindi una salvezza disponibile per tutti, ma una salvezza che riguarda solo le persone particolari alle quali essa \u00e8 destinata. Questa posizione corrisponde a quella della soteriologia calvinista. Originali esponenti di rilievo dei Battisti particolari sono Benjamin Keach, Hanserd Knollys e William Kiffin.\nDurante il XVIII secolo, per\u00f2, i Battisti generali scivolano su posizioni teologicamente liberali e scompaiono quasi del tutto dalla scena inglese. Nello stesso periodo, i Battisti particolari si muovono su posizioni dottrinali molto radicali che alcuni descrivono come iper-calviniste ed antinomiste. Nel 1785, Andrew Fuller (1754-1815) pubblica \"The Gospel Worthy of All Acceptation\" (l'Evangelo degno di essere pienamente accettato) che aiuta molti Battisti particolari verso un nuovo evangelicalismo, chiamato da alcuni Fullerismo che porter\u00e0 i Battisti particolari inglesi a dividersi. I \"Fulleriti\" trovano i loro esponenti di rilievo in Fuller e William Carey (1761-1834), missionario in India. Non tutti, cos\u00ec, sono d'accordo con questo nuovo sviluppo. Continuano a sostenere fra i Battisti particolari uno stretto Calvinismo John Gill (1696-1771), conosciuto ancora oggi soprattutto per il suo commentario all'intera Bibbia (\"Exposition of the Whole Bible\"). Nella corrente fullerita dei Battisti particolari, il Calvinismo declina e cresce la pratica della comunione aperta.\nQuando viene fondata l'Unione Battista inglese nel 1813 si tratta soprattutto di un'iniziativa dei Battisti particolari. Nel 1833 essa viene ristrutturata per permettere l'accoglienza dei Battisti generali. Nel 1891 le distinzioni formali fra Battisti particolari e generali scompaiono in favore di un'Unione Battista unificata.. Le chiese battiste che non hanno inteso di dover convergere nell'Unione Battista (della Gran Bretagna) ma di continuare a portare avanti le linee dei Battisti particolari perdurano a tutt'oggi e sono cos\u00ec conosciute come \"Chiese battiste strette\" o \"Battisti stretti e particolari\" (\"Strict and Particular Baptists\"). L'aggettivo \"stretto\" si riferisce alla posizione \"stretta\" o \"chiusa\" al riguardo di chi pu\u00f2 diventare membro delle loro comunit\u00e0 e partecipare alla Cena del Signore. La maggioranza dei Battisti particolari, infatti, con la notevole eccezione di John Bunyan, respingeva la appartenenza e la comunione aperta. Il termine \"stretto\" sta pure a significare lo stretto Calvinismo che essi continuano a sostenere, anche definito come \"ipercalvinismo\". Queste chiese, generalmente, rifiutano l'ecumenismo e di venire a patti con altre chiese evangeliche.\nI Battisti stretti rappresentano la corrente dei Battisti particolari che tendeva verso l'iper-calvinismo. Negli Stati Uniti d'America corrispondono generalmente con quelle chiese che si sono definite \"Battisti primitivi\".\nLeader di rilievo di questo movimento includono William Gadsby (1773-1844) autore di un innario ancora in uso fra le loro chiese (\"A Selection of Hymns for Public Worship\"), John Warburton (1776-1857), John Kershaw (1792-1870), Joseph C. Philpot (1802-1869), James Wells (1803-1872) e Samuel Eyles Pierce (1746-1829). Oper\u00f2 nell'area delle chiese dei \"Battisti stretti\" anche il teologo inglese Arthur Pink (1886\u20131952). La radicalit\u00e0 delle sue persuasioni calviniste (o \"ipercalvinismo\"), e il parrocchialismo delle denominazioni, contribuisce al suo isolamento facendo propendere l'opinione pubblica alla sua collocazione teologica tra i \"Battisti stretti\", i quali peraltro sono ancora oggi i maggiori diffusori (specie in Gran Bretagna) delle Opere di Arthur Pink. Non avendo alcuna organizzazione centralizzata, i Battisti stretti erano conosciuti sulla base della pubblicazione periodica che sostengono: \"Christian Pathway Strict Baptists\", \"Earthen Vessel Strict Baptists\", \"Gospel Herald Strict Baptists\", e \"Gospel Standard Strict Baptists\".\nI battisti che si rifanno a Earthen Vessel, Gospel Herald ed altri si uniscono pi\u00f9 tardi come la Grace Baptist Assembly (fondata nel 1980 assorbendo la Strict Baptist Assembly e la Assembly of Baptised Churches. La \"Grace Baptist Assembly\" rappresenta una modifica dei Battisti stretti vicina al \"Fullerismo\" del XVIII secolo. Queste chiese inglesi, inoltre si riuniscono in tre associazioni regionali: Association of Grace Baptist Churches (East Anglia), Association of Grace Baptist Churches (East Midlands), Association of Grace Baptist Churches (South East) e la Fellowship of Northern Particular Baptist Churches.\nI Gospel Standard Strict Baptists, respingono il \"Calvinismo moderato\" dei Fulleriti e rimangono quelli pi\u00f9 vicini alle radici del movimento, sia teologicamente che praticamente e respingono molti aspetti della modernit\u00e0 fra cui televisione, cinema o musica moderna.\nIn Inghilterra, nel 1995 la Grace Baptist Assembly aveva pi\u00f9 di 10.000 membri in circa 269 chiese. I Gospel Standard Strict Baptist, 6400 membri in 156 chiese, pi\u00f9 3 chiese negli USA."}
{"id": "2997079", "revid": "110157", "url": "https://it.wikipedia.org/wiki?curid=2997079", "title": "Elstertrebnitz", "text": "Elstertrebnitz \u00e8 un comune di 1.429 abitanti della Sassonia, in Germania.\nAppartiene al circondario (\"Landkreis\") di Lipsia (targa L) ed \u00e8 parte della comunit\u00e0 amministrativa (\"Verwaltungsgemeinschaft\") di Pegau."}
{"id": "2997082", "revid": "834", "url": "https://it.wikipedia.org/wiki?curid=2997082", "title": "Lismer (film)", "text": ""}
{"id": "2997083", "revid": "228587", "url": "https://it.wikipedia.org/wiki?curid=2997083", "title": "Littlefield", "text": ""}
{"id": "2997085", "revid": "287204", "url": "https://it.wikipedia.org/wiki?curid=2997085", "title": "Minccino", "text": ""}
{"id": "2997086", "revid": "1305772", "url": "https://it.wikipedia.org/wiki?curid=2997086", "title": "Giovanni Carlone", "text": "Giovanni Carlone \u00e8 il nome di diversi esponenti della famiglia Carlone (o Carloni):"}
{"id": "2997089", "revid": "287204", "url": "https://it.wikipedia.org/wiki?curid=2997089", "title": "Munna", "text": ""}
{"id": "2997092", "revid": "110157", "url": "https://it.wikipedia.org/wiki?curid=2997092", "title": "Pegau", "text": "Pegau \u00e8 una citt\u00e0 di 4.684 abitanti della Sassonia, in Germania.\nAppartiene al circondario (\"Landkreis\") di Lipsia (targa L) ed \u00e8 parte della comunit\u00e0 amministrativa (\"Verwaltungsgemeinschaft\") di Pegau."}
{"id": "2997093", "revid": "287204", "url": "https://it.wikipedia.org/wiki?curid=2997093", "title": "Reshiram", "text": ""}
{"id": "2997094", "revid": "287204", "url": "https://it.wikipedia.org/wiki?curid=2997094", "title": "Zekrom", "text": ""}
{"id": "2997100", "revid": "88740", "url": "https://it.wikipedia.org/wiki?curid=2997100", "title": "Deutzen", "text": "Deutzen \u00e8 una frazione del comune tedesco di Neukieritzsch.\nStoria.\nIl comune di Deutzen venne aggregato al comune di Neukieritzsch il 1\u00ba luglio 2014."}
{"id": "2997101", "revid": "223320", "url": "https://it.wikipedia.org/wiki?curid=2997101", "title": "Boeing e-4", "text": ""}
{"id": "2997103", "revid": "110157", "url": "https://it.wikipedia.org/wiki?curid=2997103", "title": "Regis-Breitingen", "text": "Regis-Breitingen \u00e8 una citt\u00e0 di 4.180 abitanti della Sassonia, in Germania.\nAppartiene al circondario (\"Landkreis\") di Lipsia (targa L) ed \u00e8 parte della comunit\u00e0 amministrativa (\"Verwaltungsgemeinschaft\") di Regis-Breitingen."}
{"id": "2997104", "revid": "287204", "url": "https://it.wikipedia.org/wiki?curid=2997104", "title": "Espenhain", "text": "Espenhain \u00e8 un comune di 2.594 abitanti della Sassonia, in Germania.\nAppartiene al circondario di Lipsia ed \u00e8 parte della Verwaltungsgemeinschaft R\u00f6tha."}
{"id": "2997106", "revid": "110157", "url": "https://it.wikipedia.org/wiki?curid=2997106", "title": "R\u00f6tha", "text": "R\u00f6tha \u00e8 una citt\u00e0 di 3.978 abitanti della Sassonia, in Germania.\nAppartiene al circondario (\"Landkreis\") di Lipsia (targa L) ed \u00e8 parte della comunit\u00e0 amministrativa (\"Verwaltungsgemeinschaft\") di R\u00f6tha."}
{"id": "2997107", "revid": "62004", "url": "https://it.wikipedia.org/wiki?curid=2997107", "title": "Andrea Carlone", "text": ""}
{"id": "2997111", "revid": "767487", "url": "https://it.wikipedia.org/wiki?curid=2997111", "title": "Hallucination", "text": "Hallucination (\"The Damned\") \u00e8 un film del 1963 diretto da Joseph Losey. Tratto dal romanzo di fantascienza \"Fossa d'isolamento\" (\"The Children of Light\") di Henry Lionel Lawrence, fu prodotto dalla casa cinematografica Hammer per la Columbia Pictures.\nIl film usc\u00ec in Inghilterra nel 1963 e nel 1965 fu distribuito negli USA col titolo esteso \"These Are The Damned\".\nIl film, girato nel 1961 al tempo della guerra fredda, quando gli scrittori cercavano di prevedere le conseguenze di una guerra nucleare mondiale e i governi, al tempo in cui si sapeva poco, stanziavano risorse dei contribuenti per prevedere gli effetti delle radiazioni, denuncia in modo didattico il pericolo della contaminazione nucleare.\nTrama.\nUna banda di Teddy Boy, capeggiata da King, spadroneggia nel centro cittadino. La sorella di King, Joan \u00e8 una piccola ladruncola che sottrae il portafoglio a Simon un ricco turista americano in vacanza, lungo la costa meridionale inglese, sul suo yacht, negli anni 1960, il quale invece di denunciarla, se ne innamora e la seduce; interviene il fratello King, geloso che tenta di separarli ma i due sfuggono col panfilo.\nIn un laboratorio militare segreto e sotterraneo, vivono segregati dei bambini, nati da madri contaminate da sostanze radioattive. I bambini vengono allevati, per costituire il nucleo della rinascita del genere umano, dopo una guerra nucleare probabile che sterminer\u00e0 ogni forma di vita sulla Terra. Il professor Bernard a distanza, fa da insegnante ai bambini ma rimane nel vago quando si tratta di rispondere alle loro domande sul loro futuro.\nJoan e Simon, dopo una breve crociera, per caso, capitano lungo una spiaggia, prendono terra e passano la notte in una casa apparentemente abbandonata ma piena di strane statue. Il giorno dopo, la banda di King, che li ha fatti seguire, circonda la casa e la coppia scappando, capita all'ingresso di un passaggio nascosto che conduce nei locali dove vivono i bambini. Li segue anche King. Simon cerca di fare scappare i bambini ma nella fuga si accorge che i bambini sono fortemente radioattivi e chi ne viene a contatto rimane mortalmente contaminato.\nDurante la fuga anche Freya Nielson che riversa nelle inquietanti statue che scolpisce (opere vere di Elisabeth Frink), l'ansia della guerra atomica, viene a conoscenza dei bambini. I militari riescono a contenere la fuga, rilasciano la coppia che ormai \u00e8 condannata dalla dose letale di radiazione ricevuta ed eliminano sistematicamente ogni altro testimone.\nRimangono i bambini che gridano ad un mondo indifferente di aiutarli ad essere liberati.\nLa contrapposizione fra la vita alla giornata degli spensierati teddy boy e la vita dei bambini oppressi dai militari, nella quale si inserisce una storia d'amore, che fin dal suo apparire, sembra gi\u00e0 destinata al tragico epilogo cui andr\u00e0 incontro, produce un'atmosfera cupa, che aleggia fino alla fine, quando la coppia contaminata muore in mare e un elicottero militare affonda il panfilo. King, alla guida della sua auto, viene spinto fuori strada dagli elicotteri militari gi\u00f9 da un ponte, dove affoga nel fiume. La scultrice viene uccisa e i bambini condannati a vivere sottoterra in attesa di una catastrofe atomica mondiale.\nDistribuzione.\nIl film fu fatto uscire nelle sale britanniche dalla Hammer tagliato di una decina di minuti; per l'uscita negli Stati Uniti, sub\u00ec un taglio ulteriore di 20 minuti.\nVenne presentato in Italia, nella \"versione inglese\" accorciata di 6-7minuti, al Festival internazionale del film di fantascienza di Trieste nel 1964, dove gli fu assegnato il premio Asteroide d'oro.\nIn Italia, agli inizi degli anni settanta, fu trasmesso in TV, dall'allora \"primo canale\", con la traduzione del titolo della versione concepita dal regista nel 1961: \"La Fossa\". Ma fu mandata in onda la \"versione inglese\" con i sottotitoli nelle parti non doppiate.\nEdizioni home video.\nIn Italia il film \u00e8 stato distribuito per la prima volta in formato DVD dalla Sinister Film in collaborazione con CG Home Video nel gennaio 2013. Tra i contenuti extra, una presentazione del film a cura dello scrittore e critico Luigi Cozzi."}
{"id": "2997112", "revid": "54193", "url": "https://it.wikipedia.org/wiki?curid=2997112", "title": "Radice di liquirizia", "text": ""}
{"id": "2997114", "revid": "54193", "url": "https://it.wikipedia.org/wiki?curid=2997114", "title": "Radice di liquerizia", "text": ""}
{"id": "2997115", "revid": "54193", "url": "https://it.wikipedia.org/wiki?curid=2997115", "title": "Radice di liquorizia", "text": ""}
{"id": "2997116", "revid": "1543377", "url": "https://it.wikipedia.org/wiki?curid=2997116", "title": "Wszystko czego chc\u0119 od Ciebie", "text": "Wszystko czego chc\u0119 od Ciebie \u00e8 il primo singolo della cantante pop polacca Kasia Cerekwicka estratto dal suo quarto album di studio \"Fe-Male\"."}
{"id": "2997117", "revid": "1543377", "url": "https://it.wikipedia.org/wiki?curid=2997117", "title": "Dembela", "text": "Dembela, o anche Dembella, \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 11 nuclei abitati:"}
{"id": "2997120", "revid": "1543377", "url": "https://it.wikipedia.org/wiki?curid=2997120", "title": "Magnetic Rag", "text": "Magnetic Rag \u00e8 una composizione ragtime per pianoforte di Scott Joplin, pubblicata nel 1914. Fu l'ultimo brano pubblicato da Joplin e risulta essere in qualche modo discosto dalle altre sue composizione per alcune caratteristiche compositive e melodiche.\nStruttura.\nA differenza della stragrande maggioranza delle composizioni pianistiche di Joplin, che presentano uno schema tematico del tipo AABBACCDD, la struttura del \"Magnetic Rag\" \u00e8 AABBCCDDAA; presenta anche un'introduzione all'inizio (che si ritrova piuttosto frequentemente nei ragtime jopliniani) e una coda alla fine (elemento invece piuttosto raro).\nL'introduzione, il tema A, il tema C e la coda sono in Si bemolle maggiore, il tema B \u00e8 in Sol minore e il tema D in Si bemolle minore; la successione delle tonalit\u00e0 \u00e8 quindi Sib+; Sol-; Sib+; Sib-; Sib+. Tra i temi non vi \u00e8 alcun ponte modulante, ad esempio nel passaggio tra tema C e tema D si passa dalla tonalit\u00e0 di Si bemolle maggiore a quella di Si bemolle minore.\nInsolita \u00e8 poi la struttura interna del tema C, che presenta 24 battute (un numero insolito, dal momento che usualmente i periodi sono composti da un numero di battute pari ad una potenza di 2, come negli altri temi che hanno tutti 16 battute ciascuno), suddivise in due parti, l'una da 14 battute e l'altra da 10.\nCollegamenti esterni.\nspartito on line"}
{"id": "2997121", "revid": "86343", "url": "https://it.wikipedia.org/wiki?curid=2997121", "title": "Dembella", "text": ""}
{"id": "2997125", "revid": "1543377", "url": "https://it.wikipedia.org/wiki?curid=2997125", "title": "Fe-Male", "text": "Fe-Male \u00e8 il quarto album di studio della cantante pop polacca Kasia Cerekwicka."}
{"id": "2997128", "revid": "1543377", "url": "https://it.wikipedia.org/wiki?curid=2997128", "title": "Dialakoro (Mali)", "text": "Dialakoro \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 4 nuclei abitati:"}
{"id": "2997129", "revid": "110157", "url": "https://it.wikipedia.org/wiki?curid=2997129", "title": "Tigil' (fiume)", "text": "Il Tigil' \u00e8 un fiume dell'estremo oriente russo (Territorio della Kam\u010datka), tributario del mare di Ochotsk.\nNasce dal versante occidentale (interno) della catena Centrale, scorrendo successivamente con direzione mediamente settentrionale o nordoccidentale; sfocia nel golfo di \u0160elichov, vasta insenatura del mare di Ochotsk.\nIl principale centro urbano incontrato nel suo corso \u00e8 la cittadina omonima, situata nel suo basso corso.\nIl Tigil' \u00e8 gelato in superficie, mediamente, da fine ottobre/primi di novembre a maggio."}
{"id": "2997130", "revid": "80339", "url": "https://it.wikipedia.org/wiki?curid=2997130", "title": "Tigil", "text": ""}
{"id": "2997135", "revid": "1543377", "url": "https://it.wikipedia.org/wiki?curid=2997135", "title": "Diomat\u00e9n\u00e9", "text": "Diomat\u00e9n\u00e9 \u00e8 un comune rurale del Mali facente parte del circondario di Sikasso, nella regione omonima."}
{"id": "2997137", "revid": "287204", "url": "https://it.wikipedia.org/wiki?curid=2997137", "title": "Diomatene", "text": ""}
{"id": "2997150", "revid": "298229", "url": "https://it.wikipedia.org/wiki?curid=2997150", "title": "Christophe Lemaitre", "text": "Nel 2010 \u00e8 diventato il primo atleta bianco a scendere sotto i 10 secondi nei 100 metri piani in una competizione ufficiale. Per sette anni \u00e8 rimasto l'unico atleta bianco a riuscire nell'impresa, prima di essere raggiunto da Ramil Guliyev nel 2017. Lemaitre ha corso sotto i 10 secondi nei 100 m piani in sette occasioni: tre volte nel 2010 e quattro volte nel 2011. Ha vinto una medaglia di bronzo nella staffetta 4\u00d7100 metri ai Giochi olimpici di e nei 200 metri piani ai Giochi olimpici di .\nAll'et\u00e0 di 20 anni, Lemaitre ha vinto i 100 metri, 200 metri e staffetta 4\u00d7100 metri ai campionati europei di , diventando il primo velocista francese ad aggiudicarsi contemporaneamente i tre titoli. \u00c8 stato il pi\u00f9 veloce sprinter europeo nei 100 e 200 metri nel 2010 e ha vinto una medaglia di bronzo nei 200 metri ai Mondiali di . Con il tempo di 9\"92, Lemaitre \u00e8 uno dei tre francesi (assieme a Jimmy Vicaut e Ronald Pognon) ad aver infranto la barriera dei 10 secondi nei 100 metri nelle competizioni outdoor.\nBiografia.\nGiovent\u00f9.\nCon genitori francesi e nonni materni italiani, Lemaitre nasce ad Annecy l'11 giugno 1990 e cresce nel paese di Culoz, dove gioca a pallamano, rugby e calcio, prima di scoprire il suo talento nella corsa veloce. Nel 2005, all'et\u00e0 di 15 anni, durante la competizione nazionale di atletica leggera, Lemaitre corre i 50 metri pi\u00f9 veloci del paese. Un mese dopo il suo sedicesimo compleanno, nel 2006, e meno di un anno dopo essersi unito ad un club di atletica ad Aix-les-Bains, Lemaitre corre i 100 metri in 10\"96 secondi. Il suo record personale migliora fino a 10\"53 nel 2007.\n2008-2009: i trionfi a livello juniores.\nLa prima vittoria di prestigio in campo internazionale avviene ai Mondiali juniores di Bydgoszcz; qui dapprima ottiene la qualificazione per la finale dei 200 m piani con il tempo di 20\"88 (vento -0,3\u00a0m/s) e successivamente vince la medaglia d'oro in 20\"83 (vento -0,9\u00a0m/s).\nNel 2009 migliora ulteriormente i suoi primati: il 6 giugno a un meeting di Ginevra corre i 200 metri in 20\"68 (vento +1,9\u00a0m/s), mentre nel corso dei campionati giovanili francesi, stabilisce il nuovo record nazionale juniores dei 100 metri trionfando su tutti gli avversari con un eccellente 10\"17 (vento +1,2\u00a0m/s), tempo che rappresenta la sesta miglior prestazione europea juniores di sempre.\nAgli europei juniores di Novi Sad, il 24 luglio vince in 10\"04 (vento +0,2\u00a0m/s) (nuovo record europeo juniores) tempo che gli vale il 2\u00ba posto nella classifica stagionale juniores (4\u00ba in quella di sempre) e il 25\u00ba in quella seniores.\nAi mondiali di Berlino 2009 si cimenta nei 100 m piani; il 15 agosto supera le batterie con il tempo di 10\"23 (vento -0,8\u00a0m/s), ma ai quarti di finale viene eliminato per falsa partenza, il terzo tempo della batteria (il minimo occorrente per passare al turno successivo) viene registrato dal giapponese Naoki Tsukahara con 10\"15 (vento +0,4\u00a0m/s), mentre il quarto tempo dello zambiano Gerald Phiri, ripescato essendo il miglior tempo degli atleti inizialmente esclusi, \u00e8 di 10\"16, entrambi i tempi si erano dimostrati alla portata del francese.\n2010: tre ori agli europei di Barcellona.\nIl 10 giugno 2010 corre al Golden Gala di Roma i 100 m piani in 10\"09 (vento +0,6\u00a0m/s) dietro soltanto ad Asafa Powell (9\"82), in seguito a questa prestazione si ipotizza che potr\u00e0 essere il primo atleta non nero ad abbattere il muro dei 10 secondi.\nIl 9 luglio, a soli venti anni, diviene il primo \"bianco\" capace di correre i 100 m piani in meno di 10 secondi, riuscendo nell'impresa nel corso dei campionati nazionali svoltisi a Valence facendo registrare un tempo di 9\"98, due centesimi in meno della prestazione del polacco Marian Woronin realizzata nel 1984. Con questa prestazione Lemaitre stabilisce inoltre il record nazionale di specialit\u00e0, migliorando di un centesimo il 9\"99 corso da Ronald Pognon a Losanna nel 2005. Il 10 luglio vince i 200 metri segnando il primato personale con 20\"16 ed eguagliando il record nazionale.\nIl 16 luglio al Meeting Areva di Saint-Denis chiude solo in quinta posizione la gara dei 100 metri con il tempo di 10\"09 ma con un vento contrario di 0,3\u00a0m/s. Il 28 luglio ai Campionati europei di Barcellona, dopo una semifinale corsa in 10\"07 (vento -1,2\u00a0m/s) vince la medaglia d'oro nei 100 m con il tempo di 10\"11 (vento -1,0\u00a0m/s), precedendo il britannico Mark Lewis-Francis ed il connazionale Martial Mbandjock (entrambi con 10\"18); erano 28 anni che non vinceva un bianco agli europei e addirittura 48 che non vinceva un francese. Due giorni dopo concede il bis con l'oro nei 200 metri col tempo di 20\"37 (vento -0,8\u00a0m/s), precedendo il britannico Christian Malcolm (20\"38) e un'altra volta il connazionale Martial Mbandjock (20\"42). Infine, durante l'ultima giornata della rassegna continentale, conquista il suo terzo titolo vincendo con la staffetta francese, composta anche da Jimmy Vicaut, Pierre-Alexis Pessonneaux e Martial Mbandjock, la prova della 4\u00d7100 metri con il tempo di 38\"11.\nIl 29 agosto dello stesso anno, in occasione del Rieti Meeting, Lemaitre in semifinale eguaglia il proprio personale sui 100 m piani con un vento a favore di 1,1\u00a0m/s e di conseguenza il record nazionale transalpino sulla distanza. In finale, prendendo parte alla gara pi\u00f9 veloce mai corsa in Italia, lo abbassa ulteriormente, portandolo a 9\"97 (+0,9\u00a0m/s) e confermando di essere uno dei pochi atleti bianchi a potersi esprimere ad alti livelli nella disciplina \"regina\" dell'atletica leggera.\n2011: bronzo agli europei indoor e medaglie ai mondiali di Taegu.\nNel 2011 Lemaitre comincia ad alti livelli agli europei indoor svolti a Parigi chiudendo in terza posizione i 60 metri piani con 6\"58 dietro a Francis Obikwelu (6\"53) e Dwain Chambers (6\"54).\nDebutta nella stagione all'aperto il 26 maggio al Golden Gala di Roma, correndo i 100 metri in 10 secondi netti (vento +0,6\u00a0m/s), dietro ad Asafa Powell (9\"93) e Usain Bolt (9\"91). Ritocca poi il proprio primato personale per tre volte: nella prima occasione scendendo a 9\"96 durante un meeting in terra transalpina a Montreuil il 7 giugno, mentre a Stoccolma in occasione degli Europei a squadre il 18 giugno e a Losanna il 30 giugno durante il meeting Athletissima ferma il cronometro a 9\"95 (con vento +1,0\u00a0m/s in entrambe le occasioni).\nLemaitre dimostra una buona forma anche nei 200 metri al Meeting Areva di Saint-Denis segnando 20\"21 (a soli 5 centesimi dal suo primato personale) con un vento contrario di 0,6\u00a0m/s, dietro a Usain Bolt che chiude in 20\"03. Il 22 luglio, al meeting Herculis di Monaco segna un pi\u00f9 modesto 10\"03 sui 100 metri (vento +1,0\u00a0m/s).\nIl 29 luglio, ad Albi, migliora nuovamente il record francese nel corso dei campionati nazionali; lo sprinter vince la gara in 9\"92 con un vento al limite di 2,0\u00a0m/s, abbassando di tre centesimi il precedente primato, da lui stesso realizzato.\nIl 28 agosto ai Campionati del mondo di Taegu 2011 chiude quarto col tempo di 10\"19 (vento -1,4\u00a0m/s) nella finale dei 100 metri piani vinta dal giamaicano Yohan Blake (9\"92) in seguito alla squalifica per falsa partenza del favorito Usain Bolt. Il 3 settembre conquista con il tempo di 19\"80 (record nazionale) il bronzo nei 200 metri piani, dietro a Walter Dix (19\"70) e Usain Bolt (19\"40), registrando il tempo pi\u00f9 basso di un atleta terzo classificato, eguagliando il tempo di Ato Boldon ad Atlanta che corse dietro a Michael Johnson (19\"32) e Frank Fredericks (19\"68).,\nIl 4 settembre vince l'argento nella staffetta 4\u00d7100 metri con il tempo di 38\"20, dietro alla Giamaica, che stabilisce il nuovo record mondiale in 37\"04.\n2016: bronzo nei 200 m alle Olimpiadi di Rio.\nNel 2016 Lemaitre ottiene la qualificazione per i Giochi olimpici di Rio de Janeiro, sia nei 100 che nei 200 metri. Il 15 agosto viene eliminato nella semifinale dei 100 m, giungendo terzo nella sua semifinale dietro a Justin Gatlin e Yohan Blake col tempo di 10\"07.\nIl 19 agosto disputa la finale dei 200 m in cui giunge al terzo posto in 20\"12, vincendo cos\u00ec la medaglia di bronzo preceduto dal giamaicano Usain Bolt e dal canadese Andre De Grasse."}
{"id": "2997151", "revid": "1543377", "url": "https://it.wikipedia.org/wiki?curid=2997151", "title": "Dogoni", "text": "Dogoni \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 16 nuclei abitati:"}
{"id": "2997152", "revid": "196390", "url": "https://it.wikipedia.org/wiki?curid=2997152", "title": "Libera Universit\u00e0 degli Studi San Pio V", "text": ""}
{"id": "2997158", "revid": "1442080", "url": "https://it.wikipedia.org/wiki?curid=2997158", "title": "Ginnastica ai XIV Jeux des \u00eeles", "text": "Le gare di ginnastica artistica ai XIV Jeux des \u00eeles si sono svolte nel palazzetto della ginnastica Escola da Ribeira Grande, dal 26 al 29 maggio 2010.\nFormula.\nSi \u00e8 disputata una competizione a squadre, la cui classifica finale \u00e8 stata stilata con la somma dei punteggi totali ottenuti nella competizione maschile e in quella femminile.\nLa competizione maschile ha previsto gare al corpo libero, al cavallo con maniglie, al volteggio, alle parallele simmetriche e alla sbarra.\nLa competizione femminile invece si \u00e8 svolta con gare al corpo libero, al volteggio, alle parallele asimmetriche e alla trave di equilibrio."}
{"id": "2997160", "revid": "1543377", "url": "https://it.wikipedia.org/wiki?curid=2997160", "title": "Doumanaba", "text": "Doumanaba \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 11 nuclei abitati:"}
{"id": "2997161", "revid": "339392", "url": "https://it.wikipedia.org/wiki?curid=2997161", "title": "Lorenzo (Disney)", "text": ""}
{"id": "2997162", "revid": "124373437", "url": "https://it.wikipedia.org/wiki?curid=2997162", "title": "Paolo Tosio", "text": "Biografia.\nNelle campagne di Asola, pi\u00f9 precisamente a Sorbara, il maggiore dei possedimenti della famiglia dei conti Tosio, il 22 marzo 1775 nasce Paolo, dal conte Ottaviano e Lucrezia Avogadro.\nNel 1801 sposa Paolina dei marchesi Bergonzi di Parma, con la quale tra il 1807 e il 1808, visita Firenze, Roma e Napoli. Il viaggio offre l'occasione a Paolo di approfondire i suoi interessi artistici: incontra Giuseppe Bezzuoli a Firenze e a Roma conosce il Canova.\nTrascorreva parte dell'anno a Sorbara e parte a Brescia, occupandosi in campagna della tenuta agricola, e in citt\u00e0 alla collezione, al rinnovamento del palazzo e a quella \u201cconversazione\u201d che fece di casa Tosio uno dei salotti pi\u00f9 ambiti di Brescia.\nA rendere palazzo Tosio uno dei salotti pi\u00f9 rinomati della citt\u00e0 contribu\u00ec la moglie Paolina dei marchesi Bergonzi di Parma, considerata tra le dame pi\u00f9 colte di Brescia: parlava correttamente francese, spagnolo e inglese, si intendeva di latino ed aveva ottime conoscenze geografiche, storiche e politiche.\nLa vasta cultura del Conte \u00e8 inoltre testimoniata dalla ricchezza della biblioteca (poi compresa nelle raccolte librarie della Biblioteca Queriniana, comprendente volumi di svariato argomento; dall'agricoltura alla giurisprudenza, dall'arte alla matematica, alla filosofia.\nPaolo Tosio dopo il suo viaggio tra Roma, Firenze e Napoli si avvicina molto alla pittura e alla scultura.\nIn un solo trentennio Paolo Tosio riusc\u00ec a costituire una ricca galleria di opere antiche e moderne che, per qualit\u00e0 e quantit\u00e0, poteva competere con quelle nobiliari e di pi\u00f9 antica formazione, pure comprendente un cospicuo fondo di stampe, di disegni e di medaglie.\nL'incremento della collezione e, in parallelo, il suo allestimento all'interno del palazzo, che andava via via ampliandosi, diventarono le sue principali occupazioni. Nel suo insieme, la raccolta Tosio rimane un esempio intatto, quasi unico ed a livelli qualitativi spesso alti, del collezionismo in Lombardia in epoca di Restaurazione.\nPalazzo Tosio divenne cos\u00ec una meta d'obbligo per i personaggi, pi\u00f9 o meno illustri, che transitavano da Brescia, personalmente accolti dai padroni di casa: dagli imperatori d'Austria Francesco I e Ferdinando I ai principi italiani e stranieri.\nL'aggiornamento su quanto poteva offrire il coevo mercato dell'arte assicurano al conte autentici capolavori: tra i dipinti antichi sono da ricordare: il Redentore di Raffaello, il Presepio del Lotto e l'Annunciazione di Moretto. Altrettanto tempestivi risultano gli acquisti di opere contemporanee.\nL'ambiente artistico milanese si riflette in modo puntuale nella collezione del conte:buona parte delle opere prima di essere collocate nel palazzo di Brescia passarono dalle esposizioni di Brera. Da rilevare il breve lasso di tempo che esiste tra l'affermazione di un artista e la commissione o l'acquisto di una sua opera da parte del Tosio. Nella raccolta bresciana si ritrovano, oltre ad alcuni importanti esponenti della stagione neoclassica (come Andrea Appiani e Gaspare Landi), i protagonisti della scena milanese contemporanea (come Francesco Hayez, Pelagio Palagi, Massimo D'Azeglio, Giovanni Migliara, Giuseppe Canella, gli scultori Pompeo Marchesi e Democrito Gandtolfi); si aggiungono opere di provenienza romana (Francesco Podesti, Fran\u00e7ois Marius Granet, gli scultori Antonio Canova e Berthel Thorvaldsen), fiorentina (Giuseppe Bezzuoli, lo scultore Lorenzo Bartolini) e veneziana (Giuseppe Borsato, Felice Schiavoni). Paolo Tosio muore nel 1842."}
{"id": "2997164", "revid": "287204", "url": "https://it.wikipedia.org/wiki?curid=2997164", "title": "Coppa di Francia 1972-1973", "text": "L'edizione 1972/73 della Coppa di Francia fu la 56\u00aa della competizione.\nSemifinali.\nAndata il 6 giugno, ritorno l'8 (Lyon - Marseille) e 9 giugno (Nantes - N\u00eemes)."}
{"id": "2997170", "revid": "1543377", "url": "https://it.wikipedia.org/wiki?curid=2997170", "title": "Fama (Mali)", "text": "Fama \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 6 nuclei abitati:"}
{"id": "2997171", "revid": "287204", "url": "https://it.wikipedia.org/wiki?curid=2997171", "title": "Pietro Locchi", "text": "\u00c8 tuttora uno dei fantini pi\u00f9 vittoriosi della storia plurisecolare del Palio di Siena, avendo vinto tredici volte in trentuno partecipazioni. Corse in tutte le Contrade eccetto l'Aquila e la Civetta.\nFu assoluto protagonista degli anni Cinquanta del XIX secolo, essendo riuscito a vincere sei volte nel decennio: dopo il successo del 3 luglio 1851 per la Contrada del Leocorno, vinse i quattro Palii consecutivi dall'agosto 1853 al luglio 1855.\n\"Paolaccino\" fu addirittura capace di vincere in tre decenni differenti: torn\u00f2 infatti al successo nel 1861 e, dopo la sua nona vittoria nel 1863, conquist\u00f2 nel 1868 il suo secondo \"cappotto\" personale dopo quello del 1854.\nNel decennio successivo trionf\u00f2 nel 1870 per l'Onda e due anni dopo per la Tartuca. Chiuse la carriera in Piazza del Campo nel 1874 con una media altissima di vittorie, pari al 42% delle sue presenze al Palio.\nLa carriera al Palio di Siena.\nLa lunga scia di successi di Pietro Rocchi inizi\u00f2 alla seconda presenza sul tufo, nel luglio 1851, quando sfrutt\u00f2, caso non raro in quegli anni, l'astio politico nei confronti della Tartuca. La Contrada di Castelvecchio contava infatti sul miglior cavallo montato da \"Partino\": durante il secondo giro il fantino della Torre, rimasto doppiato, si ferm\u00f2 e dopo aver fatto passare il Leocorno, prese a nerbare con veemenza la Tartuca, favorendo il successo netto di Paolaccino.\nPi\u00f9 sofferta fu la seconda vittoria, colta per la Chiocciola nell'agosto 1853. \"Paolaccino\" arriv\u00f2 nella Chiocciola dopo la terza prova, per sostituire il Gobbo Saragiolo, fresco della sua quindicesima vittoria, rimasto vittima di un infortunio. Il Palio fu molto movimentato: \"Campanino\" nell'Onda fren\u00f2 a nerbate la corsa del figlio Leopoldo nella Tartuca, la Chiocciola fu lesta ad approfittarne e dopo aver superato il Drago beff\u00f2 di un soffio l'Istrice in gran rimonta. Fu con questa vittoria che \"Paolaccino\" inizi\u00f2 un'eccezionale infilata di quattro successi consecutivi: cappotto personale nel 1854 (a luglio nella Lupa; ad agosto nel Nicchio in un Palio molto combattuto caratterizzato da una caduta generale al primo San Martino innescata proprio da Paolaccino che gett\u00f2 in terra il fantino della Selva che si trovava in testa), a chiudere il poker la vittoria del luglio 1855 conquistata nella Chiocciola dopo un intenso scambio di nerbate con la Torre nel Palio passato alla storia per il tradimento del Gobbo Saragiolo ai danni della Selva.\nCon cinque vittorie in sole sette presenze Pietro Rocchi detto \"Paolaccino\" divent\u00f2 a tutti gli effetti il fantino pi\u00f9 ambito per il Palio di Siena; cosa che gli provoc\u00f2 non poche inimicizie e da parte dei colleghi. Ne \u00e8 un esempio ci\u00f2 che avvenne nel Palio di luglio 1856: Rocchi fu massacrato di nerbate da Donato Partini detto \"Partino\", Francesco Bianchini detto \"Campanino\", Giuseppe Bernini detto \"Stralanchi\" ed Antonio Bianchi detto \"Gobbo Fenzi\"; ci\u00f2 non gli imped\u00ec comunque di chiudere secondo.\nLa vendetta di \"Paolaccino\" fu immediata: nel luglio 1857 vinse ancora nella Chiocciola, dominando la corsa dall'inizio. Il fantino di Chiusi fu agevolato dalla confusione nata ai canapi per ostacolare il fantino della Tartuca \"Gano di Catera\". Cos\u00ec riportano le cronache: \u00abFermatisi tutti i fantini sembrava finito il Palio quando quel della Chiocciola prosegu\u00ec solo la corsa ed in mezzo agli evviva di alcuni compi\u00e9 le tre girate, e cos\u00ec rimase vincitore del Palio che ottenne senza contrasto, e la contrada della Chiocciola ebbe l'onoranza di varie altre contrade\u00bb.\nCon i colori Chiocciola arriv\u00f2 anche la quarta vittoria su quattro Palii corsi per la Contrada, grazie al successo dell'agosto 1858. Dopo tre anni, Paolaccino vinse ancora nell'Oca, nel Palio anticipato di un mese per celebrare lo Statuto albertino. In pieno fervore nazionalistico, la vittoria della Contrada di Fontebranda era auspicata dalla maggioranza della popolazione, essendo i suoi colori quelli tricolori della bandiera italiana.\n\"Paolaccino\" vinse ancora nel luglio 1863 per la Pantera; dopo questo successo il fantino decise di correre pochissimo, disputando solo altri due Palii in quattro anni. Tuttavia torn\u00f2 alla vittoria il 2 luglio 1868 nell'Onda, in occasione di un Palio particolare. Accadde infatti che dalla \"mossa\" scattarono solamente cinque Contrade (Aquila, Torre, Lupa, Selva e appunto Onda), mentre le altre cinque rimasero ferme al canape. Nonostante il malumore della Piazza, la \"mossa\" fu considerata valida. Alcuni spettatori e delle guardie municipali scesero sul tufo nel tentativo di bloccare la corsa dei cavalli; ci riuscirono solo in parte, in quanto bloccarono quattro Contrade ma non l'Onda: \"Paolaccino\" riusc\u00ec a schivare ogni ostacolo a colpi di nerbate, ed effettu\u00f2 addirittura quattro giri di Piazza. Nella confusione pi\u00f9 totale, le nove Contrade bloccate si ripresentarono tra i canapi, ma ben presto nacquero nuovi incidenti che provocarono anche la caduta dei cavalli della Torre e della Selva. Il drappellone venne comunque consegnato all'Onda, ma solamente il giorno seguente.\nNello stesso anno \"Paolaccino\" centr\u00f2 il personale \"cappotto\" vincendo in agosto per l'Oca, dopo una strenua lotta con \"Girocche\". Vinse nuovamente nell'Onda dopo soli due anni, nell'agosto 1870: partito subito forte, stacc\u00f2 ben presto i rivali; tuttavia alla terza curva di San Martino urt\u00f2 violentemente il colonnino, riuscendo a rimanere a cavallo grazie ad un'abile acrobazia.\nL'ultima vittoria di \"Paolaccino\" arriv\u00f2 il 15 agosto 1872, a 21 anni dal suo primo successo di Piazza; vinse nella Tartuca, sul morello di Torello Marchetti. Non fu un Palio semplice: passato per primo alla curva di San Martino, \"Paolaccino\" fu poi abile prima a schivare una mazza lanciatogli contro dalla Piazza, poi a difendere la prima posizione dalla rimonta di \"Pilesse\" nella Giraffa.\nDopo quella vittoria \"Paolaccino\" corse altre due volte, chiudendo la carriera con 31 presenze e 13 vittorie in otto contrade differenti.\nPresenze al Palio di Siena.\n\"Le vittorie sono evidenziate ed indicate in neretto.\""}
{"id": "2997176", "revid": "2209726", "url": "https://it.wikipedia.org/wiki?curid=2997176", "title": "Teenage Fanclub", "text": "I Teenage Fanclub sono un gruppo musicale britannico originario di Glasgow, Scozia, Regno Unito.\nEsordiscono nel 1990 con \"A Catholic Education\", disco legato ad un certo sound \"noise\" tipico dell'epoca, e si evolvono nel corso dei due decenni successivi con uno stile abbastanza variegato, ma riconducibile al rock alternativo. Sono ravvisabili nella loro musica influenze di artisti quali ad esempio Byrds, Neil Young e Big Star.\nIl periodo di maggior successo della loro carriera lo hanno avuto intorno alla met\u00e0 degli anni Novanta. Sono state una delle band preferite di Kurt Cobain.\nBiografia.\nI Teenage Fanclub hanno origine sul finire degli anni ottanta dall'incontro di Norman Blake e Raymond McGinley allo Splash 1, un locale di Glasgow. All'epoca Norman Blake faceva il commesso in un negozio di dischi e gi\u00e0 era membro del gruppo BMX Bandits, mentre Raymond McGinlay era studente d'ingegneria presso l'universit\u00e0 di Glasgow.\nLa prima formazione prende il nome di The Boy Hairdressers e realizza un unico singolo, \"Golden Showers\" (1988), che non ottiene il successo sperato. Il deludente esordio porta ad un rimpasto della formazione: ai cantanti-chitarristi Norman Blake, e Raymond McGinlay si aggiungono cos\u00ec dapprima il cantante-bassista Gerard Love, studente di urbanistica presso l'universit\u00e0 di Glasgow, e poi il batterista Brendan O'Hare. La band cambia il proprio nome in Teenage Fanclub.\nIl primo album, \"A Catholic Education\", viene registrato in circa una settimana e viene dato alle stampe nel 1990. Ottiene buoni riscontri da parte della critica, e verr\u00e0 considerato uno dei primi esempi di sound che caratterizzer\u00e0 da l\u00ec a poco il Grunge.\nMolto meglio va il successivo \"Bandwagonesque\", pubblicato nel 1991, nel quale sono riconoscibili influenze di grandi band del passato come Big Star, The Beach Boys e The Byrds, ma anche Dinosaur Jr.. Sebbene il disco rimanga al di fuori del mainstream radiofonico, ottiene un buon riscontro da parte delle radio dei college e dalla critica del settore. In particolare la rivista Spin lo definisce uno dei migliori album del 1991 (e lo mette davanti a \"Nevermind\" dei Nirvana, \"Out of Time\" dei R.E.M. e \"Loveless\" dei My Bloody Valentine).\nIl buon momento dei Teenage Fanclub trova, tuttavia, un'impasse a livello del quarto album. Nonostante venga stampato negli Stati Uniti dalla Geffen, \"Thirteen\" (1993) soffre probabilmente di una scarsa cura dovuta ai numerosi impegni dal vivo della band e di un'autoproduzione non propriamente a fuoco.\nNel 1994 il batterista Brendan O'Hare viene sostituito da Paul Quinn, gi\u00e0 nei Soup Dragon.\nLa nuova formazione inizia cos\u00ec a lavorare al quinto album, \"Grand Prix\" (1995), che avr\u00e0 una fortuna ben migliore rispetto al precedente, e diventer\u00e0 il primo album dei Teenage Fanclub ad entrare nella top ten inglese, raggiungendo la settima posizione.\nAncora buono il successo di \"Songs From Northern Britain\" (1997) che raggiunge la terza posizione. La relativa tourn\u00e9e americana vede poi Teenage Fanclub in compagnia di Radiohead e Oasis. In particolare \u00e8 entusiasta Liam Gallagher, che li definisce \"\u00abla pi\u00f9 grande band del mondo, a parte gli Oasis\u00bb\".\nA un decennio di tutto rispetto, in cui per certi aspetti i Teenage Fanclub , fa seguito un non altrettanto significativo decennio, quello degli anni 2000. Periodo aggravato da problemi interni alla band, con conseguenti rimpasti di formazione, e problemi con le case discografiche."}
{"id": "2997180", "revid": "1543377", "url": "https://it.wikipedia.org/wiki?curid=2997180", "title": "Farakala", "text": "Farakala \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 12 nuclei abitati:"}
{"id": "2997183", "revid": "2209726", "url": "https://it.wikipedia.org/wiki?curid=2997183", "title": "A Catholic Education", "text": "A Catholic Education \u00e8 l'album di debutto del gruppo musicale britannico Teenage Fanclub, pubblicato nel 1990."}
{"id": "2997189", "revid": "1543377", "url": "https://it.wikipedia.org/wiki?curid=2997189", "title": "Finkolo", "text": "Finkolo \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 8 nuclei abitati:"}
{"id": "2997194", "revid": "125366768", "url": "https://it.wikipedia.org/wiki?curid=2997194", "title": "Caff\u00e8 sospeso", "text": "Il caff\u00e8 sospeso (in napoletano \"O caf\u00e8 suspiso\") \u00e8 un'abitudine filantropica e solidale, un tempo viva nella tradizione sociale di Napoli. Viene posto in essere dagli avventori dei bar del capoluogo campano mediante il dono della consumazione di una tazzina di caff\u00e8 espresso a beneficio di uno sconosciuto.\nLa tradizione.\nQuando un cliente ordina un \"caff\u00e8 sospeso\", si trova a pagare due caff\u00e8 pur ricevendone uno solo. In questo modo, quando una persona bisognosa entra nel bar pu\u00f2 chiedere se c'\u00e8 un caff\u00e8 sospeso: in caso affermativo, riceve la consumazione di una tazzina di caff\u00e8 come se gli fosse stata offerta dal primo cliente. Questa tradizione \u00e8 stata un'usanza viva nella societ\u00e0 napoletana per diversi anni, ma poi ha conosciuto un declino.\nOrigine.\nSecondo lo scrittore Riccardo Pazzaglia, la tradizione avrebbe origine dalle dispute che sorgevano al momento di pagare il caff\u00e8 tra gruppi, amici, o conoscenti, incontrati al bar: poteva succedere, allora, che nell'incertezza tra chi aveva consumato e chi riteneva di dover pagare per gli altri, si finisse per pagare un caff\u00e8 che non era stato consumato. In tal caso, non si chiedeva indietro il credito che ne scaturiva, ma si lasciava valida l'offerta a beneficio di uno sconosciuto. Questa usanza faceva parte di un repertorio di gesti coesivi e solidali che erano in uso nella societ\u00e0 napoletana, tra cui il cosiddetto \"acino di fuoco\", un tizzone portato sulla paletta che, nei cortili napoletani, veniva offerto da chi aveva gi\u00e0 acceso il focolare in ore pi\u00f9 mattiniere, a beneficio degli altri coinquilini che potevano risparmiare il consumo dei fiammiferi.\nNel 2008, lo scrittore Luciano De Crescenzo ha raccolto ed elaborato una serie di articoli di giornali, considerazioni e aneddoti sul tema, intitolandoli \"Il caff\u00e8 sospeso. Saggezza quotidiana in piccoli sorsi\".\nIl 10 dicembre 2011 la \"Rete del Caff\u00e8 Sospeso\" ha istituito la \"Giornata del Caff\u00e8 Sospeso\" con l'appoggio di diverse associazioni culturali.\nDal primo trimestre del 2012 l'organizzazione onlus 1 Caff\u00e8 cerca di riproporre questa tradizione a scopo benefico e su base volontaria.\n\"Caff\u00e8 sospeso\" \u00e8 il titolo di un film documentario del 2017 che \u00e8 stato girato in Argentina, Italia e Stati Uniti, e che prende le mosse proprio da questa tradizione.\nNel resto del mondo.\nLa pratica del caff\u00e8 sospeso \u00e8 stata sperimentata anche in alcuni bar di Bulgaria, Irlanda, Newcastle, Spagna, Canada, Francia, Belgio, Grecia, Argentina, Finlandia e Russia cos\u00ec come negli Stati Uniti. In Argentina l'abitudine ha assunto caratteristiche specifiche delle tradizioni alimentari di quel paese, divenendo \"empanada pendiente\"."}
{"id": "2997200", "revid": "1543377", "url": "https://it.wikipedia.org/wiki?curid=2997200", "title": "Finkolo Ganadougou", "text": "Finkolo Ganadougou \u00e8 un comune rurale del Mali facente parte del circondario di Sikasso, nella regione omonima."}
{"id": "2997201", "revid": "88740", "url": "https://it.wikipedia.org/wiki?curid=2997201", "title": "Kitzen", "text": "Kitzen \u00e8 una frazione della citt\u00e0 tedesca di Pegau, in Sassonia.\nStoria.\nGi\u00e0 comune autonomo, Kitzen fu aggregato il 1\u00ba gennaio 2012 alla citt\u00e0 di Pegau."}
{"id": "2997207", "revid": "1543377", "url": "https://it.wikipedia.org/wiki?curid=2997207", "title": "Gongasso", "text": "Gongasso \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 10 nuclei abitati:"}
{"id": "2997211", "revid": "1543377", "url": "https://it.wikipedia.org/wiki?curid=2997211", "title": "Kabarasso", "text": "Kabarasso \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 11 nuclei abitati:"}
{"id": "2997212", "revid": "1318658", "url": "https://it.wikipedia.org/wiki?curid=2997212", "title": "Universit\u00e0 Pierre e Marie Curie", "text": "LUniversit\u00e0 Pierre e Marie Curie (\"Universit\u00e9 Pierre et Marie Curie\"; nota anche come \"Universit\u00e9 Paris VI\" o \"UPMC\") \u00e8 stato un grande istituto universitario francese, attivo dal 1\u00ba gennaio 1971 al 31 dicembre 2017. Dal 1\u00ba gennaio 2018 \u00e8 stata fusa insieme alla nella nuova Sorbonne Universit\u00e9.\nStoria.\nL'universit\u00e0 aveva sede nel Campus di Jussieu del quartiere latino nel V \"arrondissement\" di Parigi; contava oltre 180 laboratori, la maggior parte dei quali, associata con il \"Centre national de la recherche scientifique\" (CNRS). La facolt\u00e0 di medicina includeva l'ospedale della \"Salp\u00eatri\u00e8re\" e l'ospedale \"Saint-Antoine\".\nAlcuni tra gli istituti e laboratori pi\u00f9 conosciuti dell'ateneo, sono l'Istituto Henri-Poincar\u00e9, l'Institut d'astrophysique de Paris, il Laboratorio di informatica e reti (LIP6) ed infine, l'Institut de math\u00e9matiques de Jussieu-Paris Rive Gauche (IMJ-PRG) e il Laboratoire Kastler-Brossel che condivideva, rispettivamente, con l'Universit\u00e9 Paris Diderot e con l'\u00c9cole normale sup\u00e9rieure."}
{"id": "2997214", "revid": "112153319", "url": "https://it.wikipedia.org/wiki?curid=2997214", "title": "Anzino", "text": ""}
{"id": "2997215", "revid": "1784492", "url": "https://it.wikipedia.org/wiki?curid=2997215", "title": "Prva A liga 2007-2008 (pallanuoto maschile)", "text": "La Prva A liga 2007-2008 \u00e8 stata la 2\u00aa edizione della massima serie del campionato serbo maschile di pallanuoto disputato dal 2006, anno della sua prima edizione. \nLa squadra campione in carica \u00e8 il Partizan Belgrado, vincitore della prima, e precedente, edizione della massima serie serba."}
{"id": "2997216", "revid": "1654832", "url": "https://it.wikipedia.org/wiki?curid=2997216", "title": "Storie della camorra", "text": "Storie della camorra \u00e8 uno sceneggiato televisivo che \u00e8 stato trasmesso dalla Rai sulla Rete 1 nella primavera 1978.\nArgomento.\nArticolato in sei puntate, tratta il tema della nascente camorra - detta anche \"la bella societ\u00e0 riformata\" - di inizio XX secolo. \u00c8 liberamente ispirato al libro di Vittorio Paliotti \"La camorra\", pubblicato nel 1973, ed \u00e8 stato diretto dal regista televisivo Paolo Gazzara.\nAlla \"fiction televisiva\" - replicata su Rai Storia Rewind nel giugno 2010 - ha preso parte un centinaio di attori cinematografici e televisivi, molti dei quali per\u00f2 di formazione teatrale, come Mariano Rigillo, Luigi Vannucchi (qui in una delle sue ultime interpretazioni televisive), Ennio Balbo e un non ancora trentenne Massimo Ranieri.\nSecondo la presentazione di Rai Storia Rewind lo sceneggiato \"ripercorre la storia della camorra attraverso alcune vicende esemplari ricostruite sulla base di documenti e testimonianze autentiche\" in una sorta di \"viaggio nel tempo\" teso a illustrare come \"il fenomeno (camorristico) sia nato e prosperato sfruttando la povert\u00e0 della popolazione, favorito dall'assenza delle istituzioni e dalla corruzione dilagante\".\nL\"'Enciclopedia della televisione\" ricorda che le fila del racconto sono tenute da una sorta di narratore, un gentiluomo partenopeo (interpretato dall'attore Mariano Rigillo) che funge da trait-d'union fra le varie puntate, durante le quali \"fanno la loro comparsa scrittori e giornalisti napoletani\" come Matilde Serao (impersonata dall'attrice Isa Danieli), Antonio Labriola (Silvano Tranquilli), Edoardo Scarfoglio (Luigi De Filippo)."}
{"id": "2997219", "revid": "767487", "url": "https://it.wikipedia.org/wiki?curid=2997219", "title": "The King (Teenage Fanclub)", "text": "The King \u00e8 il secondo album del gruppo musicale britannico alternative rock Teenage Fanclub, pubblicato nel 1991. Fu ritirato il giorno stesso della pubblicazione.\nTracce.\nTutte le canzoni sono state scritte dai Teenage Fanclub, tranne dove indicato."}
{"id": "2997222", "revid": "729019", "url": "https://it.wikipedia.org/wiki?curid=2997222", "title": "Kabo\u00efla", "text": "Kabo\u00efla \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 26 nuclei abitati:"}
{"id": "2997224", "revid": "287204", "url": "https://it.wikipedia.org/wiki?curid=2997224", "title": "Kaboila", "text": ""}
{"id": "2997225", "revid": "83531", "url": "https://it.wikipedia.org/wiki?curid=2997225", "title": "Giovanni Voyer", "text": "Biografia.\nNato Jean Boyer, da genitori francesi, divenne un tenore lirico drammatico spagnolo, ma di adozione artistica italiana, dalla voce omogenea, non particolarmente estesa ma duttile. Studi\u00f2 a Milano e debutt\u00f2 al Teatro Sociale di Ostiglia il 24 ottobre 1927 nel ruolo di Pinkerton nell'opera \"Madama Butterfly\". \nNel 1930 al Teatro San Carlo di Napoli \u00e8 Ariuna ne \"La figlia del re\" di Adriano Lualdi diretto dal compositore.\nNel 1932 al Teatro Comunale di Firenze \u00e8 l'arcangelo Uriel ne La Creazione.\nNel 1933 \u00e8 il protagonista di Lohengrin (opera) al Teatro Regio di Torino diretto da Max von Schillings con Maria Caniglia e Giuseppe Danise, al Teatro Regio di Parma ed al Teatro La Fenice di Venezia con Cesare Formichi e Ismaele in Nabucco diretto da Vittorio Gui con Gina Cigna, Ebe Stignani, Magda Olivero, Carlo Galeffi e Tancredi Pasero al Teatro alla Scala di Milano il 26 dicembre nella serata d'inaugurazione della stagione.\nFondamentale per la sua lunga carriera fu la costante presenza nei principali teatri italiani. \nAlla Scala, il tenore fu scritturato ancora nelle stagioni liriche del periodo che vanno dal 1935 al 1940. \nAlla Fenice fu presente ancora nelle stagioni dal 1939 al 1951. Al Teatro Verdi di Trieste interpret\u00f2 una memorabile esecuzione nel \"Tannh\u00e4user\" con Renata Tebaldi. L'11 novembre 1935 cant\u00f2 all'inaugurazione del Teatro Comunale di Bologna, appena restaurato, nel ruolo di Pollione in \"Norma\" a fianco della Cigna, della Stignani e di Pasero, con la direzione del maestro Gino Marinuzzi. Numerose anche le sue tourn\u00e9e nei principali teatri di Germania, Francia e Spagna, dove riscosse significativi consensi di critica e di pubblico. Voyer diede un fondamentale contributo offerto nelle stagioni del cosiddetto \"Wagner eseguito in lingua italiana\", soprattutto nei ruoli di Tristano, Parsifal, Tannh\u00e4user, Lohengrin. Il suo repertorio comprendeva un considerevole numero di ruoli, ben 140. Importante fu anche il suo impegno nelle rappresentazioni di opere poco eseguite e scritte da compositori contemporanei italiani, dove il tenore spagnolo spiccava per la bella presenza fisica e la duttilit\u00e0 della sua voce. Ritiratosi dalle scene nel 1953, si dedic\u00f2 con passione e competenza all'insegnamento del canto ad Amsterdam e all'Aia e dal 1956 al Conservatorio di Lisbona fino al 1976."}
{"id": "2997226", "revid": "585241", "url": "https://it.wikipedia.org/wiki?curid=2997226", "title": "UPMC", "text": ""}
{"id": "2997231", "revid": "585241", "url": "https://it.wikipedia.org/wiki?curid=2997231", "title": "Paris 6", "text": ""}
{"id": "2997232", "revid": "36426", "url": "https://it.wikipedia.org/wiki?curid=2997232", "title": "Racemo (architettura)", "text": ""}
{"id": "2997234", "revid": "1543377", "url": "https://it.wikipedia.org/wiki?curid=2997234", "title": "Kafouzi\u00e9la", "text": "Kafouzi\u00e9la \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 6 nuclei abitati:"}
{"id": "2997235", "revid": "287204", "url": "https://it.wikipedia.org/wiki?curid=2997235", "title": "Kafouziela", "text": ""}
{"id": "2997236", "revid": "63756", "url": "https://it.wikipedia.org/wiki?curid=2997236", "title": "Milk and Honey (album)", "text": ""}
{"id": "2997237", "revid": "1543377", "url": "https://it.wikipedia.org/wiki?curid=2997237", "title": "Aberto de T\u00eanis de Santa Catarina 2009", "text": "L'Aberto de T\u00eanis de Santa Catarina 2009 \u00e8 stato un torneo professionistico di tennis maschile giocato sulla terra rossa, che faceva parte dell'ATP Challenger Tour 2009. Si \u00e8 giocato a Blumenau in Brasile dall'11 al 17 maggio 2009.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Marcelo Demoliner ha battuto in finale Rog\u00e9rio Dutra da Silva, 6\u20131, 6\u20130\nDoppio.\n Marcelo Demoliner / Rodrigo Guidolin hanno battuto in finale Rog\u00e9rio Dutra da Silva / J\u00falio Silva, 7\u20135, 4\u20136, [13\u201311]"}
{"id": "2997241", "revid": "122655229", "url": "https://it.wikipedia.org/wiki?curid=2997241", "title": "Massimiliano Nardecchia", "text": "Carriera.\nGiocatore.\nCresce nel vivaio del , con cui vince il Campionato Primavera 1984-1985 battendo in finale la . Nel 1985 viene ceduto in Serie C1 al , e rimane in Emilia per tre stagioni, nelle quali si alterna nel ruolo di marcatore con Stefano Fontana e Enzo Concina. Con gli emiliani conquista la promozione in Serie B al termine del campionato 1986-1987 e vince la Coppa Anglo-Italiana 1986.\nDopo la salvezza ottenuta l'anno successivo, viene ceduto al , con cui disputa un altro campionato di Serie B. Nel 1989 si trasferisce in Serie A, acquistato dalla come contropartita nella cessione ai brianzoli di Luigi Di Biagio. Debutta nella massima serie il 10 settembre 1989 contro la , e colleziona in tutto 6 presenze in Serie A prima di far ritorno in Serie C, acquistato dal nel novembre 1990.\nIn seguito milita nel Chieti e nello Spezia, prima di trasferirsi alla , nel Campionato Nazionale Dilettanti. Con i laziali ottiene la promozione in Serie C2 nel 1995 e quella in Serie C1 al termine del campionato 1998-1999, indossando anche la fascia di capitano nella stagione 1996-1997.\nNel 1999 abbandona il calcio giocato, ma tre anni pi\u00f9 tardi torna sui campi di gioco vestendo la maglia della Sanremese, in Serie D, in contemporanea all'attivit\u00e0 di preparatore atletico.\nAllenatore e preparatore atletico.\nDopo il ritiro ricopre il ruolo di preparatore atletico alle dipendenze di Fausto Silipo, con Viterbese, Sora e Sanremese, e viene poi riconfermato a Sanremo da Antonio Soda. Nel 2005 segue Soda allo Spezia.\nIn seguito al fallimento dei bianconeri, nel 2008 torna alla Viterbese allenata da Silipo, di cui \u00e8 anche vice. Con l'esonero di Silipo, ricopre per un breve periodo anche il ruolo di allenatore, prima dell'ingaggio di Maurizio Pellegrino. Nella stagione 2009-2010 segue Pellegrino nel doppio ruolo di vice e preparatore sulla panchina del Cassino.\nA partire dal 2012 ricopre l'incarico di preparatore atletico del Portogruaro, nello staff di Armando Madonna. Dopo il fallimento della societ\u00e0 veneta, entra nello staff di Luigi Apolloni al ND Gorica, partecipante al campionato sloveno.\nNel giugno 2015 diventa allenatore dell'Orvietana, partecipante al campionato di Promozione umbra.\nDa luglio 2016 assume l'incarico di allenatore dei Giovanissimi Nazionali Lega Pro della Viterbese Castrense. Il 20 marzo 2017 viene scelto dalla societ\u00e0 laziale come vice del nuovo tecnico Rosolino Puccica.\nDa maggio 2018 ricopre il ruolo di vice allenatore e preparatore atletico del ."}
{"id": "2997242", "revid": "585241", "url": "https://it.wikipedia.org/wiki?curid=2997242", "title": "Paris VI", "text": ""}
{"id": "2997246", "revid": "287204", "url": "https://it.wikipedia.org/wiki?curid=2997246", "title": "BNP Paribas Primrose 2009", "text": "Il BNP Paribas Primrose Bordeaux 2009 \u00e8 stato un torneo professionistico di tennis maschile giocato sulla terra battuta, che faceva parte dell'ATP Challenger Tour 2009. Si \u00e8 giocato a Bordeaux in Francia dall'11 al 17 maggio 2009.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nGiocatori con uno special exempt:\nCampioni.\nSingolare.\n Marc Gicquel ha battuto in finale Mathieu Montcourt, 3\u20136, 6\u20131, 6\u20134\nDoppio.\n Pablo Cuevas / Horacio Zeballos hanno battuto in finale Xavier Pujo / St\u00e9phane Robert, 4\u20136, 6\u20134, [10\u20134]"}
{"id": "2997248", "revid": "179980", "url": "https://it.wikipedia.org/wiki?curid=2997248", "title": "Le\u00f3n de Hu\u00e1nuco", "text": ""}
{"id": "2997249", "revid": "1543377", "url": "https://it.wikipedia.org/wiki?curid=2997249", "title": "Kapala (Sikasso)", "text": "Kapala \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 13 nuclei abitati:"}
{"id": "2997251", "revid": "6923", "url": "https://it.wikipedia.org/wiki?curid=2997251", "title": "Hot Wheels", "text": "Hot Wheels \u00e8 una linea di modellini di automobili, lanciata sul mercato nel 1968 dalla azienda di giocattoli statunitense Mattel. Fu la principale concorrente della Matchbox fino al 1996, anno in cui la Mattel acquis\u00ec i diritti dei modellini Matchbox dalla Tyco.\nStoria.\nLanciata sul mercato il 7 settembre 1968, la linea di modellini Hot Wheels inizialmente comprendeva automobiline e camioncini in . In seguito furono prodotti anche modellini pi\u00f9 grandi, bench\u00e9 la linea rimanesse principalmente famosa per i modellini di piccole dimensioni di vetture muscle car e hot rod. Nel corso degli anni sono stati prodotti circa diecimila modellini di automobili differenti. Larry Wood, primo direttore della divisione Hot Wheels della Mattel, in passato aveva lavorato come designer della General Motors.\nOltre ai modellini di automobili, spesso autorizzati dalle stesse case automobilistiche come la General Motors, la Ford, la Chrysler, la Ferrari (fino al 2014), la Mazda e la Toyota, per la linea di giocattoli Hot Wheels furono prodotte anche numerose piste, vari accessori e altri tipi di modellini, come le \"sizzlers\", automobiline elettriche ricaricabili, i trenini \"Hot Line\", le motociclette \"RRRumblers\", gli aeroplani \"Hot Birds\" e le automobili antropomorfe \"Farbs\".\nL\u2019importazione.\nLa Hot Wheels nei primi anni di commercializzazione ha venduto i suoi prodotti in Europa ed in altre parti del globo con nomi diversi: per esempio in Italia come Brucia Pista, in Germania come Heisse R\u00e4der e cos\u00ec via in Giappone ed altri paesi (traducendo, come si faceva una volta, il proprio nome nella lingua locale). In Italia inoltre, prima di prendere poi il nome originale, dal 1970 fino al 1981 le macchinine sono state vendute come Mebetoys Flying Colors. Quest'ultima \u00e8 stata comprata dalla Mattel nei primi anni settanta con la commissione di creare una nuova linea di auto, le Gran Toros, pi\u00f9 grandi rispetto ai classici modelli in . Andando avanti nel tempo per\u00f2 in quasi tutte le parti del mondo il marchio creato dalla Mattel si \u00e8 diffuso totalmente diventando uno dei pi\u00f9 famosi del mondo nel campo dei giocattoli.\nModelli prodotti.\n1968.\nSweet Sixteen\n1969.\n1969 Hot Wheels\n1969 Grand Prix\n\"1970\".\nClub Kit\nGrand Prix\nHeavyweights\nHot Wheels\nSky Show Set Only\nSpoilers\nHot Wheels Series\nHeavyweights\nMongoose vs Snake\nSpoilers\n1973.\nHot Wheels Series\nShell Promo\nSerie televisive e film.\nSono state prodotte 5 serie televisive con protagoniste le automobili Hot Wheels e ne \u00e8 stato fatto anche un film\nVideogiochi.\nSono stati realizzati finora 15 videogiochi con protagonisti i modellini della Hot Wheels.\nDal 2016 \u00e8 presente un\u2019espansione dedicata alle Hot Weels nel videogioco Forza Horizon 3. \nInoltre la Mattel ha concesso l'uso del brand a Gameloft per la creazione di un evento temporaneo nel 2017 all'interno di Asphalt 8.\nAuto reali.\nAlcuni dei modelli pi\u00f9 famosi di Hot Wheels sono stati riprodotti in scala naturale, e funzionanti come vere auto. I modelli in questione sono:\nCollezionismo.\nIntorno alle Hot Wheels, nel corso degli ultimi anni si \u00e8 concentrato particolarmente il mondo del collezionismo, al punto che nel 2001 la stessa Mattel ha inaugurato il sito HotWheelsCollectors.com. Il modellino Hot Wheels pagato di pi\u00f9 \u00e8 stata una riproduzione di un Volkswagen Beach Bomb del 1968, venduta nel 2000 al prezzo di 72.000 dollari."}
{"id": "2997254", "revid": "767487", "url": "https://it.wikipedia.org/wiki?curid=2997254", "title": "Izmir Cup 2009", "text": "L'Izmir Cup 2009 \u00e8 stato un torneo professionistico di tennis maschile giocato sul cemento, che faceva parte dell'ATP Challenger Tour 2009. Si \u00e8 giocato a Smirne in Turchia dal'11 al 17 maggio 2009.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Andrea Stoppini ha battuto in finale Marsel \u0130lhan, 7\u20136(5), 6\u20132\nDoppio.\n Jonathan Erlich / Harel Levy hanno battuto in finale Prakash Amritraj / Rajeev Ram, 6\u20133, 6\u20133"}
{"id": "2997258", "revid": "339392", "url": "https://it.wikipedia.org/wiki?curid=2997258", "title": "Wolfgang di Baviera", "text": ""}
{"id": "2997266", "revid": "125675339", "url": "https://it.wikipedia.org/wiki?curid=2997266", "title": "Angelo Bartolomasi", "text": "Biografia.\nLorenzo Angelo Bartolomasi nacque a Pianezza, in Piemonte, il 30 maggio 1869 e venne ordinato sacerdote nella cattedrale di Torino il 12 giugno 1892.\nIl 24 novembre 1910 divenne vescovo ausiliare di Torino e vescovo titolare di Derbe. Fu ordinato vescovo il 15 gennaio 1911. Il 23 aprile 1919 fu promosso vescovo di Trieste e Capodistria.\nBartolomasi in questo incarico difese in particolare i diritti della minoranza slava e si scontr\u00f2 con la resistenza dei fascisti giuliani e degli irredentisti, che sostenevano la sottomissione della popolazione slava, aspirando al consenso popolare degli italiani. A causa delle crescenti pressioni politiche, l'11 dicembre 1922 si dimise e subentr\u00f2 al defunto vescovo Giovanni Battista Rossi nella sede episcopale di Pinerolo. Il 23 aprile 1929 papa Pio XI lo nomin\u00f2 contemporaneamente arcivescovo titolare di Petra e vescovo castrense d'Italia. Nell'ambito di questa carica, fu anche Ispettore Centrale per l'assistenza religiosa all'Opera Nazionale Balilla. Nel 1944, raggiunti i 75 anni di et\u00e0, si ritir\u00f2 in quiescenza.\nAlla sua morte fu sepolto nella chiesa dei Santi Pietro e Paolo nella sua citt\u00e0 natale di Pianezza, in provincia di Torino.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2997270", "revid": "287204", "url": "https://it.wikipedia.org/wiki?curid=2997270", "title": "All Star Children's Foundation Sarasota Open 2009", "text": "L'All Star Children's Foundation Sarasota Open 2009 \u00e8 stato un torneo professionistico di tennis maschile giocato sulla terra verde, che faceva parte dell'ATP Challenger Tour 2009. Si \u00e8 giocato a Longboat Key negli USA dall'11 al 17 maggio 2009.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nGiocatori con uno special exempt:\nCampioni.\nSingolare.\n James Ward ha battuto in finale Carsten Ball, 7\u20136(4), 4\u20136, 6\u20133\nDoppio.\n V\u00edctor Estrella / Santiago Gonz\u00e1lez hanno battuto in finale Harsh Mankad / Kaes Van't Hof, 6\u20132, 6\u20134"}
{"id": "2997271", "revid": "287204", "url": "https://it.wikipedia.org/wiki?curid=2997271", "title": "Constantin Tanase", "text": ""}
{"id": "2997273", "revid": "61051", "url": "https://it.wikipedia.org/wiki?curid=2997273", "title": "Flightgear Flight Simulator", "text": ""}
{"id": "2997274", "revid": "9", "url": "https://it.wikipedia.org/wiki?curid=2997274", "title": "Paris II", "text": ""}
{"id": "2997276", "revid": "729019", "url": "https://it.wikipedia.org/wiki?curid=2997276", "title": "Ian Hamilton (generale)", "text": "Ufficiale stimato e capace, personalit\u00e0 notevole ed eccentrica, si distinse per brillantezza di risultati e per slancio offensivo durante la seconda guerra boera dove divenne amico del giovane Winston Churchill. La sua risolutezza, la sua perspicacia e la sua aggressivit\u00e0 in azione, gli guadagnarono la considerazione dei feldmarescialli Frederick Roberts e Horatio Kitchener, personalit\u00e0 dominanti dell'Esercito britannico dell'epoca.\nConsiderato tra i migliori ufficiali britannici, durante la prima guerra mondiale assunse il comando della famosa spedizione dei Dardanelli, destinata ad un rovinoso fallimento a Gallipoli, che avrebbe segnato la brusca fine della sua carriera militare operativa. Ian Hamilton divenne il \"capro espiatorio\" del fallimento di questa campagna, in parte dovuto anche a suoi errori e manchevolezze.\nBiografia.\nGli inizi e le prime campagne di guerra.\nIan Hamilton era originario di una famiglia di antiche tradizioni militari; il padre, colonnello Christian Monteith Hamilton aveva comandato il 92\u00ba reggimento Highlander; la madre, Corinna era la figlia del 3\u00b0 visconte Gort e sarebbe morta di parto dando alla luce il fratello minore Vereker. Il giovane Ian frequent\u00f2 la scuola a Cheam nel Surrey e quindi al Wellington college; quindi il padre lo fece seguire dal generale von Damimers, un militare dell'Hannover che aveva combattuto contro la Prussia. Nel 1870 Hamilton entr\u00f2 alla Accademia militare di Sandhurst dopo aver superato l'esame di ammissione e l'anno seguente venne assegnato inizialmente al reggimento Suffolk prima di essere trasferito dopo breve tempo al secondo battaglione del famoso reggimento scozzese Gordon Highlanders che era stazionato in India. Durante il suo periodo di servizio nel subcontinente indiano Hamilton fece parte con il suo battaglione della \"Kurram Field Force\" del generale Frederick Roberts incaricata nel 1878 di sedare la rivolta di alcune trib\u00f9 afgane. Nonostante fosse affetto da malaria, il giovane ufficiale ebbe modo di distinguersi; nel 1879 partecip\u00f2 alla battaglia di Charasia; tuttavia, dopo una licenza per malattia, non giunse in tempo al suo reparto per prendere parte alla decisiva battaglia di Kandahar del 1\u00ba settembre 1880. Il generale Roberts conobbe e valut\u00f2 favorevolmente il tenente Hamilton.\nNel 1881 il II battaglione Gordon Highlanders fu trasferito in Sudafrica per partecipare alla prima guerra boera. Hamilton fu presente alla disastrosa battaglia di Majuba Hill dove egli mostr\u00f2 coraggio e preparazione; le truppe britanniche subirono una netta sconfitta, il giovane ufficiale, che si era battuto valorosamente in prima linea, venne ferito e catturato. Al suo rientro in patria per cura e convalescenza Hamilton venne accolto come un eroe di guerra e venne ricevuto dalla Regina Vittoria; venne anche raccomandato per l'assegnazione della Victoria Cross ma, essendo considerato ancora troppo giovane, la prestigiosa onorificenza non gli venne assegnata; nel 1882 venne invece promosso capitano.\nNel 1882 Hamilton venne aggregato al I battaglione Gordon Highlanders che prese parte alla spedizione del Nilo del 1884-1885 organizzata e diretta del generale Garnet Wolseley per soccorrere il generale Charles George Gordon assediato a Khartoum. Il reparto di Hamilton part\u00ec da Wadi Halfa e discese, insieme ad altre unit\u00e0, lungo il fiume mentre altre truppe avanzavano attraverso il deserto; Hamilton critic\u00f2 fortemente il generale Wolseley per la sua metodica direzione delle operazioni e per la lentezza della marcia; il 10 febbraio 1885 le forze britanniche discese lungo il fiume vinsero la battaglia di Kerbekan e Hamilton si distinse attaccando frontalmente con la sua compagnia le forze mahdiste. Nel frattempo tuttavia Khartoum era gi\u00e0 caduta e il generale Gordon era stato ucciso; la spedizione di soccorso venne richiamata in Egitto; Hamilton ricevette nuove decorazioni, venne promosso maggiore e ritorn\u00f2 a prestare servizio in India.\nLa grande guerra boera.\nIl 16 settembre 1899 Ian Hamilton part\u00ec per il Sudafrica per far parte dello stato maggiore del generale George Stuart White, comandante in capo designato delle forze britanniche in fase di organizzazione nel Natal per fronteggiare una possibile invasione boera. Il colonnello Hamilton, insieme ad altri ufficiali tra cui il tenente colonnello Henry Rawlinson, sbarc\u00f2 a Citt\u00e0 del Capo il 3 ottobre 1899 e subito dopo si trasfer\u00ec in treno a Ladysmith per raggiungere le truppe nel Natal. Il generale White aveva alta stima delle sue capacit\u00e0 militari e ben presto gli assegn\u00f2 il comando sul campo, con il grado di facente funzione di maggior generale, di una brigata di fanteria con la quale Hamilton vinse, con un aggressivo attacco frontale alla baionetta, la battaglia di Elandslaagte il 20 ottobre 1899.\nNonostante questo successo locale di Hamilton, la situazione tattica complessiva delle forze britanniche del Natal era precaria, e dopo una serie di sconfitte dei luogotenenti del generale White e la grave disfatta della battaglia di Ladysmith, le truppe imperiali dovettero ripiegare dentro la citt\u00e0 di Ladysmith dove vennero accerchiate dalle forze boere. Inizi\u00f2 quindi il lungo assedio di Ladysmith e Hamilton tenne il comando di una parte delle truppe accerchiate del generale White. Anche se lo storico Thomas Pakenham ha criticato il comportamento di Hamilton durante il lungo assedio di Ladysmith, altre fonti al contrario hanno evidenziato la sua coraggiosa condotta personale e la sua abilit\u00e0 tattica nel corso di questo periodo; di fatto Hamilton godette della completa fiducia del generale White e soprattutto del feldmaresciallo Frederick Roberts, il nuovo comandante in capo britannico in Sudafrica. Durante l'assedio di Ladysmith, Hamilton critic\u00f2 invece aspramente il generale Redvers Buller, il comandante britannico in Natal incaricato di sbloccare la guarnigione assediata, da lui ritenuto indeciso, pessimista e passivo.\nDopo la liberazione di Ladysmith il 28 febbraio 1900, Hamilton venne elogiato per il suo comportamento dal feldmaresciallo Roberts che, ritenendolo uno dei suoi migliori luogotenenti, gli assegn\u00f2 il comando di un contingente scelto di fanteria e truppe montate incaricato di avanzare sul fianco destro della colonna principale britannica durante la marcia verso Pretoria. Ebbe quindi inizio la cosiddetta \"Ian Hamilton's march\", descritta in termini entusiastici da Winston Churchill nel suo libro omonimo. Hamilton inizi\u00f2 l'avanzata il 30 aprile 1900; egli disponeva di due brigate di fanteria, due brigate montate e 38 cannoni. La marcia della colonna del generale fu caratterizzata da continui scontri vittoriosi contro le retroguardie boere; dopo aver conquistato le posizioni trincerate a Houtnek e sui monti Thaba, Hamilton aggir\u00f2 le linee nemiche sul fiume Zand, quindi si diresse a Lindley da dove liber\u00f2 il passo verso Pretoria della colonna principale del generale Roberts. Da quel momento il contingente di Hamilton si spost\u00f2 sul fianco sinistro, il fiume Vaal fu superato il 27 maggio 1900 e il giorno seguente il generale vinse la battaglia di Doornkop con un brillante assalto di fanteria sferrato in ordine sparso.\nDopo la caduta di Johannesburg, il 30 maggio e di Pretoria il 3 giugno, Hamilton con la sua colonna si riun\u00ec all'armata principale del feldmaresciallo Roberts e partecip\u00f2 con distinzione alla battaglia del colle dei Diamanti che termin\u00f2 il 12 giugno con una vittoria britannica non decisiva. Hamilton il 23 giugno 1900 ebbe un serio incidente a causa di una caduta da cavallo e dovette cedere temporaneamente il comando del suo contingente mobile al generale Archibald Hunter. Rientrato in servizio il 14 luglio, Hamilton ebbe il comando di una delle colonne organizzate dal generale Kitchener per accerchiare i \"commando\" boeri del generale Christiaan De Wet ma in questa occasione il generale si mosse in ritardo e non riusc\u00ec a sbarrare in tempo il passo dell'Olifant's Nek attraverso il quale il 13 agosto 1900 i boeri di De Wet riuscirono a sfuggire. Hamilton \u00e8 stato criticato per la mancata cattura di De Wet, anche se sembra che egli non disponesse di precise informazioni sui movimenti dei boeri e che gli fosse stato comunicato che il nemico stesse dirigendo su un passo pi\u00f9 settentrionale del Magaliesberg.\nDopo la mancata cattura del comandante De Wet, Hamilton ritorn\u00f2 con le sue truppe nel Transvaal orientale e partecip\u00f2 all'avanzata finale del feldmaresciallo Roberts; dopo il congiungimento con la forza campale del Natal del generale Buller, l'esercito britannico riunito avanz\u00f2 verso il confine del Mozambico e il 24 settembre 1900 Hamilton e il generale Reginald Pole-Carew arrivarono a Komatipoort. Una parte dei boeri, con il presidente Paul Kruger, sconfinarono in territorio portoghese, mentre altri \"commando\" con il generale Louis Botha riuscirono a disperdersi nel \"veld\". La guerra regolare era praticamente finita e il feldmaresciallo Roberts ebbe parole di grande apprezzamento per Hamilton che defin\u00ec \"il miglior comandante a mia disposizione\"; al momento di cedere il comando e ritornare in Gran Bretagna, il feldmaresciallo port\u00f2 con s\u00e9 anche Hamilton che, arrivato a Londra il 2 gennaio 1901, inizi\u00f2 un importante incarico al ministero della Guerra dove collabor\u00f2 ai programmi di modernizzazione della macchina militare britannica.\nNonostante i successi e la conquista delle principali citt\u00e0 delle repubbliche boere, i britannici, passati al comando del generale Horatio Kitchener dovevano affrontare una crescente guerriglia da parte dei numerosi e temibili \"commando\" boeri ancora attivi; il generale Kitchener si trov\u00f2 presto in difficolt\u00e0. Nel mese di novembre 1901 il feldmaresciallo Roberts decise di inviare nuovamente in Sudafrica Ian Hamilton, come nuovo capo di stato maggiore e collaboratore del generale Kitchener; il 9 novembre 1901 Hamilton part\u00ec per ritornare in azione nel territorio delle repubbliche boere. Egli era favorevole alle tattiche ideate dal generale Kitchener, ma soprattutto riteneva decisivo ricercare un compromesso con i capi boeri e intavolare trattative di pace. La guerra ebbe una svolta nella primavera del 1902 quando Hamilton prese il comando, dopo un'esplicita richiesta degli altri generali britannici rivolta a Kitchener con il sistema del \"round-robin\", di tutte le colonne inviate nel Transvaal occidentale contro i \"commando\" del comandante Koos de la Rey. La campagna, coordinata con abilit\u00e0 da Hamilton, si concluse con un importante successo l'11 aprile 1902 nella battaglia di Rooiwal, l'ultimo grande combattimento della guerra boera.\nLe trattative di pace erano gi\u00e0 in corso e si conclusero con il compromesso del Trattato di Vereeniging del 31 maggio 1902; Hamilton era presente alla cerimonia e approv\u00f2 interamente le clausole stabilite dal documento; la guerra era finalmente finita e il generale pot\u00e9 tornare definitivamente in patria, dove giunse in compagnia dei generali Kitchener e French, ricevendo accoglienze calorose ed alti apprezzamenti per il suo operato in Africa.\nMissioni e incarichi di comando.\nDopo la fine della guerra boera, Hamilton riprese il suo incarico al ministero della Guerra e nel 1903-1904 fu il Quartiermastro generale dell'esercito. Dal 1904 al 1905 invece venne nominato addetto militare dell'esercito anglo-indiano inviato come osservatore nell'esercito giapponese in Manciuria durante la guerra russo-giapponese. Hamilton fu il primo degli addetti militari delle potenze occidentali ad arrivare in Giappone all'inizio della guerra\nCampagna dei Dardanelli.\nQuindi era naturale che a lui fosse affidato, nel 1915, il comando della campagna mirante a conquistare la penisola di Gallipoli nei Dardanelli.\nNelle operazioni terrestri successive Hamilton non riusc\u00ec a raggiungere gli obiettivi prestabiliti a causa dell'ottima, quanto inaspettata, difesa dei turchi e da una tattica inefficace e mal congegnata. Infatti sia il corpo di spedizione britannico che le truppe degli A.N.Z.A.C. vennero completamente bloccati direttamente sulle spiagge dalla resistenza turca. Ma, nonostante le ingenti perdite, il generale inglese, continu\u00f2 a mandare in patria comunicati ottimistici. La verit\u00e0 sul disastro dei Dardanelli sar\u00e0 poi rivelata da alcuni giornalisti.\nHamilton, esonerato dall'incarico, non avr\u00e0 pi\u00f9 mansioni di rilievo."}
{"id": "2997278", "revid": "729019", "url": "https://it.wikipedia.org/wiki?curid=2997278", "title": "Fergana Challenger 2009", "text": "Il Fergana Challenger 2009 \u00e8 stato un torneo professionistico di tennis maschile giocato sul cemento, che faceva parte dell'ATP Challenger Tour 2009. Si \u00e8 giocato a Fergana in Uzbekistan dal 18 al 23 maggio 2009.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Luk\u00e1\u0161 Lacko ha battuto in finale Samuel Groth, 4\u20136, 7\u20135, 7\u20136(4)\nDoppio.\n Pavel Chekhov / Aleksej Kedrjuk hanno battuto in finale Pierre-Ludovic Duclos / Aisam-ul-Haq Qureshi, 4\u20136, 6\u20133, [10\u20135]"}
{"id": "2997280", "revid": "767487", "url": "https://it.wikipedia.org/wiki?curid=2997280", "title": "Trofeo Paolo Corazzi 2009", "text": "Il Trofeo Paolo Corazzi 2009 \u00e8 stato un torneo professionistico di tennis maschile giocato sul cemento, che faceva parte dell'ATP Challenger Tour 2009. Si \u00e8 giocato a Cremona in Italia dal 18 al 24 maggio 2009.\nPartecipanti.\nAltri partecipanti.\nGiocatori che hanno ricevuto una wild card:\nGiocatori con uno special exempt:\nGiocatori passati dalle qualificazioni:\nCampioni.\nSingolare.\n Benjamin Becker ha battuto in finale Izak van der Merwe, 7\u20136(3), 6\u20131\nDoppio.\n Colin Fleming / Ken Skupski hanno battuto in finale Daniele Bracciali / Alessandro Motti, 6\u20132, 6\u20131"}
{"id": "2997283", "revid": "991694", "url": "https://it.wikipedia.org/wiki?curid=2997283", "title": "Sir Ian Hamilton", "text": ""}
{"id": "2997286", "revid": "287204", "url": "https://it.wikipedia.org/wiki?curid=2997286", "title": "Pidove", "text": ""}
{"id": "2997288", "revid": "599013", "url": "https://it.wikipedia.org/wiki?curid=2997288", "title": "Universit\u00e0 Pantheon-Assas", "text": ""}
{"id": "2997297", "revid": "30445", "url": "https://it.wikipedia.org/wiki?curid=2997297", "title": "Pellicano bruno", "text": ""}
{"id": "2997299", "revid": "36426", "url": "https://it.wikipedia.org/wiki?curid=2997299", "title": "Rupatadina", "text": "La rupatadina \u00e8 un antistaminico di seconda generazione che unisce il blocco del recettore del PAF (platelet activating factor) alla attivit\u00e0 di tipo antistaminico anti-H1. Oltre a ci\u00f2 il farmaco sembra possedere anche delle propriet\u00e0 di tipo antinfiammatorio.\nMeccanismo d'azione.\nLa rupatadina \u00e8 un antistaminico di seconda generazione (bloccante del recettore periferico H1), con scarso effetto sedativo e di lunga durata d'azione. Ha inoltre attivit\u00e0 di blocco dei recettori del fattore attivante le piastrine (PAF), sia in vitro che in vivo La rupatadina possiede propriet\u00e0 antiallergiche come l'inibizione della degranulazione dei mastociti indotta da stimoli immunologici e non immunologici e l'inibizione del rilascio di citochine, in particolare del TNF, sia nei mastociti umani che nei monociti.&lt;br&gt;\nIl PAF, similmente all'istamina, \u00e8 in grado di determinare broncocostrizione ed aumento della permeabilit\u00e0 dei vasi, e potrebbe essere responsabile della iperreattivit\u00e0 bronchiale, una caratteristica tipica dell'asma. Il PAF \u00e8 anche un potente stimolo chemitattico per le cellule dell'infiammazione, come gli eosinofilie ed i polimorfonucleati\nStoria.\nLa molecola \u00e8 stata scoperta da una societ\u00e0 farmaceutica spagnola, la J. Uriach &amp; C\u00eca appartenente al Uriach Group e fondata nel 1838 a Barcellona. Il farmaco \u00e8 stato lanciato nel 2003 in Spagna con il marchio rupatadina.\nSuccessivamente il farmaco \u00e8 stato commercializzato in numerosi paesi europei e dell'America centrale, America del Sud ed in 14 paesi africani.\nUsi clinici.\nIn Italia la rupatadina fumarato \u00e8 stata approvata per il trattamento sintomatico della rinite allergica. Il farmaco infatti allevia i sintomi di tale patologia, quali ad esempio la starnutazione, la rinorrea e l'ostruzione nasale, il prurito agli occhi e al naso. \n\u00c8 stata inoltre approvata per il trattamento dell'orticaria cronica idiopatica negli adulti e negli adolescenti (soggetti con pi\u00f9 di 12 anni di et\u00e0) alleviandone i sintomi quali prurito e pomfi (rossore e rigonfiamento della cute localizzati).\nI diversi studi controllati hanno mostrato un rapido inizio d'azione e un buon profilo di sicurezza, anche in caso di periodi di trattamento prolungati per oltre un anno.\nParticolari indicazioni.\nIn caso di insufficienza renale o epatica, occorre consultare il medico curante.&lt;br&gt; \nLa Rupatadina non \u00e8 indicata nei pazienti con meno di 12 anni di et\u00e0.&lt;br&gt;\nLa Rupatadina non va assunta in maniera concomitante a farmaci contenenti ketoconazolo o eritromicina, ma la sua concomitante assunzione con azitromicina non ne modifica la biodisponibilit\u00e0.&lt;br&gt;\nEssa non deve essere assunta con succo di pompelmo, poich\u00e9 questa bevanda pu\u00f2 aumentare il livello nell'organismo.&lt;br&gt;\nLa contemporanea assunzione di cibo ne aumenta la biodisponibilit\u00e0 ma il farmaco continua ad essere sicuro e ben tollerato.&lt;br&gt; \nNon deve essere assunta in gravidanza e allattamento a meno che non sia espressamente richiesto dal medico.\nEffetti collaterali ed indesiderati.\nCome tutti i farmaci la Rupatadina pu\u00f2 causare effetti indesiderati.&lt;br&gt;\nGli effetti indesiderati pi\u00f9 comuni sono sonnolenza, mal di testa, vertigini, bocca secca, sensazione di debolezza e spossatezza.&lt;br&gt;\nEffetti indesiderati non comuni sono aumento dell'appetito, irritabilit\u00e0, disturbi dell'attenzione, sanguinamento nasale, secchezza delle fauci, secchezza nasale, faringite, tosse, gola secca, rinite, nausea, dolore addominale, diarrea, indigestione, vomito, costipazione, eruzione cutanea, mal di schiena, disturbi del ritmo cardiaco, dolore alle articolazioni, dolori muscolari, sete, senso generale di disagio, febbre, alterazione dei test di funzionalit\u00e0 epatica e aumento di peso."}
{"id": "2997300", "revid": "767487", "url": "https://it.wikipedia.org/wiki?curid=2997300", "title": "Baden Open 2009", "text": "Il Baden Open 2009 \u00e8 stato un torneo professionistico di tennis maschile giocato sulla terra battuta, che faceva parte dell'ATP Challenger Tour 2009. Si \u00e8 giocato a Karlsruhe in Germania dal 25 al 31 maggio 2009.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Florian Mayer ha battuto in finale Dustin Brown, 6\u20132, 6\u20134\nDoppio.\n Rameez Junaid / Philipp Marx hanno battuto in finale Tomasz Bednarek / Aisam-ul-Haq Qureshi, 7\u20135, 6\u20134"}
{"id": "2997311", "revid": "1543377", "url": "https://it.wikipedia.org/wiki?curid=2997311", "title": "Trofeo Cassa di Risparmio Alessandria 2009", "text": "Il Trofeo Cassa di Risparmio Alessandria 2009 \u00e8 stato un torneo professionistico di tennis maschile giocato sulla terra rossa, che faceva parte dell'ATP Challenger Tour 2009. Si \u00e8 giocato ad Alessandria in Italia dal 25 al 31 maggio 2009.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Bla\u017e Kav\u010di\u010d ha battuto in finale Jesse Levine, 7\u20135, 6\u20133\nDoppio.\n Rub\u00e9n Ram\u00edrez Hidalgo / Jos\u00e9 Antonio S\u00e1nchez-de Luna hanno battuto in finale Mart\u00edn Alund / Guillermo Hormaz\u00e1bal, 6\u20134, 6\u20132"}
{"id": "2997315", "revid": "585241", "url": "https://it.wikipedia.org/wiki?curid=2997315", "title": "Parigi 6", "text": ""}
{"id": "2997318", "revid": "585241", "url": "https://it.wikipedia.org/wiki?curid=2997318", "title": "Parigi VI", "text": ""}
{"id": "2997334", "revid": "767487", "url": "https://it.wikipedia.org/wiki?curid=2997334", "title": "Home Depot Center USTA Challenger 2009", "text": "L'Home Depot Center USTA Challenger 2009 \u00e8 stato un torneo professionistico di tennis maschile giocato sul cemento, che faceva parte dell'ATP Challenger Tour 2009. Si \u00e8 giocato a Carson negli USA dal 26 gennaio al 2 febbraio 2009.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Wayne Odesnik ha battuto in finale Scoville Jenkins, 6\u20134, 6\u20134\nDoppio.\n Scott Lipsky / David Martin hanno battuto in finale Lester Cook / Donald Young, 7\u20136(3), 4\u20136, [10\u20136]"}
{"id": "2997336", "revid": "136801", "url": "https://it.wikipedia.org/wiki?curid=2997336", "title": "Home Depot Center USTA Challenger", "text": ""}
{"id": "2997347", "revid": "767487", "url": "https://it.wikipedia.org/wiki?curid=2997347", "title": "Banlieue 13 Ultimatum", "text": "Banlieue 13 Ultimatum \u00e8 un film del 2009 diretto da Patrick Alessandrin.\nSeguito di \"Banlieue 13\" del 2004 e prodotto da Luc Besson, \u00e8 conosciuto anche come \"District 13 Ultimatum\" nella versione in lingua inglese.\nTrama.\nTre anni dopo gli eventi narrati in Banlieue 13, la pace nel riottoso e autogestito distretto 13 \u00e8 ancora sfuggente. Le autorit\u00e0 non hanno mantenuto la promessa di distruggere il muro e riaprire il quartiere, lasciando recintati come in un ghetto tutti gli abitanti della Banlieue, che dopo la morte del boss Taha, si sono divisi in cinque fazioni. Le\u00efto e Damien tornano nel quartiere per cercare di fermarne l'imminente distruzione per ordine dello stesso Presidente della Repubblica, manipolato da Walter Gassman, capo della sezione militare DISS."}
{"id": "2997348", "revid": "110157", "url": "https://it.wikipedia.org/wiki?curid=2997348", "title": "Cantone di Le Carbet", "text": "Il cantone di Le Carbet \u00e8 un cantone francese situato nel dipartimento e regione della Martinica."}
{"id": "2997350", "revid": "1522738", "url": "https://it.wikipedia.org/wiki?curid=2997350", "title": "Ernesto Augusto di Hannover (1914-1987)", "text": "Era il figlio maggiore di Ernesto Augusto III, Duca di Brunswick e della principessa Vittoria Luisa di Prussia, figlia minore ed unica figlia femmina di Guglielmo II di Germania, cugino di secondo grado di Ernesto Augusto III in discesa da Giorgio III di Gran Bretagna. Dalla sua nascita fu Principe Ereditario di Brunswick (in tedesco: Ernst August, Erbprinz von Braunschweig). Fu anche insignito, poco dopo la sua nascita nel 1914, del titolo di Principe di Gran Bretagna ed Irlanda da Re Giorgio V del Regno Unito e fu erede del titolo di Duca di Cumberland e Teviotdale e Conte di Armagh. I suoi titoli britannici furono sospesi in base al Titles Deprivation Act 1917\nBiografia.\nIl suo battesimo nell'estate del 1914, fu l'ultimo grande raduno di sovrani europei, prima dello scoppio della prima guerra mondiale. Ebbe un illustre elenco di padrini: l'Imperatore tedesco Guglielmo II e l'Imperatrice Augusta Vittoria, suoi nonni materni; Ernesto Augusto e Thyra, Duca e Duchessa di Cumberland, suoi nonni paterni; re Giorgio V del Regno Unito, l'imperatore Francesco Giuseppe I d'Austria, lo zar Nicola II di Russia, re Ludovico III di Baviera, Federico Francesco IV, Granduca di Meclemburgo-Schwerin, il Principe Adalberto di Prussia, il Principe Oscar di Prussia, il Principe Massimiliano di Baden e il 1\u00ba Reggimento Reale bavarese di Cavalleria pesante.\nPerse i suoi titoli quando il padre abdic\u00f2 nel 1918 quando aveva 4 anni. Dopo la morte del padre nel 1953, divenne capo del Casato di Hannover. \nOltre ad quella tedesca, aveva anche la cittadinanza britannica, dopo averla rivendicata con successo in base al Sophia Naturalization Act 1705 nel caso \"Attorney-General Vs H.R.H. Prince Ernest Augustus of Hanover [1957] 1 All ER 49\". Egli fu anche erede del titolo britannico di Duca di Cumberland e Teviotdale, sospeso secondo il Titles Deprivation Act 1917\nMatrimonio.\nIl 5 settembre 1951, Ernesto Augusto spos\u00f2 la Principessa Ortrud di Schleswig-Holstein-Sonderburg-Gl\u00fccksburg (1925\u20131980). Alle nozze parteciparono molte personalit\u00e0 regali di spicco, tra cui sua sorella, la regina Federica e suo marito re Paolo I di Grecia ed i capi delle Case Reali di Sassonia, Assia, Meclemburgo, Oldenburgo e Baden. Alla cerimonia nuziale segu\u00ec un ricevimento ad Herrenhausen, l'unica parte del palazzo degli Hannover ancora intatto (il resto era stato incendiato durante la Seconda guerra mondiale).\nLa principessa Ortrud mor\u00ec nel 1980. Ernesto Augusto si rispos\u00f2 nuovamente con la contessa Monika zu Solms-Laubach (1929-2015), dalla quale non ebbe discendenza.\nI figli avuti dalla prima moglie sono stati:"}
{"id": "2997353", "revid": "122940264", "url": "https://it.wikipedia.org/wiki?curid=2997353", "title": "Sergio Giunti", "text": "Biografia.\nSergio Giunti, figlio di Renato, dal 1975 \u00e8 alla guida di Giunti Editore, uno dei gruppi editoriali pi\u00f9 longevi dell'Italia. Un'eredit\u00e0 importante che \u00e8 riuscito a gestire con successo grazie al forte spirito innovativo e all'attento studio dell'evoluzione del mercato librario.\nPer sua volont\u00e0 sono state acquisite negli anni diverse case editrici, tra cui Dami Editore, Touring Club, Fatatrac, Motta Junior e De Vecchi. In tal modo si \u00e8 assicurato una fetta di mercato non trascurabile, supportata anche dal fatto che ha voluto investire su una propria catena di librerie Giunti al punto, che nel 2016 conta pi\u00f9 di 200 punti vendita.\nAttualmente Sergio Giunti \u00e8 presidente di molte societ\u00e0 che operano nel settore editoriale. Nel 2000 \u00e8 stato nominato Cavaliere del lavoro."}
{"id": "2997356", "revid": "125374853", "url": "https://it.wikipedia.org/wiki?curid=2997356", "title": "\u017denski odbojka\u0161ki klub Crvena zvezda", "text": "La \u017denski odbojka\u0161ki klub Crvena Zvezda, nota anche come \"Stella Rossa\", \u00e8 una societ\u00e0 pallavolistica femminile serba con sede a Belgrado: milita nel campionato di Superliga.\nStoria.\nLa \u017denski odbojka\u0161ki klub Crvena Zvezda viene fondata nel 1946. Dopo la prima vittoria nella stagione 1958-59, ha dominato il campionato jugoslavo, vincendolo diciotto volte. Nella stagione 1960-61 ha vinto per la prima volta la Coppa di Jugoslavia, vinta successivamente altre nove volte.\nDopo lo scioglimento della Jugoslavia, il club ha faticato ad ottenere risultati come accadeva in passato. Nonostante questo, la Stella Rossa riesce a vincere tre campionati serbo-montenegrino e tre coppe di Serbia e Montenegro.\nDopo la scissione tra Serbia e Montenegro, il club \u00e8 riuscito a vincere il Campionato serbo e la Coppa di Serbia nella stagione 2009-10. Nella stessa stagione ha anche disputato la finale Coppa CEV 2009-10."}
{"id": "2997359", "revid": "110157", "url": "https://it.wikipedia.org/wiki?curid=2997359", "title": "Cantone di Case-Pilote-Bellefontaine", "text": "Il cantone di Case-Pilote-Bellefontaine \u00e8 un cantone francese situato nel dipartimento e regione della Martinica."}
{"id": "2997360", "revid": "729019", "url": "https://it.wikipedia.org/wiki?curid=2997360", "title": "Illecito civile contrattuale", "text": "In diritto l'illecito civile contrattuale \u00e8 l'illecito civile consistente nella violazione (inadempimento) di un obbligo che chi ha tenuto il comportamento illecito aveva nei confronti di chi ha subito il danno, obbligo spesso ma non necessariamente derivante da un contratto (sicch\u00e9 la denominazione tradizionalmente utilizzata \u00e8 riduttiva)"}
{"id": "2997362", "revid": "287204", "url": "https://it.wikipedia.org/wiki?curid=2997362", "title": "Klink", "text": ""}
{"id": "2997363", "revid": "287204", "url": "https://it.wikipedia.org/wiki?curid=2997363", "title": "Darmanitan", "text": ""}
{"id": "2997364", "revid": "287204", "url": "https://it.wikipedia.org/wiki?curid=2997364", "title": "Blitzle", "text": ""}
{"id": "2997365", "revid": "287204", "url": "https://it.wikipedia.org/wiki?curid=2997365", "title": "Sandile", "text": ""}
{"id": "2997370", "revid": "729019", "url": "https://it.wikipedia.org/wiki?curid=2997370", "title": "Stazione di Gazzo di Bigarello", "text": "La stazione di Gazzo di Bigarello \u00e8 una stazione ferroviaria della linea Mantova-Monselice, situata nel comune di San Giorgio Bigarello in Lombardia.\nLa gestione degli impianti \u00e8 affidata a Rete Ferroviaria Italiana (RFI) controllata del gruppo Ferrovie dello Stato.\nStoria.\nIl 5 agosto 2012 \u00e8 stato soppresso il terzo binario.\nStrutture e impianti.\nIl fabbricato viaggiatori si compone su due piani. Il primo piano \u00e8 una abitazione privata mentre il piano terra \u00e8 adibito ai locali del capostazione. Non \u00e8 quindi presente alcun servizio per i viaggiatori.\nLo scalo merci non \u00e8 pi\u00f9 utilizzato; ne rimangono dei resti.\nLa stazione dispone di due binari: il binario 2 \u00e8 di corsa, mentre il primo \u00e8 usato per le precedenze e gli incroci.\nTutti i binari sono serviti da banchina e sono collegati da una passerella in cemento; non \u00e8 presente il sottopassaggio.\nMovimento.\nIl servizio viaggiatori \u00e8 effettuato da Trenitalia. Le principali destinazioni dei treni che fermano a Gazzo sono Monselice e Mantova.\nIl servizio merci \u00e8 da tempo assente.\nInterscambio.\n\u00c8 presente un piccolo parcheggio nel piazzale antistante il fabbricato viaggiatori.\nCuriosit\u00e0.\nLa stazione ferroviaria \u00e8 distante sole poche centinaia di metri dalla Foresta della Carpaneta, realizzata nell'ambito del progetto regionale lombardo Dieci grandi foreste di pianura e di fondovalle."}
{"id": "2997372", "revid": "110628055", "url": "https://it.wikipedia.org/wiki?curid=2997372", "title": "Roche de la Muzelle", "text": "La Roche de la Muzelle (3.465 ) \u00e8 una montagna del Massiccio des \u00c9crins nelle Alpi del Delfinato. Si trova nel dipartimento francese dell'Is\u00e8re.\nSi pu\u00f2 salire sulla montagna partendo dal \"Refuge de la Muzelle\" (2.115\u00a0m) e salendo la cresta nord-est."}
{"id": "2997374", "revid": "1442080", "url": "https://it.wikipedia.org/wiki?curid=2997374", "title": "Internationaux de Nouvelle-Cal\u00e9donie 2010 - Doppio", "text": "Il doppio dell'Internationaux de Nouvelle-Cal\u00e9donie 2010 \u00e8 stato un torneo di tennis facente parte dell'ATP Challenger Tour 2010.\nNicolas Devilder e \u00c9douard Roger-Vasselin hanno battuto in finale 5-7, 6-2, [10-8] Flavio Cipolla e Simone Vagnozzi."}
{"id": "2997375", "revid": "287204", "url": "https://it.wikipedia.org/wiki?curid=2997375", "title": "Respiro (disambigua)", "text": ""}
{"id": "2997376", "revid": "298055", "url": "https://it.wikipedia.org/wiki?curid=2997376", "title": "Camille Saroyan", "text": ""}
{"id": "2997377", "revid": "1543377", "url": "https://it.wikipedia.org/wiki?curid=2997377", "title": "Zapote Bobal", "text": "Zapote Bobal (lingua maya Hix Witz, che significa \"Collina del Giaguaro\") \u00e8 il nome moderno per un sito archeologico della civilt\u00e0 Maya situato a sud del fiume San Pedro Martir nel dipartimento di Pet\u00e9n in Guatemala. Il nome \u00e8 stato ideato dall'archeologo Ian Graham, che scopr\u00ec il sito negli anni '70, e si riferisce agli alberi di Zapote Bobo' (un tipo di albero sapote). Il sito venne studiato poco fino al 2003, quando il mayanista David Stuart colleg\u00f2 il sito al nome visto diverse volte in altri siti come Piedras Negras e Yaxchil\u00e1n. Gli studiosi scoprirono il nome negli anni '80 circa, e i vari indizi portarono a Zapote Bobal.\nArcheologia e architettura.\nCostruito sopra ad una collinetta, il centro del sito mostra un palazzo reale, alcune piramidi tempio, e abitazioni per l'\u00e9lite. Vi sono monumenti dedicati agli antichi re maya.\nLa citt\u00e0 venne occupata solo per un breve periodo di tempo. La dinastia reale di Zapote Bobal riusc\u00ec a regnare in prosperit\u00e0 per 200 anni. La citt\u00e0 venne abbandonata a partire dall'800. Molte altre citt\u00e0 erano state abitate per periodi molto pi\u00f9 lunghi prima di giungere al periodo del collasso generale dei Maya intorno al 900..\nGli indizi archeologici mostrano che le zone di periferia di Zapote Bobal erano densamente popolate. Oltre 400 costruzioni sono state ritrovate fino a 2,5\u00a0km dal centro della citt\u00e0. Secondo Fitzsimmons, ci fu una imposizione di un nuovo centro dominante, al di sopra di un panorama sociopolitico gi\u00e0 esistente.\nConnessioni.\nDurante il periodo Tardo Classico (dal 600 al 900), Zapote Bobal fu il centro di un regno che controllava anche le citt\u00e0 di Pajaral e La Joyanca. I regnanti portavano varianti del nome Chan Ahk (\"Cielo - Tartaruga Serpente\"). A differenza degli altri re maya che usavano il titolo \"k'uhul ajaw\" (\"signore sacro\") nel loro nome, i regnanti di Zapote usavano solo la parola ajaw, signore. Essendo la citt\u00e0 piuttosto nuova e subordinata al potere di altre, i regnanti non potevano fregiarsi del titolo di signore sacro nelle iscrizioni su stele.\nZapote Bobal sembra aver avuto diverse relazioni con altre citt\u00e0 importanti dei Maya. Nelle citt\u00e0 di Piedras Negras e Yaxchil\u00e1n sono state ritrovate iscrizioni che riportano uccisioni di membri importanti della citt\u00e0, ma anche della loro cattura e dei matrimoni. Il Re B'alaj Chan K'awiil di Dos Pilas fugg\u00ec a Zapote Bobal in cerca di riparo nell'ottavo secolo, e fece costruire alcuni monumenti. La maggiore influenza sulla citt\u00e0 venne esercitata da El Per\u00fa.\nZapote Bobal viene illustrata nei geroglifici maya come una citt\u00e0 snodo, che scendeva a patti e faceva trattati con altre entit\u00e0 governative delle regioni vicine, dovendo anche sottomettersi a citt\u00e0 pi\u00f9 potenti."}
{"id": "2997378", "revid": "729019", "url": "https://it.wikipedia.org/wiki?curid=2997378", "title": "Prime Cup Aberto de S\u00e3o Paulo 2010 - Singolare", "text": "Il singolare del Prime Cup Aberto de S\u00e3o Paulo 2010 \u00e8 stato un torneo di tennis facente parte dell'ATP Challenger Tour 2010.\nRicardo Mello era il detentore del titolo e ha battuto in finale Eduardo Schwank, 6-3, 6-1."}
{"id": "2997381", "revid": "729019", "url": "https://it.wikipedia.org/wiki?curid=2997381", "title": "Prime Cup Aberto de S\u00e3o Paulo 2010 - Doppio", "text": "Il doppio del Prime Cup Aberto de S\u00e3o Paulo 2010 \u00e8 stato un torneo di tennis facente parte dell'ATP Challenger Tour 2010.\nCarlos Berlocq e Leonardo Mayer erano i detentori del titolo, ma quest'anno non hanno partecipato.\nBrian Dabul e Sebasti\u00e1n Prieto hanno battuto in finale 6-3, 6-3 Tomasz Bednarek e Mateusz Kowalczyk."}
{"id": "2997385", "revid": "110157", "url": "https://it.wikipedia.org/wiki?curid=2997385", "title": "Petrovskij rajon (Kraj di Stavropol')", "text": "Il Petrovskij rajon () \u00e8 un rajon del Kraj di Stavropol', nel Caucaso; il capoluogo \u00e8 Svetlograd. Istituito nel 1924, ricopre una superficie di 2.761 chilometri quadrati."}
{"id": "2997404", "revid": "1305772", "url": "https://it.wikipedia.org/wiki?curid=2997404", "title": "Winter Songs (Ronan Keating)", "text": "Winter Songs \u00e8 il sesto album e primo di genere natalizio del cantante irlandese Ronan Keating, uscito in Gran Bretagna il 16 novembre 2009. Pubblicato dalla Polydor Records ha debuttato alla posizione n.16 in Gran Bretagna e alla n.12 in Irlanda. Il primo singolo estratto \u00e8 stato \"Stay\", cover del gruppo country americano Sugarland, uscito commercialmente lo stesso giorno del lancio dell'album.\nWinter Songs \u00e8 prodotto da Stephen Lipson. L'album contiene anche l'ultima registrazione in studio di Stephen Gately, morto poco dopo il completamento dell'album.\nIn un comunicato stampa, circa la scelta delle canzoni inserite nell'album, Ronan Keating ha detto che \"alcune di queste canzoni evocano alcuni dei miei ricordi preferiti di Natale\""}
{"id": "2997407", "revid": "1543377", "url": "https://it.wikipedia.org/wiki?curid=2997407", "title": "Chemical Markup Language", "text": "Il Chemical Markup Language, CML, \u00e8 un approccio utilizzato in chimica per la gestione delle informazioni riguardanti le molecole utilizzando strumenti come XML e Java. Fu la prima implementazione specifica di un dominio basato strettamente su XML, il sistema pi\u00f9 robusto e ampiamente utilizzato per la gestione di informazioni precise in molte aree di applicazione. \u00c8 stato sviluppato in oltre un decennio da Peter Murray-Rust, Henry Rzepa e altri ed \u00e8 stato provato in molte aree e su una variet\u00e0 di macchine.\nL'informazione chimica \u00e8 tradizionalmente conservata in molti tipi di file di formato differente, il che implica l'uso di vari formati per condividere informazioni su un singolo progetto. Il formato CML riunisce pi\u00f9 di questi formati in uno solo, aiutando gli sviluppatori CML e i chimici a progettare documenti interoperabili. Esistono un certo numero di strumenti che possono generare, elaborare e mostrare documenti CML. In questo modo l'informazione chimica pu\u00f2 essere distribuita all'interno di documenti XML utilizzando il CML.\nIl CML \u00e8 in grado di supportare un'ampia variet\u00e0 di concetti chimici includendo:\nVersioni.\nL'ultima versione disponibile \u00e8 schema 2.5 scaricabile da sourceforge.net. Il formato CML1 \u00e8 ormai obsoleto e non dovrebbe essere pi\u00f9 utilizzato.\nStrumenti.\nJUMBO, Java Universal Molecular Browser for Objects, \u00e8 una libreria Java che supporta la validazione, lettura e scrittura di CML cos\u00ec come la conversione a CML di diversi formati correlati e, per esempio, una reazione in CML a una rappresentazione SVG animata della stessa reazione. JUMBO si \u00e8 evoluto in una libreria Java estensiva in grado di supportare tutti gli elementi nello schema CML. Sebbene JUMBO \u00e8 usato come un browser, l'approccio preferito \u00e8 di utilizzare strumenti Open Source come Jmol e JChemPaint."}
{"id": "2997409", "revid": "92689", "url": "https://it.wikipedia.org/wiki?curid=2997409", "title": "Incandescenza", "text": "L'incandescenza \u00e8 il fenomeno fisico per cui un oggetto, portato a elevate temperature, emette luce. La parola deriva dal latino \"candescere\", \"diventare bianco\", con riferimento a quei materiali che, alle alte temperature, emettono luce bianca o approssimativamente tale. Da un punto di vista fisico, un oggetto viene considerato incandescente in senso stretto solo quando l'emissione di luce dovuta al suo riscaldamento raggiunge il massimo picco; a che temperatura questo avvenga, e di che colore sia la luce emessa, \u00e8 un elemento variabile in funzione delle propriet\u00e0 fisiche dell'oggetto in questione.\nOsservazione ed uso.\nVirtualmente tutte le sostanze solide o liquide iniziano ad emettere luce visibile a circa 525 \u00b0C, diventando rossastre. Questo limite \u00e8 chiamato punto di Draper. L'incandescenza non svanisce al di sotto di tale temperatura, ma \u00e8 troppo tenue nello spettro visibile per essere percepita. A temperature pi\u00f9 alte, la sostanza diventa pi\u00f9 luminosa e il suo colore cambia dal rosso verso il bianco e infine al blu.\nIl fenomeno dell'incandescenza \u00e8 sfruttato nelle lampade a incandescenza, in cui un filamento \u00e8 riscaldato fino a una temperatura a cui una frazione della radiazione ricade nello spettro visibile. Tuttavia, la maggior parte della radiazione \u00e8 emessa nell'infrarosso, rendendo le lampade a incandescenza una fonte di luce relativamente inefficiente. Se il filamento si potesse riscaldare di pi\u00f9 l'efficienza aumenterebbe, tuttavia non si conoscono materiali in grado di resistere a tali temperature. Fonti di luce pi\u00f9 efficienti, come le lampade fluorescenti e i LED, non funzionano per incandescenza."}
{"id": "2997419", "revid": "631741", "url": "https://it.wikipedia.org/wiki?curid=2997419", "title": "Alleanza sardo-francese", "text": "L'Alleanza sardo-francese (o Alleanza franco-piemontese) fu un patto militare stipulato dal Regno di Sardegna e dalla Francia nel gennaio del 1859. Conferm\u00f2 nella sostanza e modific\u00f2 nei dettagli gli accordi di Plombi\u00e8res conclusi dal Presidente del Consiglio piemontese Cavour e da Napoleone III di Francia nel luglio del 1858.\nL'alleanza stabil\u00ec l'aiuto militare della Francia al Regno di Sardegna in caso di aggressione austriaca e, nell'eventualit\u00e0 di una vittoria, la cessione al Regno di Sardegna del Lombardo Veneto austriaco. In cambio dispose la cessione dal Regno di Sardegna alla Francia della Savoia e di Nizza. Pose i presupposti per la seconda guerra di indipendenza.\nDa Plombi\u00e8res all'alleanza.\nNei sei mesi che trascorsero dal 21 luglio 1858, giorno del colloquio di Plombi\u00e8res, al 26 gennaio 1859, giorno della firma dell'alleanza, il Regno di Sardegna e la Francia si spesero alacremente per ottenere ognuna il massimo dal trattato.\nL'Imperatore Napoleone III di Francia aveva la necessit\u00e0 personale di rovesciare l'equilibrio creato in Europa dal Congresso di Vienna, e Cavour l'esigenza di smuovere le acque per portare a compimento la liberazione del Lombardo-Veneto. Entrambe le pretese prevedevano, necessariamente, una guerra contro l'Austria.\nIl Principe Napoleone e la Russia.\nPer preparare il terreno all'alleanza, Napoleone III nel settembre del 1858 inform\u00f2 il cugino Principe Napoleone Giuseppe Bonaparte dei colloqui avuti a luglio con Cavour e lo invi\u00f2 a Varsavia per incontrare lo Zar di Russia Alessandro II.\nIl Principe Napoleone fu latore a Varsavia della proposta francese di un'intesa che impegnasse San Pietroburgo a vigilare sulla Prussia ed evitasse un attacco di quest'ultima alla Francia in caso di guerra in Italia. In cambio Parigi si impegnava a fare altrettanto contro la potenza colonialista avversaria della Russia in Asia: la Gran Bretagna.\nAi primi di ottobre del 1858 il Principe Napoleone inform\u00f2 l'incaricato di Cavour Costantino Nigra dell'esito della missione a Varsavia che, riteneva, pienamente favorevole. Con il passare del tempo, per\u00f2, la Russia disattese le aspettative. Il governo di San Pietroburgo dapprima escluse ogni ipotesi di guerra contro la Prussia e poi, a causa del rifiuto francese a far decadere le clausole anti-russe del Congresso di Parigi, ben dopo la conclusione dell'alleanza sardo-francese (3 marzo 1859), promise alla Francia solo la sua benevola neutralit\u00e0.\nLe richieste francesi al Piemonte.\nGli accordi di Plombi\u00e8res, su alcuni punti, anche di capitale importanza come la cessione di territori del Regno di Sardegna alla Francia, erano stati piuttosto vaghi.\nIl 25 novembre 1858, Costantino Nigra, incaricato delle trattative da Cavour, apprese dai francesi che l'offerta di Plombi\u00e8res di un Regno dell'Alta Italia da porre sotto la corona sabauda era confermata, ma in cambio la Francia pretendeva sia la Savoia che Nizza. Il re di Sardegna Vittorio Emanuele II, inoltre, durante la campagna militare doveva rimanere al comando di Napoleone III e tutte le spese sostenute dalla Francia sarebbero state a carico del Piemonte. Cavour ne fu sconvolto. Ad aggravare la situazione, nei giorni successivi, pervenne al governo sardo il rifiuto di Parigi a contrarre prestiti con il Piemonte, mentre le proteste di Torino venivano accolte solo sul ruolo di Vittorio Emanuele II in guerra, per il quale Cavour ottenne \u00able pi\u00f9 soddisfacenti assicurazioni\u00bb.\nLa posizione della Gran Bretagna.\nAltre difficolt\u00e0 per il Piemonte si profilavano tuttavia all'orizzonte. L'Impero britannico, avversario della Russia in Asia centrale, era favorevole all'Austria che contrastava la Russia nei Balcani. Per questo motivo l'ostilit\u00e0 della Regina Vittoria ad un'alleanza sardo-francese, che avrebbe inevitabilmente messo l'Austria in difficolt\u00e0, era chiara e netta.\nIl 9 dicembre 1858 la Regina d\u2019Inghilterra, impensierita dai disegni dell'imperatore Napoleone III sull'Italia, scriveva al suo Ministro degli Esteri, Conte di Malmesbury: \u00abTutto ci\u00f2 che si pu\u00f2 fare per distogliere il pensiero dell'Imperatore da un simile disegno, dovrebbe essere fatto. Egli non vuole riflettere su ci\u00f2 che fa e non vede se non quel che desidera\u00bb.\nN\u00e9 si rivel\u00f2 maggiormente favorevole il sistema creditizio britannico, i cui banchieri si rifiutarono di finanziare il Piemonte e rivelarono al Principe Alberto, consorte della regina, che Cavour era \u00ab\"Bankrupt and desperate\"\u00bb (tradotto dall'inglese: \u201cin bancarotta e disperato\u201d).\nLe resistenze francesi e Cavour.\nNonostante le intenzioni di Napoleone III, in Francia una guerra per l'Italia non godeva di un'eccessiva popolarit\u00e0. Gli aristocratici soprattutto erano ostili: un'avversione disdegnosa traspariva dai circoli borbonici, pi\u00f9 aggressiva e battagliera invece l'ostilit\u00e0 degli ambienti orleanisti. Tutti con la preoccupazione che Cavour mirasse a Roma.\nSfavorevole era anche l'ambiente finanziario, mentre solo i repubblicani, bench\u00e9 comunque avversari di Napoleone III, avevano simpatie per la causa italiana.\nAnche fra i politici si registr\u00f2 una notevole resistenza: il Ministro degli Esteri francese Alessandro Walewski fu informato in termini generici da Napoleone III ai primi di dicembre del 1858 e in risposta offr\u00ec le dimissioni. Convinto a ritirarle, fece di tutto per evitare alla Francia la guerra, pericolosa a suo parere, sia per il regime che per il Paese.\nSull'altro fronte, subito dopo Natale, Cavour riusc\u00ec a superare le ultime resistenze di Vittorio Emanuele a concedere la mano della figlia Maria Clotilde al cugino di Napoleone III, il Principe Napoleone. Matrimonio fortemente voluto dall'imperatore francese che ne aveva confermato il desiderio a Plombi\u00e8res.\nIntanto Napoleone III, il 24 dicembre 1858, aveva scritto una lunga lettera a Walewski per persuaderlo della necessit\u00e0 dell'alleanza con il Piemonte e della guerra con l'Austria. Nella nota l'imperatore assicurava che dopo la vittoria sull'Austria e aver acquisito Savoia e Nizza, la Francia avrebbe ottenuto alleati in Italia e sul Reno, mentre anche il Belgio e la Svizzera sarebbero rientrati nella sua sfera d'influenza. A quel punto, con i suoi nemici storici divisi, la Francia, liberatrice e civilizzatrice di popoli, avrebbe potuto ottenere ci\u00f2 che essa avrebbe ritenuto pi\u00f9 giusto e abolire per sempre i trattati del 1815.\nIl discorso di Vittorio Emanuele II.\nNonostante la segretezza del colloquio di Plombi\u00e8res, notizie filtrate sulle trattative di un'alleanza e di una guerra all'Austria, si andavano diffondendo in modo sempre pi\u00f9 capillare in Italia, fino a provocare una mobilitazione dell'opinione nazionale senza precedenti dal 1848.\nLa prova definitiva che qualcosa si stesse muovendo fu un passo del \u201cdiscorso della Corona\u201d di Vittorio Emanuele II al parlamento piemontese il 10 gennaio 1859. La frase, suggerita da Napoleone III, fu: \u00abNoi non possiamo restare insensibili alle grida di dolore che vengono fino a noi da tante parti d'Italia\u00bb. A significare che ormai il Piemonte si assumeva il ruolo di difensore degli italiani oppressi e di promotore dell'unit\u00e0 nazionale.\nNove giorni prima, intanto, Napoleone III aveva preparato il terreno. In occasione del ricevimento di Capodanno alle delegazioni straniere, l'imperatore si era avvicinato all'ambasciatore austriaco e inaspettatamente e in tono severo aveva pronunciato le seguenti parole: \u00abA me duole che le nostre relazioni non siano pi\u00f9 cos\u00ec buone come io desideri che fossero, ma vi prego di scrivere a Vienna che i miei sentimenti personali per l'Imperatore sono sempre gli stessi\u00bb. Nel linguaggio diplomatico dell'epoca significava voler aprire una crisi politica. Le parole ebbero una eco immensa.\nLondra, tuttavia, non demordeva. Dopo il discorso di Vittorio Emanuele II, il 13 gennaio 1859, Il Ministro degli Esteri inglese Malmesbury, trasmise al suo ambasciatore a Torino: \u00ab[\u2026] Vi invito a rappresentare al conte di Cavour la terribile responsabilit\u00e0 a cui egli, senza essere assalito da alcuno Stato straniero, e senza che il suo onore sia in causa, va inevitabilmente incontro col provocare, come fa, una guerra europea, ponendo in bocca al suo sovrano parole di conforto ai sudditi di altre potenze, scontente dei propri governi\u00bb.\nIl trattato di alleanza.\nLe dichiarazioni di Napoleone III e di Vittorio Emanuele II non potevano, per\u00f2, rimanere senza seguito. A Parigi si pens\u00f2 in un primo tempo ad un trattato di amicizia da rendere pubblico con alcuni articoli segreti, ma poi si decise per un solo patto, destinato a rimanere interamente segreto. Il documento diplomatico venne diviso in tre parti: il Trattato di alleanza Offensiva e Difensiva, la Convenzione militare e la Convenzione finanziaria.\nIl testo della Convenzione militare.\nNel caso in cui [\u2026] si dovesse concludere fra le dette Maest\u00e0 un'Alleanza Offensiva e Difensiva, la Convenzione militare, di cui seguono appresso le clausole, sar\u00e0 annessa al trattato di alleanza offensiva e difensiva.\nIl testo della Convenzione finanziaria.\nNel caso in cui [\u2026] si dovesse concludere fra le dette Maest\u00e0 un'Alleanza Offensiva e Difensiva, la Convenzione finanziaria, di cui seguono appresso le clausole, sar\u00e0 annessa al trattato di alleanza offensiva e difensiva.\nLa firma e gli avvenimenti successivi.\nIl 26 gennaio 1859 la copia del trattato venne firmata da Napoleone III e dal suo Ministro degli Esteri Walewski a Parigi, e tra il 28 e il 29 da Vittorio Emanuele II e Cavour a Torino. Napoleone III volle per\u00f2 retrodatare i documenti (al 12 e al 16 dicembre) con l'intenzione di non presentare l'alleanza come un evento troppo vicino al matrimonio di suo cugino, il Principe Napoleone, con la figlia di Vittorio Emanuele, Maria Clotilde. L'unione dinastica, di cui i Bonaparte avevano tanto bisogno, fu celebrata il 30 gennaio, e la vicinanza di date avrebbe potuto far credere che la concessione del Re di Sardegna faceva parte del prezzo pagato dal Piemonte per l'alleanza.\nAlla stipula dell'accordo segu\u00ec per Cavour un lungo e tormentato periodo, durante il quale il Primo ministro piemontese dovette affrontare una commissione parlamentare che lo interrog\u00f2 segretamente sui dettagli dell'alleanza: Cavour neg\u00f2 che Savoia e Nizza fossero state oggetto di trattative.\nEgli sub\u00ec nuovi moniti dalla Gran Bretagna e la proposta russa di un congresso che, evitando la guerra, avrebbe vanificato tutto il lavoro diplomatico del Piemonte. Il sogno di unit\u00e0 nazionale di Cavour dipendeva paradossalmente da Vienna, dato che l'Art. 1 del trattato, come abbiamo visto, attivava l'alleanza con la Francia (e la guerra) solo in caso di un \u00abatto aggressivo dell'Austria\u00bb. Atto che finalmente si comp\u00ec il 23 aprile con la consegna di un ultimatum che chiedeva la smobilitazione dell'esercito sardo. Seguirono il rifiuto del Piemonte e l'apertura delle ostilit\u00e0 (26 aprile) da parte dell'Austria contro la quale si schier\u00f2, onorando l'alleanza, la Francia: scoppiava la Seconda guerra di indipendenza."}
{"id": "2997422", "revid": "1318658", "url": "https://it.wikipedia.org/wiki?curid=2997422", "title": "Believe in Me (Lenny Kravitz)", "text": "Believe in Me \u00e8 una canzone di Lenny Kravitz, proveniente dal suo sesto album studio \"Lenny\", pubblicato nel 2001. Fu estratta come singolo nel 2002.\nVideo.\nIl video viene presentato con Lenny Kravitz che canta in un locale con sfondo rosso davanti a delle ragazze. Alcune riprese si alternano con Lenny Kravitz insieme a quella che probabilmente \u00e8 la sua ragazza, e scene in cui si allena facendo pugilato. Inoltre appaiono delle immagini della Vergine Maria e di Ges\u00f9 Cristo crocifisso. Il video finisce con Lenny Kravitz che balla insieme ad alcune ragazze che si trovano nel club ed una folla di persone che assistono."}
{"id": "2997423", "revid": "486946", "url": "https://it.wikipedia.org/wiki?curid=2997423", "title": "Principe di Hannover", "text": ""}
{"id": "2997425", "revid": "486946", "url": "https://it.wikipedia.org/wiki?curid=2997425", "title": "Principessa di Hannover", "text": ""}
{"id": "2997437", "revid": "124247760", "url": "https://it.wikipedia.org/wiki?curid=2997437", "title": "James Saito", "text": "\u00c8 conosciuto principalmente per aver interpretato Shredder nel film \"Tartarughe Ninja alla riscossa\" (1990) e il Dottor. Frank Chen nella serie televisiva \"Eli Stone\" (2008-2009).\nCarriera.\nDurante la sua carriera (iniziata nel 1976 con il film TV \"Farewell to Manzanar\") ha partecipato sia a film che a serie televisive. Per quanto riguarda i primi lo si pu\u00f2 vedere in \"L'avvocato del diavolo\", \"Mamma, ho preso il morbillo\", \"Pearl Harbor\" e \"Die Hard - Duri a morire\", mentre per quanto riguarda le serie televisive appare in \"M*A*S*H\", \"MacGyver\", \"Miami Vice\", \"Law &amp; Order - I due volti della giustizia\" e \"Sex and the City\".\nSaito ha anche recitato in numerose opere di teatro con la compagnia teatrale East West Players di Los Angeles. A Broadway \u00e8 apparso in una rappresentazione di \"The King and I\" e in \"Golden Child\" di David Henry Hwang. Nel 2007 ha vinto un Obie Award grazie alla sua performance in \"Durango\" di Julia Cho, messo in atto al The Public Theater di New York."}
{"id": "2997439", "revid": "599013", "url": "https://it.wikipedia.org/wiki?curid=2997439", "title": "Glenn Cook", "text": "Carriera.\n\u00c8 arrivato secondo ai primi campionati del mondo di triathlon con un totale di 2:00:03, vinti da Mark Allen (1:58:45), che si sono svolti ad Avignone nel 1989. Terzo assoluto e bronzo \u00e8 stato il neozelandese Rick Wells (2:00:55).\nSi \u00e8 laureato campione d'Europa di triathlon \"middle distance\" nel 1987 a Roth, arrivando al traguardo con un totale di 3:57:19."}
{"id": "2997442", "revid": "36426", "url": "https://it.wikipedia.org/wiki?curid=2997442", "title": "Pieve di Cercina", "text": ""}
{"id": "2997448", "revid": "254401", "url": "https://it.wikipedia.org/wiki?curid=2997448", "title": "Ernesto Augusto III di Hannover", "text": ""}
{"id": "2997449", "revid": "32781758", "url": "https://it.wikipedia.org/wiki?curid=2997449", "title": "Sofia di Grecia e Danimarca", "text": ""}
{"id": "2997450", "revid": "1048993", "url": "https://it.wikipedia.org/wiki?curid=2997450", "title": "Vanessa Guzm\u00e1n", "text": "\u00c8 stata eletta Miss Messico 1996, ed ha rappresentato il Messico a Miss Universo 1996."}
{"id": "2997455", "revid": "298229", "url": "https://it.wikipedia.org/wiki?curid=2997455", "title": "Bislett Games", "text": "I Bislett Games sono un evento internazionale di atletica leggera che si svolge annualmente al Bislett stadion ad Oslo, in Norvegia.\nPrecedentemente \u00e8 stato uno degli eventi della IAAF Golden League, attualmente \u00e8 parte della Diamond League. \n\u00c8 sponsorizzato da ExxonMobil ed \u00e8 ufficialmente conosciuto come ExxonMobil Bislett Games.\nStoria.\nIl primo meeting di atletica leggera al Bislett \u00e8 avvenuto nel 1924. Fino al 1937 le competizioni erano conosciute come \"I Meeting Americani\". Organizzatori differenti hanno gestito il meeting tra il 1947 e il 1965 fino a quando le tre associazioni di atletica, BUL, Vidar e Tjalve, formarono la Bislett Alliance. In questo anno Arne Haukvik fond\u00f2 i Bislett Games. Lui era un ex uomo politico e direttore del meeting, il quale usava invitare gli atleti, sponsor a casa sua per il suo tradizionale \"stawberry party\" il giorno primo dell'evento, ogni anno. Mor\u00ec di cancro nel 2002 all'et\u00e0 di 76 anni. La tradizione \u00e8 tuttavia continuata.\nIl Bislett stadion fu usato per il pattinaggio di velocit\u00e0 alle Olimpiadi invernali, ma ora \u00e8 meglio conosciuto per il meeting di atletica che ospita al suo interno. I Bislett Games attraggono i migliori atleti da tutto il mondo, e 65 record mondiali sono finora stati battuti, sulla pista color mattone. A causa della costruzione del nuovo Bislett stadion ad Oslo, che inizi\u00f2 nell'aprile 2004, l'edizione del 2004 del tradizionale meeting \u00e8 stata svolta al Fana stadion a Bergen sotto il nome di Bergen Bislett Games.\nNel 2009, un forte temporale posticip\u00f2 le procedure del meeting e perfino caus\u00f2 il danno del display dei tempi. Sanya Richards registr\u00f2 il miglior tempo per una donna nei 400 metri piani dal 2006 mentre il Miglio port\u00f2 un numero di record con il vincitore Deresse Mekonnen che miglior\u00f2 il suo record d'Etiopia, il keniota William Biwott Tanui che piazz\u00f2 il nuovo record mondiale juniores e il terzo classificato Augustine Choge che batt\u00e9 il suo record personale.\nGli ex vincitori della prova col giavellotto Andreas Thorkildsen e Tero Pitk\u00e4m\u00e4ki continuarono il loro dominio condiviso per il quinto anno, dei Bislett Games, con la vittoria per questa volta di Tero Pitk\u00e4m\u00e4ki.\nRecord mondiali.\nNumerosi record mondiali sono stati battuti nel corso dei Bislett Games.\nEdizioni.\nDi seguito la tabella delle ultime edizioni del meeting."}
{"id": "2997456", "revid": "1893", "url": "https://it.wikipedia.org/wiki?curid=2997456", "title": "Diseguaglianza di Bernoulli", "text": ""}
{"id": "2997457", "revid": "124347710", "url": "https://it.wikipedia.org/wiki?curid=2997457", "title": "Serie A \u00c9lite 2009-2010", "text": "La Serie A \u00c9lite 2009-2010 \u00e8 stata la 41\u00aa edizione del massimo campionato nazionale italiano di pallamano maschile.\nIniziato il 3 ottobre 2009 la sua stagione si \u00e8 conclusa con l'ultima gara di finale l'11 maggio 2010.\nEsso \u00e8 organizzato direttamente, come di consueto, dalla FIGH.\nSi tratta dell'ultima stagione del torneo con otto club alla partenza in quanto dal prossimo anno le formazioni partecipanti passeranno a 12.\nLa finale scudetto \u00e8 stata vinta dall'Handball Club Conversano che in questo modo si \u00e8 laureato per la quarta volta nella storia campione d'Italia.\nFormula.\nPer la stagione 2009/2010 il campionato si svolge tra 8 squadre che si affrontano in una fase iniziale a girone unico, con partite di andata e ritorno.\nAl termine della prima fase le prime quattro squadre classificate parteciparono alle poule scudetto mentre le restanti parteciparono alla poule retrocessione le quali si volsero con la formula del girone all'italiana con partita di sola andata e servirono per stabilire la griglia dei play off e play out.\nI play off e i play out si svolsero con la formula dell'eliminazione diretta."}
{"id": "2997460", "revid": "1893", "url": "https://it.wikipedia.org/wiki?curid=2997460", "title": "Diseguaglianza di Singleton", "text": ""}
{"id": "2997469", "revid": "1893", "url": "https://it.wikipedia.org/wiki?curid=2997469", "title": "Diseguaglianza sociale", "text": ""}
{"id": "2997476", "revid": "287204", "url": "https://it.wikipedia.org/wiki?curid=2997476", "title": "Ingrid Gfolner", "text": ""}
{"id": "2997477", "revid": "287204", "url": "https://it.wikipedia.org/wiki?curid=2997477", "title": "Elisabeth Gorgl", "text": ""}
{"id": "2997479", "revid": "767487", "url": "https://it.wikipedia.org/wiki?curid=2997479", "title": "Flavio Santos", "text": "Carriera.\nCresciuto nelle giovanili dell'Atlas, ha totalizzato con i rossoneri 84 presenze in campionato corredate da 8 goal tra il 2008 ed il 2012. L'8 dicembre 2012 viene ufficializzato il suo passaggio in prestito semestrale al Toluca, club vicecampione in carica, in vista del torneo di clausura. In cambio all'Atlas va, sempre in prestito, il \"Conejito\" Isa\u00e1c Brizuela."}
{"id": "2997483", "revid": "287204", "url": "https://it.wikipedia.org/wiki?curid=2997483", "title": "Stephan Gorgl", "text": ""}
{"id": "2997485", "revid": "287204", "url": "https://it.wikipedia.org/wiki?curid=2997485", "title": "Renate Gotschl", "text": ""}
{"id": "2997486", "revid": "112104364", "url": "https://it.wikipedia.org/wiki?curid=2997486", "title": "El Per\u00fa", "text": "El Per\u00fa (conosciuto anche come Waka) \u00e8 un sito archeologico pre-colombiano della civilt\u00e0 Maya popolato dal 500 a.C. all'800 d.C. Si trova a circa 80\u00a0km a ovest di Tikal nel Dipartimento di Pet\u00e9n in Guatemala.\nEtimologia.\nIl sito venne chiamato \"El Per\u00fa\" quando venne scoperto in tempi moderni nel ventesimo secolo. Le iscrizioni identificate e decifrate al sito indicano il nome originale come \"Waka'\". Entrambi i nomi sono usati ma El Per\u00fa viene maggiormente usato nelle mappe. Nei documenti si usa il nome \"El Per\u00fa-Waka'\".\nStoria.\nIl primo incontro tra gli abitanti di Teotihuacan e i Maya avvenne a Waka' nel 378, 10 giorni prima del loro arrivo a Tikal. Tra gli archeologi questo evento \u00e8 conosciuto come \"La Entrada\". Durante le fasi iniziali del periodo classico, Waka' era alleata con Tikal.\nIn seguito trad\u00ec l'alleanza per schierarsi con Calakmul. La nuova unione venne garantita con il matrimonio di K'inich Balam (\"Giaguaro con la faccia del Sole\") con T'abi, la principessa reale di Calakmul, capitale della dinastia Kan all'epoca. Questa unione assicur\u00f2 una alleanza militare con il governatore Yuknom Cheen, che stava cercando di unire alcuni regni Maya in una grande polis.\nIl declino di Waka' fu causato proprio dall'alleanza con Calakmul. La gente di Tikal venne sconfitta in una guerra contro Calakmul nel periodo tardo classico, ma in seguito riusc\u00ec a riorganizzarsi e a sconfiggere la nuova potenza regionale. Il governatore di Calakmul, probabile fratello di T'abi, venne sconfitto, catturato e sacrificato nella piazza centrale di Tikal nel 732. Waka' venne acquisita come stato vassallo e distrutta una decina d'anni dopo, con la cattura e il sacrificio del successore di Kinich Balam.\nPotenza commerciale.\nCome potenza commerciale, Waka' controllava la regione vicina al fiume San Pedro. I beni commerciali erano il mais, fagioli, chili, avocado, chicle, lattice, giada e piume di quetzal.\nScoperte recenti.\nUn numero di tombe sono state scoperte a Waka' e studiate. Un ritrovamento importante \u00e8 la \"tomba della regina\", che contiene i resti di una donna e oggetti preziosi. \nUn'altra tomba appartenente a un individuo importante \u00e8 stata trovata recentemente all'interno di una piramide alta 18 metri, situata nel nucleo dei sito. La camera della tomba, lunga 5,1 metri e larga 1,5, conteneva una gran quantit\u00e0 di oggetti, principalmente oggetti di giada, conchiglie, oggetti in ceramica, dodici figurine modellate a somigliare giocatori di palla, le zampe di un giaguaro, e pietre provenienti dalle colline orientali e dalla costa pacifica, che venivano considerate segni di ricchezza. La tomba \u00e8 stata datata come risalente tra il 200 e il 400.\nAlcune ricerche fatte a Zapote Bobal mostrano che vi fu un legame importante tra quella citt\u00e0 ed El Per\u00fa, con questa che potrebbe aver avuto una forte influenza sulla dinastia di Zapote Bobal.\nEl Per\u00fa in tempi moderni.\nIl sito di Waka' \u00e8 aperto per le visite turistiche e si trova sulla cima di una scarpata nel parco nazionale Laguna del Tigre, a sei km a nord del fiume San Pedro."}
{"id": "2997487", "revid": "767487", "url": "https://it.wikipedia.org/wiki?curid=2997487", "title": "Tonic Chabalala", "text": " \nBiografia.\nA fine carriera calcistica Chabalala \u00e8 diventato imprenditore nel settore del commercio , e ha creato una fondazione per lo scouting di giovani calciatori nelle zone pi\u00f9 povere di Malamuele.\nCarriera.\nChabalala \u00e8 stato un giocatore dell'Orlando Pirates nella Premier Soccer League dopo aver iniziato la carriera da professionista nei Dynamos.\nUna delle sue prestazioni pi\u00f9 note fu la sua marcatura strettissima di Collins Mbesuma nel derby di Soweto del 2005 contro i Kaizer Chiefs\nHa capitanato la squadra dell'Orlando Pirates arrivata nella semifinale del CAF Champions League del 2006.\nTerminata la sua esperienza nell'Orlando Pirates, si trasferisce al Thanda Royal Zulu F.C.\nChiude la carriera con una stagione all'Hanover Park."}
{"id": "2997488", "revid": "32782432", "url": "https://it.wikipedia.org/wiki?curid=2997488", "title": "Golden Raspberry Awards", "text": ""}
{"id": "2997490", "revid": "32782501", "url": "https://it.wikipedia.org/wiki?curid=2997490", "title": "Clinton Eastwood", "text": ""}
{"id": "2997493", "revid": "32782544", "url": "https://it.wikipedia.org/wiki?curid=2997493", "title": "Benjamin Edward Stiller", "text": ""}
{"id": "2997494", "revid": "1921867", "url": "https://it.wikipedia.org/wiki?curid=2997494", "title": "Missa papae Marcelli", "text": "La Missa papae Marcelli (\"Messa di papa Marcello\") \u00e8 una messa polifonica di Giovanni Pierluigi da Palestrina, composta in onore di papa Marcello II, che regn\u00f2 per sole tre settimane nel 1555. Studi recenti suggeriscono che la data di composizione pi\u00f9 probabile sia il 1562, quando fu copiata in un manoscritto conservato nella basilica di Santa Maria Maggiore a Roma.\n\u00c8 la messa di Palestrina pi\u00f9 conosciuta e riprodotta, ed era uso cantarla, in epoca preconciliare, durante il rito dell'incoronazione papale.\nContesto storico.\nDopo la riforma luterana che semplificava e avvicinava la liturgia al popolo, alcuni vescovi che partecipavano al concilio di Trento pensarono di riportare il canto liturgico all'esclusiva monodia gregoriana, attraverso la quale si riteneva che il testo sarebbe stato pi\u00f9 comprensibile, ma la \"Missa papae Marcelli\" avrebbe invece contribuito a convincere il concilio che polifonia e comprensibilit\u00e0 del testo erano conciliabili. La vicenda venne raccontata dallo stesso Palestrina ad un padre gesuita, il quale a sua volta la raccont\u00f2 ad un confratello il quale la diffuse in un suo libro. Risulta inoltre che il 28 aprile 1565 alcuni cantori della Cappella pontificia furono convocati in casa del cardinale Vitelli per eseguire alcune messe, al fine di verificarne la comprensibilit\u00e0 delle parole. Un documento dell'archivio della Cappella Pontificia riferisce che tra le Messe eseguite in quella circostanza ci fu anche la \"Missa papae Marcelli\".\nNel 1555 fu eletto papa il cardinale Marcello Cervini con il nome di Marcello II. Il 12 aprile (Venerd\u00ec Santo) si tenne la cerimonia per l'elezione, durante la quale i musicisti, tra i quali appunto Palestrina, ritennero di dover sfoggiare il repertorio pi\u00f9 sfavillante, nell'intento di fare buona impressione sul nuovo papa, ma ottenendo invece l'effetto contrario: il pontefice rimprover\u00f2 infatti i cantori aver cantato con letizia ed in modo ampolloso il giorno della passione di Cristo, e che i canti avrebbero dovuto ricordare la passione ed essere comprensibili. La genesi della messa dedicata al pontefice sarebbe dunque legata a tale richiamo.\nLa messa fu pubblicata 13 anni dopo la morte del papa e sarebbe stata dedicata a Filippo II di Spagna, presso la cui corte Palestrina sperava di essere assunto. Anche il titolo lo confermerebbe: infatti non \u00e8 la messa \"per\" papa Marcello, ma la messa di papa Marcello, ovvero la messa come andrebbe cantata secondo i dettami di quel pontefice.\nRielaborazioni recenti.\nIl compositore britannico Matthew Bellamy, frontman del gruppo musicale Muse, ha rielaborato il Sanctus e il Benedictus trasformandoli nella canzone \"Drones\", tratta dall'omonimo album. Il libretto del CD a proposito del brano spiega infatti: \"\u00e8 basata su \"Sanctus and Benedictus\", composta da Giovanni Pierluigi da Palestrina, riarrangiata (e con testo aggiunto) da Matthew Bellamy\"."}
{"id": "2997500", "revid": "118247043", "url": "https://it.wikipedia.org/wiki?curid=2997500", "title": "Madonna col Bambino tra i santi Michele Arcangelo e Andrea", "text": "La Madonna col Bambino tra i santi Michele Arcangelo e Andrea \u00e8 un dipinto ad olio su tavola (194x134 cm) di Cima da Conegliano databile alla fine del XV secolo e conservato presso la Galleria nazionale di Parma.\nStoria.\nLa tavola venne collocata a Parma, nell'antica chiesa dell'Annunciata fuori le mura, demolita nel 1546. Nel 1706 entr\u00f2 a far parte della Collezione Sanvitale come opera di Leonardo da Vinci a causa di un'iscrizione apocrifa riportata nel cartiglio in basso. Nel 1834 fu venduta alla Ducale Galleria di Parma e in seguito attribuita a Cima da Conegliano.\nDescrizione.\nLa tavola rappresenta la Vergine col Bambin Ges\u00f9, sulla sinistra san Michele Arcangelo in piedi con la lancia, sulla destra sant'Andrea apostolo che regge la croce. Sullo sfondo si riconosce il borgo di Collalto di Susegana. A destra si staglia un'architettura marmorea in rovina, con parasta scolpita a motivi classici che fa da sfondo alla Madonna con Bambino. La novit\u00e0 dell'impianto compositivo contribuisce ad accentuare un\nmaggior dinamismo alla scena e si accompagna alla nitida definizione dei particolari e del paesaggio, in una luce morbida e dorata."}
{"id": "2997501", "revid": "21583", "url": "https://it.wikipedia.org/wiki?curid=2997501", "title": "Cupola (guerra)", "text": "Una cupola \u00e8 una fortificazione difensiva prevalentemente utilizzata nelle sommit\u00e0 di strutture difensive come i bunker.\nUna cupola poteva essere fissa o girevole; addirittura alcuni modelli erano a scomparsa (ovvero rientravano). Dalle cupole era possibile osservare in maniera protetta il campo di tiro, da cui ci si aspettava un arrivo del nemico. Era inoltre possibile fare fuoco da queste postazioni: con fucili, mitragliatrici o cannoni."}
{"id": "2997506", "revid": "1305772", "url": "https://it.wikipedia.org/wiki?curid=2997506", "title": "Edoardo II", "text": ""}
{"id": "2997509", "revid": "1005847", "url": "https://it.wikipedia.org/wiki?curid=2997509", "title": "Quasi contratto", "text": "Il quasi contratto \u00e8 un concetto giuridico introdotto nel diritto romano per ricomprendere i fatti e gli atti giuridici leciti, diversi da un contratto, fonti di obbligazioni equiparate a quelle nascenti da contratto (il termine deriva, infatti, dall'espressione \"obligatio quasi ex contractu\", 'obbligazione come da contratto').\nNelle \"Istituzioni\" di Giustiniano il quasi contratto venne annoverato tra le fonti delle obbligazioni, assieme a contratto, delitto e quasi delitto. Nella categoria furono fatti rientrare:\nLa categoria del quasi contratto \u00e8 giunta fino \"Code Napol\u00e9on\" che ne d\u00e0 la definizione all'art. 1371 (\u00abI quasi contratti sono i fatti puramente volontari dell'uomo, dai quali risulta un'obbligazione qualunque verso un terzo, talvolta un'obbligazione reciproca delle due parti\u00bb) e vi fa rientrare il pagamento dell'indebito e la gestione di affare altrui; in seguito la giurisprudenza francese, pur nel silenzio del legislatore, vi ha fatto rientrare la pi\u00f9 generale fattispecie dell\"'arricchimento senza causa\". Dal \"Code Napol\u00e9on\" \u00e8 passata ai codici civili ad esso ispirati, tra cui quello italiano del 1865 (art. 1097). Non \u00e8 stata, invece, ripresa dal Codice civile italiano vigente; al riguardo, nella Relazione al Re (n. 556) si legge che \u00abNon si \u00e8 considerata la duplice figura dei quasi contratti e quella dei quasi delitti, che non hanno mai potuto giustificarsi n\u00e9 dal lato tradizionale essendo ignota al diritto romano classico, n\u00e9 dal lato sostanziale essendo priva di un contenuto determinato\u00bb. Scelte analoghe sono state fatte anche da altre codificazioni del XX secolo. \nNemmeno il codice civile tedesco (BGB) ha accolto la categoria del quasi contratto; la giurisprudenza tedesca ha per\u00f2 elaborato la categoria del \"faktisches Vertragsverh\u00e4ltnis\" (rapporto contrattuale di fatto) nella quale fa rientrare situazioni, non previste dal codice, in cui non c'\u00e8 il consenso delle parti ma che, se ci fosse, sarebbero contratti. Tale categoria, per\u00f2, \u00e8 meno estesa del quasi contratto, lasciando fuori il pagamento dell'indebito e l'arricchimento senza causa, per i quali il codice contiene specifiche discipline.\nI paesi di common law conoscono il concetto di \"quasi contract\", sebbene non coincidente con quasi contratto di civil law: si tratta di un obbligo imposto dall'ordinamento per ragioni di giustizia, pur in mancanza di un \"contract\" vero e proprio (concetto che, peraltro, ha un'estensione pi\u00f9 limitata del contratto di civil law); si parla, infatti, anche di \"contract implied by law\". In pratica, attraverso il \"quasi contract\" gli ordinamenti di common law offrono un rimedio a situazioni, come l'arricchimento senza causa, che certi ordinamenti di civil law annovererebbero tra i quasi contratti."}
{"id": "2997511", "revid": "116374191", "url": "https://it.wikipedia.org/wiki?curid=2997511", "title": "Bola del Mundo", "text": "La Bola del Mundo (o Alto de las Guarramillas - 2.265 m s.l.m.) \u00e8 una montagna della Sierra de Guadarrama, appartenente al Sistema Centrale, situata sul confine tra le province spagnole di Madrid e Segovia, la montagna pi\u00f9 occidentale della catena montuosa della Cuerda Larga: nei pressi della vetta, sul versante est, si trova il Ventisquero de la Condesa, una zona con sorgenti che costituiscono la fonte del fiume Manzanarre; sulla cima vi sono alcune antenne per l'emissione del segnale di radio e televisione e la sua ripetizione verso il versante nord della Sierra de Guadarrama.\nEtimologia.\nL'origine del nome \"Bola del Mundo\" (mappamondo) \u00e8 poco conosciuta e abbastanza recente, dato che apparve con l'installazione delle antenne ripetitrici del segnale radiotelevisivo alla fine del XX secolo. In quei tempi le uniche antenne installate erano quelle del canale La1 e l'unico programma che veniva mandato in onda era \"La bola del Mundo\". \"Alto de Guarramillas\" fa parte delle \"Guarramas\", un insieme di elementi di rilievo situato nei dintorni di questa montagna. \"Guarramas\" \u00e8 un toponimo che deriva dalla parola medievale \"Guadarramiellas\", che a sua volta deriva da \"Guadarrama\", il nome della catena a cui appartiene la montagna.\nDescrizione.\nPosizione.\nLa Bola del Mundo \u00e8 la montagna pi\u00f9 occidentale della Cuerda Larga e si situa nella zona centrale della Sierra de Guadarrama, circondata sul versante sud dal picco di La Maliciosa (2.227\u00a0m) e dalla valle de la Barranca, a ovest dal Puerto de Navacerrada (1.858\u00a0m) e ad est il resto della Cuerda Larga. A nord della cima parte una piccola catena, chiamata Loma del Noruego, che separa le valli di Valsa\u00edn, a ovest, e del Lozoya, a est. Nelle vicinanze della vetta, sul versante nordest, si trova la stazione sciistica di Valdesqu\u00ed. Ugualmente, la stazione del Puerto de Navacerrada si situa sul versante occidentale. Presso la cima, a circa 2.000 metri di altitudine, nel versante sudest, si trova il Ventisquero de la Condesa, una zona dove vi sono varie sorgenti che si uniscono per formare il fiume Manzanarre.\nAscensione.\nQuesta montagna \u00e8 una di quelle che presentano un accesso tra i pi\u00f9 semplici e brevi di tutta la catena, e per questo \u00e8 comune trovare bambini ed anziani in vetta. La salita non presenta nessuna difficolt\u00e0 tecnica. L'unica difficolt\u00e0 \u00e8 costituita dalla possibile presenza di neve e gelo che si accumulano sul sentiero in inverno e ad inizio primavera.\nL'accesso pi\u00f9 rapido alla cima \u00e8 attraverso una pista forestale di calcestruzzo che parte dal Puerto de Navacerrada (1.858\u00a0m) e che sale per la cresta ovest fino a raggiungere la cima dopo circa 40 minuti di marcia. A met\u00e0 del cammino, ad una quota di 2.170 metri, si trova Dos Castillas, dove c'\u00e8 un bar ristorante e la stazione di arrivo della seggiovia che parte dal Puerto de Navacerrada. Rimane aperto tutti i giorni d'inverno e nei fine settimana nei mesi fuori dalla stagione sciistica.\nTelecomunicazioni.\nLe grandi antenne sulla sommit\u00e0 sono ricoperte da un radome riscaldato a forma di missile che le protegge dal gelo, sono visibili da una distanza di svariati chilometri e costituiscono la maggiore peculiarit\u00e0 di questa montagna, che \u00e8 di accesso molto facile partendo dal Puerto de Navacerrada. Attualmente il numero di antenne si \u00e8 ridotto di molto dopo che in diverse occasioni sono state abbattute dai forti venti che interessano la zona, e non si esclude che in futuro spariranno completamente quando perderanno la loro funzione e saranno sostituite da telecomunicazioni satellitari.\nCiclismo.\nIl 16 dicembre del 2009 venne reso pubblico il tracciato della Vuelta a Espa\u00f1a 2010 dove la Bola del Mundo fu designata come arrivo di tappa per la prima volta nella storia della corsa. Concretamente, la 20\u00aa tappa che si \u00e8 disputata sabato 18 settembre 2010 partendo da San Mart\u00edn de Valdeiglesias (Comunit\u00e0 di Madrid) ed arrivando dopo quasi 169\u00a0km con quattro gran premi della montagna, uno di terza categoria, due di prima e l'arrivo alla Bola del Mundo di categoria speciale. Il vincitore di tappa \u00e8 stato lo spagnolo Ezequiel Mosquera davanti all'italiano Vincenzo Nibali leader della classifica finale. Mosquera fu successivamente squalificato per doping e la vittoria assegnata a Nibali. La Bola del Mundo \u00e8 tornata essere scenario di arrivo di tappa nella Vuelta a Espa\u00f1a 2012. Il russo Menchov \u00e8 stato il primo a tagliare il traguardo, mentre Contador ha ipotecato la maglia rossa."}
{"id": "2997521", "revid": "1605525", "url": "https://it.wikipedia.org/wiki?curid=2997521", "title": "Il delfino nel deserto", "text": "Il delfino nel deserto \u00e8 un racconto fantastico dello scrittore giapponese Masahiko Shimada e fa parte, assieme a \"Mi far\u00f2 mummia\", \"Beata adolescenza\" e \"Il discepolo\", della raccolta \"Mi far\u00f2 mummia\".\nTrama.\nDue angeli caduti dal cielo si incontrano casualmente in un karaoke bar. \nQuando gli angeli esiliati cadono sulla Terra prendono le sembianze e il linguaggio dei terrestri e si devono adattare alla loro cultura, facendo morire piano piano i ricordi e le immagini relativi alla loro precedente esistenza.\nIl pi\u00f9 giovane dei due, al suo primo giorno sulla Terra, accetta l'ospitalit\u00e0 del nuovo amico e insieme decidono di passare la notte a parlare, davanti a un bicchiere di champagne, delle loro storie.\nIl giovane racconta di essere caduto ad una fermata del taxi e che il suo desiderio \u00e8 di vivere a contatto con la musica, unico scopo per cui \u00e8 caduto sulla Terra. L'altro angelo rimane sconcertato: non gli era mai capitato di sentire un angelo che per pura curiosit\u00e0 si infliggeva quella punizione. Gli angeli in Cielo, infatti, non parlano, cantano, non sono turbati da pensieri e vivono in piena armonia. Quando per\u00f2 cercano di comprendere la verit\u00e0 del cosmo, quell'armonia va in frantumi e si crea la confusione; la punizione per questi angeli \u00e8 proprio il ritorno sulla Terra.\nL'angelo pi\u00f9 anziano racconta di essere caduto in un boschetto deserto. Aveva aspettato per qualche tempo fino a che non erano arrivati dei terrestri, dei pescatori. In seguito scopre che quella dove era atterrato era un'isola deserta e che aveva sfiorato la possibilit\u00e0 di trasformarsi in un animale selvatico o, con un po' di fortuna, in un delfino (la parola \"dolphin\" ha anche il significato di \"messaggero degli dei\", ma in giapponese \"iruka\" significa \"maiale di mare\"). L'angelo diventato pescatore deve assistere cos\u00ec alla morte dei compagni delfini e per tutti diventa Umihiko (che vuole dire \"vecchio come il mare\"). In seguito trova lavoro in una ditta di trasporti riuscendo ad arricchirsi: per lui i soldi in s\u00e9 non hanno alcun valore e cos\u00ec, divenuto ormai ricchissimo, rinuncia alla carriera e inizia a spiegare ai terrestri come \u00e8 fatto il paradiso e come sono fatti gli angeli, per questo viene definito di volta in volta prete, teologo e poeta. Non potendo pi\u00f9 tornare in Cielo cerca in tutti i modi di portare il Paradiso in Terra.\nTerminato il racconto delle reciproche esperienze, i due si mettono a dormire e cominciano a sognare. Umihiko sogna che il paradiso cada sulla Terra e che angeli e uomini si mescolino in un fiume di sabbia: al mattino il suo giovane amico lascia la casa per proseguire da solo la sua strada e diventa Dolphin Sunakawa (Sunakawa vuol dire \"fiume di sabbia\")."}
{"id": "2997528", "revid": "1347902", "url": "https://it.wikipedia.org/wiki?curid=2997528", "title": "Marina Timofeevna Sem\u00ebnova", "text": "Biografia.\nMarina Sem\u0451nova nacque a San Pietroburgo nel 1908, fu la prima ballerina di un certo rilievo formata da Agrippina Vaganova e si laure\u00f2 in danza classica nel 1925 all'Accademia di Ballo Vaganova che fu \"ricordato negli annali come l'anno del trionfo senza precedenti di Marina Sem\u0451nova\". \nParla della Sem\u0451nova Majja Michajlovna Pliseckaja con queste parole:\nFino al 1930 lavor\u00f2 per il balletto Kirov, poi nel 1930 fu trasferita da Stalin al Teatro Bol'\u0161oj, spos\u00f2 poi Lev Karachan, vice ministro degli esteri e ambasciatore in Cina, Polonia e Turchia, condannato poi a morte nel 1937 durante le Grandi Purghe.\nSem\u0451nova fu ospite del Balletto dell'Op\u00e9ra di Parigi nel 1935 dove danz\u00f2 nel Giselle di Th\u00e9ophile Gautier con Serge Lifar; al suo tour all'estero si oppose il maresciallo Voro\u0161ilov che scrisse anche una lettera a Stalin.\nNel 1941 ricevette il Premio Stalin e nel 1952 si ritir\u00f2 dalle scene, ma continu\u00f2 ad insegnare il balletto classico, sempre al Teatro Bol'\u0161oj di Mosca, fino al 2004, quando aveva raggiunto un'et\u00e0 di 96 anni.\nNegli ultimi anni strinse una profonda amicizia con il ballerino armeno Nikolaj Tsiskaridze che la intervist\u00f2 alcune volte.\nNel 2008 il Teatro Bol'\u0161oj celebr\u00f2 il suo centenario; Marina Sem\u0451nova mor\u00ec nella sua casa di Mosca a 101 anni d'et\u00e0, a soli 4 giorni dal 102\u00ba compleanno."}
{"id": "2997532", "revid": "287204", "url": "https://it.wikipedia.org/wiki?curid=2997532", "title": "Valentin Ceausescu", "text": ""}
{"id": "2997535", "revid": "767487", "url": "https://it.wikipedia.org/wiki?curid=2997535", "title": "Ian Bowyer", "text": "\u00c8 primatista di reti (9) con il Nottingham Forest nelle competizioni calcistiche europee.\nCarriera.\nClub.\nDurante la sua carriera ha indossato le maglie di Manchester City, Leyton Orient, Nottingham Forest, Sunderland, Hereford United e Grantham Town, vincendo ben 2 Coppe dei campioni.\nNel 1986, un suo intervento difensivo troppo duro pose fine alla carriera del venticinquenne Gary Shaw, promessa del calcio inglese in forza all'Aston Villa. Il calciatore non riusc\u00ec pi\u00f9 a tornare a livelli normali e chiuse la carriera poco tempo dopo.\nAllenatore.\nTerminata la carriera da giocatore ha allenato l'Hereford United."}
{"id": "2997536", "revid": "287204", "url": "https://it.wikipedia.org/wiki?curid=2997536", "title": "Francisc Sirato", "text": ""}
{"id": "2997547", "revid": "287204", "url": "https://it.wikipedia.org/wiki?curid=2997547", "title": "Sextil Puscariu", "text": ""}
{"id": "2997550", "revid": "647919", "url": "https://it.wikipedia.org/wiki?curid=2997550", "title": "Zoe Ceausescu", "text": ""}
{"id": "2997551", "revid": "767487", "url": "https://it.wikipedia.org/wiki?curid=2997551", "title": "Non fidarti di tuo marito", "text": "Non fidarti di tuo marito (\"An Innocent Affair\") \u00e8 un film del 1948 diretto da Lloyd Bacon.\nTrama.\nVincent \u00e8 un uomo d'affari preso dal lavoro, che sta trascurando la moglie per seguire una transazione che sta curando per conto dell'ex-fidanzata, e ha quindi deciso di non dire niente alla consorte, temendo che lei fraintenda. La moglie per\u00f2 pensa che Vincent abbia un'amante e pertanto si rivolge a un'agenzia di attori per assoldare un uomo che finga di corteggiarla, ma questi sar\u00e0 anche troppo bravo nel suo ruolo..."}
{"id": "2997553", "revid": "287204", "url": "https://it.wikipedia.org/wiki?curid=2997553", "title": "Preda Mihailescu", "text": ""}
{"id": "2997554", "revid": "1543377", "url": "https://it.wikipedia.org/wiki?curid=2997554", "title": "Campionato serbo femminile di pallanuoto", "text": "Il campionato serbo femminile di pallanuoto \u00e8 l'insieme dei tornei pallanuotistici femminili nazionali istituiti dalla Vaterpolo Savez Srbije, la federazione serba di pallanuoto, riservati a squadre di club.\nIl campionato si svolge annualmente dal 2006-2007 e tutte le dizioni sono state vinte dal Ta\u0161 2000 di Belgrado.\nCampionato nazionale.\nIl campionato nazionale (\"Prvenstvo Srbije za dame\") vede la partecipazione di 8 club che si affrontano in girone unico seguito dai play-off."}
{"id": "2997555", "revid": "119411271", "url": "https://it.wikipedia.org/wiki?curid=2997555", "title": "Costantino di Baviera", "text": "Biografia.\nInfanzia e giovent\u00f9.\nCostantino nacque a Monaco di Baviera, figlio maggiore del principe Adalberto di Baviera e della moglie Augusta, nata contessa von Seefried auf Buttenheim.\nNel 1939, come la maggior parte dei giovani tedeschi della sua et\u00e0, il Principe venne arruolato nell'esercito; la sua carriera militare fu comunque molto breve, infatti nel 1941 esso venne esonerato da tutti i doveri bellici a conseguenza del cosiddetto \"Prinzenerlass\". L'anno seguente inizi\u00f2 quindi a studiare giurisprudenza alla \"Albert-Ludwigs-Universit\u00e4t\" di Friburgo in Brisgovia; dopo la laurea, conseguita nel 1944, egli lavor\u00f2 presso l'Alta Corte Regionale di Karlsruhe, ma venne presto arrestato, come la maggior parte dei suoi parenti, dopo il fallito tentativo di assassinare Adolf Hitler e rimase in prigione fino alla fine della guerra.\nSecondo dopoguerra.\nDopo la guerra il principe Costantino di Baviera inizi\u00f2 a lavorare come giornalista per la rivista \"Neu Revue\", per il \"S\u00fcddeutsche Zeitung\" ed in seguito per il famoso \"magazine\" tedesco \"Bunte\". Nel 1958 egli pubblic\u00f2 inoltre una biografia di Papa Pio XII, intitolata \"Der Papst\", e tre anni pi\u00f9 tardi un libro storico, \"Ohne Macht und Herrlichkeit\". Costantino divenne anche un membro dell'Unione Cristiano-Sociale in Baviera, uno dei pi\u00f9 grandi partiti politici bavaresi, e venne eletto deputato del parlamento bavarese nel 1962 e presso il \"Bundestag\" nel 1965.\nMatrimonio.\nIl 26 agosto 1942 Costantino spos\u00f2 la principessa Maria Adelgonda di Hohenzollern-Sigmaringen, figlia del principe Federico Vittorio di Hohenzollern-Sigmaringen e della principessa Margherita Carola di Sassonia. Il matrimonio, tenutosi a Sigmaringen, venne descritto come \u00abil pi\u00f9 grande evento mondano durante la guerra\u00bb; secondo un contemporaneo \u00abuna schiera di fotografi e \"cameramen\" dei cinegiornali\u00bb erano presenti alla processione partita dal castello.\nLa coppia ebbe due figli:\nCostantino e Maria Adelgonda divorziarono il 14 luglio 1948 e l'annullamento venne ufficializzato il 24 marzo 1950.\nIl 14 agosto 1953 Costantino si spos\u00f2 nuovamente, con la contessa Helene (Hella) von Khevenh\u00fcller-Metsch, figlia del conte Franz von Khevenh\u00fcller-Metsch e della principessa Anna von F\u00fcrstenberg. La cerimonia civile venne celebrata a Sankt Georgen am L\u00e4ngsee, in Carinzia, mentre quella religiosa, avvenuta il giorno seguente, a Hohenosterwitz. La coppia ebbe una figlia:\nMorte.\nCostantino di Baviera perse la vita il 30 luglio 1969 in un incidente aereo vicino ad Hechingen, nel Baden-W\u00fcrttemberg; \u00e8 sepolto nel cimitero dell'abbazia di Andechs, in Baviera."}
{"id": "2997556", "revid": "38120", "url": "https://it.wikipedia.org/wiki?curid=2997556", "title": "Prva A Liga", "text": ""}
{"id": "2997559", "revid": "287204", "url": "https://it.wikipedia.org/wiki?curid=2997559", "title": "Mihai Traistariu", "text": ""}
{"id": "2997572", "revid": "36426", "url": "https://it.wikipedia.org/wiki?curid=2997572", "title": "Rivalit\u00e0 Evert-Navr\u00e1tilov\u00e1", "text": "Quella tra Chris Evert e Martina Navr\u00e1tilov\u00e1 \u00e8 una tra le pi\u00f9 famose rivalit\u00e0 della cronaca sportiva.\nRiguarda la tennista statunitense Chris Evert (nata nel 1954) e la cecoslovacca d'origine (ma statunitense per naturalizzazione) Martina Navr\u00e1tilov\u00e1 (nata nel 1956) che, tra il 1973 e il 1988, si fronteggiarono per ben 80 volte (record a livello di sport individuali) di cui 60 in un incontro di finale di cui, a propria volta, 14 in un torneo del Grande Slam.\nAspetti statistici.\n\u00c8 considerata una tra le pi\u00f9 grandi rivalit\u00e0 dello sport femminile in assoluto.\nIl computo finale vede la Navr\u00e1tilov\u00e1 in vantaggio per 43 incontri a 37; di essi, 17 furono disputati su cemento, con prevalenza della Navratilova per 9 vittorie a 8; la Evert prevalse invece sulla terra rossa, dove incroci\u00f2 la Navr\u00e1tilov\u00e1 in 14 occasioni vincendo 11 volte contro 3 (comprese 2 finali su 2 degli Internazionali d'Italia a Roma e 4 finali su 5 agli Open di Francia a Parigi); 16 furono gli incontri sull'erba con prevalenza della Navr\u00e1tilov\u00e1 che vinse 10 di essi, incluse le 5 finali di Wimbledon disputate contro la Evert; infine, supremazia della Navr\u00e1tilov\u00e1 anche sulla superficie sintetica dove, in 33 incontri, batt\u00e9 la Evert in 21 occasioni.\nLimitatamente ai tornei del Grande Slam, le due tenniste si incontrarono 22 volte con un bilancio finale favorevole per 14-8 alla Navratilova. 14 di queste 22 partite nel Grande Slam si sono disputate in finale (3 agli Australian Open, 4 agli Open di Francia, 5 a Wimbledon e 2 agli US Open), con 10 vittorie totali della Navr\u00e1tilov\u00e1; delle 4 vittorie della Evert, 3 sono agli Open di Francia sulla terra battuta e 1, ai tempi in cui il torneo si disputava ancora sull'erba, all'Australian Open.\nLa rivalit\u00e0 si concluse nel 1989, con il ritiro della Evert.\nElenco degli incontri.\nGenerale.\nSono compresi nel conteggio gli incontri disputati in qualsiasi torneo."}
{"id": "2997573", "revid": "466539", "url": "https://it.wikipedia.org/wiki?curid=2997573", "title": "Lisa Lu", "text": "Biografia.\nNata a Pechino, Lisa Lu inizi\u00f2 durante l'adolescenza a recitare nell'opera cinese, o K\u016bnq\u01d4, prima di emigrare negli Stati Uniti dove, a partire dagli anni cinquanta, godette di una longeva carriera anche nella televisione statunitense, sebbene molti dei suoi ruoli fossero estremamente stereotipati. Durante la stagione televisiva 1958-1959 interpret\u00f2 il ruolo ricorrente di Miss Mandarin nella serie televisiva cult di genere western \"Yancy Derringer\", ambientata nella New Orleans del 1868. Miss Mandarin, vecchia fiamma di Yancy (Jock Mahoney) e poi sua grande amica, \u00e8 proprietaria del Sazarack Restaurant, il locale preferito dal protagonista. Nel 1961 ottenne un nuovo ruolo ricorrente in un'altra serie televisiva western, \"Have Gun - Will Travel\", nella quale interpret\u00f2 Hey Girl. In seguito, fece numerose altre apparizioni in televisione, soprattutto in ruoli di supporto o come ospite nelle serie \"Bonanza\", \"La grande vallata\", \"The Richard Boone Show\", \"Il virginiano\", \"Hawaiian Eye\" e \"Organizzazione U.N.C.L.E.\".\nDagli anni settanta la carriera della Lu ebbe impulso anche sul grande schermo, a partire da ruoli di supporto in film quali \"Generazione Proteus\" o \"Saint Jack\" di Peter Bogdanovich. Durante questo decennio, l'attrice vinse anche tre premi come \"Miglior Attrice\" agli asiatici \"Golden Horse Awards\", grazie ai ruoli nei film cinesi \"The Arch\", \"The Empress Dowager\" e \"The 14 Amazons\". Durante gli ultimi decenni della sua carriera, ha alternato produzioni televisive e cinematografiche, imponendosi all'attenzione del pubblico internazionale soprattutto per i ruoli interpretati negli acclamati \"L'ultimo imperatore\" (1987) e \"Il circolo della fortuna e della felicit\u00e0\" (1993). Oltre alla carriera come attrice teatrale, televisiva e cinematografica, Lisa Lu ha anche svolto alcuni ruoli come narratrice ed ha prodotto documentari."}
{"id": "2997580", "revid": "729019", "url": "https://it.wikipedia.org/wiki?curid=2997580", "title": "Volo Air Midwest 5481", "text": "Il volo Air Midwest 5481 era un volo di linea regionale operato dalla compagnia aerea Air Midwest per conto della US Airways Express tra le citt\u00e0 di Charlotte, Carolina del Nord e di Spartanburg, Carolina del Sud. L'8 gennaio 2003, un Beechcraft 1900D che operava il volo entr\u00f2 in uno stallo aerodinamico durante la fase di decollo e si schiant\u00f2 vicino ad un hangar della US Airways prendendo fuoco. Il volo dur\u00f2 appena 37 secondi. Tutte le 21 persone a bordo morirono nell'incidente e una persona a terra riport\u00f2 lievi ferite. Nessuna delle persone che operava nell'hangar rimase coinvolta.\nPasseggeri ed equipaggio.\nL'equipaggio era composto dal comandante Katie Leslie, 25 anni, che era la pi\u00f9 giovane pilota della compagnia aerea; e dal primo ufficiale Jonathan Gibbs, 27 anni. Il comandante Leslie aveva accumulato ore di volo e il primo ufficiale 706.\nTra i passeggeri vi erano Mark E. Congdon CIO di Foodservice, padre di 4 figli, due studenti della Clemson University provenienti dall'India e la studentessa Christiana Grace Shepherd, 18 anni, residente delle Azzorre.\nL'incidente e le indagini.\nL'8 gennaio 2003, il volo 5481 si preparava a decollare. L'aeromobile, prodotto dalla Beechcraft Division, era sfruttato dalla compagnia in maniera intensa, con anche 8 voli al giorno (dati di NatGeo), perci\u00f2 veniva effettuata una manutenzione giornaliera.\nLa sera prima, durante la manutenzione prevista dal regolamento, dei meccanici, giovani e inesperti, erano stati incaricati di sistemare un cavo che regolava lo stabilizzatore posteriore; la manutenzione, per\u00f2, non fu realizzata secondo le procedure del manuale, in quanto i cavi che collegavano la barra di comando allo stabilizzatore non erano stati tesi correttamente. Sebbene dopo una riparazione di questo tipo fosse richiesta una prova a terra dei comandi di volo, in questo caso il test non venne effettuato. L'NTSB rivel\u00f2 che la FAA era a conoscenza di \"gravi carenze\" nelle procedure di istruzione delle tecniche di manutenzione presso l'impianto, ma non aveva effettuato nessun intervento.\nUn altro fattore decisivo era il calcolo del peso imbarcato a bordo. Per effettuare tale calcolo, la US Airways Express, considerava un peso medio di 80 kg per persona e, in base a questo calcolo, il peso a bordo era regolamentare in base al numero dei passeggeri. Tuttavia, nel 2003 la media di peso corporeo negli Stati Uniti era ben diversa, circa 91 kg a persona, per cui l'aereo part\u00ec con un peso di pi\u00f9 di 264 kg al di sopra del limite massimo.\nL'aereo decoll\u00f2 regolarmente ma, poco dopo, appena fatto rientrare il carrello di atterraggio, sub\u00ec una brusca cabrata, a cui segu\u00ec uno stallo, e quindi precipit\u00f2 in picchiata verso gli hangar della US Airways, pieni di persone e di velivoli riforniti di carburante. Il comandante manovr\u00f2 disperatamente l'aereo per evitare l'impatto diretto, puntando pochi gradi pi\u00f9 in basso dell'hangar; il velivolo, infatti, lo manc\u00f2 per pochi metri. Per questa manovra la Leslie fu insignita postuma della medaglia d'oro al valore.\nConseguenze.\nL'incidente forn\u00ec, come accade sempre dopo un incidente aereo di qualsiasi natura, dati per adottare nuovi standard e rendere pi\u00f9 sicuri i voli a venire. Dopo questo disastro aereo, vennero stabilite 21 nuove normative per evitare altri incidenti.\nL'episodio forn\u00ec una base per ragionare su un dato importantissimo, non solo per l'aviazione, ma anche per la salute dell'intera popolazione degli Stati Uniti, l'obesit\u00e0. Questa patologia infatti ha subito un peggioramento progressivo e relativamente rapido nella popolazione statunitense e senz'altro \u00e8 stato una concausa, almeno in parte, di questa tragedia; dai dati forniti dalle indagini successive all'incidente, effettuate chiamando i medici di famiglia delle vittime, risult\u00f2 che i passeggeri avevano un peso che superava in media di 2 kg quello calcolato per ogni passeggero.\nDa quel giorno furono presi provvedimenti importanti nella gestione dei voli a corto raggio (sempre pi\u00f9 utilizzati dalle compagni aeree) e il pi\u00f9 evidente fu proprio nei riguardi del volo 5481, a cui furono sottratti 2 posti passeggeri dopo aver calcolato un peso medio pari non pi\u00f9 a 80 kg ma a 90 kg.\nNella cultura di massa.\nL'incidente del volo 5481 della Air Midwest \u00e8 stato analizzato nella puntata \"Peso morto\" della quinta stagione del documentario \"Indagini ad alta quota\" trasmesso dal National Geographic Channel."}
{"id": "2997581", "revid": "767487", "url": "https://it.wikipedia.org/wiki?curid=2997581", "title": "Quando torna primavera", "text": "Quando torna primavera (\"It Happens Every Spring\") \u00e8 un film del 1949 diretto da Lloyd Bacon. \u00c8 stato nominato agli Oscar per la miglior sceneggiatura nel 1950.\nTrama.\nVernon Simpson \u00e8 un timido professore di chimica che non osa chiedere la mano della figlia del rettore perch\u00e9 perennemente al verde. Un giorno per\u00f2, grazie a un maldestro tiro di baseball, scopre una sostanza che respinge il legno, diventer\u00e0 un campione di baseball, ma sapr\u00e0 ritirarsi per sposare la ragazza che ama."}
{"id": "2997582", "revid": "287204", "url": "https://it.wikipedia.org/wiki?curid=2997582", "title": "Columbus Riverdragons 2002-2003", "text": "La stagione 2002-03 dei Columbus Riverdragons fu la 2\u00aa nella NBA D-League per la franchigia.\nI Columbus Riverdragons arrivarono quinti nella NBA D-League con un record di 23-27, non qualificandosi per i play-off."}
{"id": "2997585", "revid": "287204", "url": "https://it.wikipedia.org/wiki?curid=2997585", "title": "Columbus Riverdragons 2003-2004", "text": "La stagione 2003-04 dei Columbus Riverdragons fu la 3\u00aa nella NBA D-League per la franchigia.\nI Columbus Riverdragons arrivarono sesti nella NBA D-League con un record di 18-28, non qualificandosi per i play-off."}
{"id": "2997587", "revid": "889014", "url": "https://it.wikipedia.org/wiki?curid=2997587", "title": "CC0", "text": ""}
{"id": "2997588", "revid": "287204", "url": "https://it.wikipedia.org/wiki?curid=2997588", "title": "Manea Manescu", "text": ""}
{"id": "2997589", "revid": "287204", "url": "https://it.wikipedia.org/wiki?curid=2997589", "title": "Ion Mota", "text": ""}
{"id": "2997591", "revid": "287204", "url": "https://it.wikipedia.org/wiki?curid=2997591", "title": "Columbus Riverdragons 2004-2005", "text": "La stagione 2004-05 dei Columbus Riverdragons fu la 4\u00aa nella NBA D-League per la franchigia.\nI Columbus Riverdragons arrivarono primi nella NBA D-League con un record di 30-18. Nei play-off vinsero la semifinale con i Roanoke Dazzle (1-0), perdendo poi la finale con gli Asheville Altitude (1-0)."}
{"id": "2997601", "revid": "767487", "url": "https://it.wikipedia.org/wiki?curid=2997601", "title": "Segretaria tutto fare", "text": "Segretaria tutto fare (\"Miss Grant Takes Richmond\") \u00e8 un film del 1949 diretto da Lloyd Bacon.\nTrama.\nEllen Grant, una giovane segretaria, scopre che l'ufficio dove lavora \u00e8 un paravento per attivit\u00e0 disoneste ma sapr\u00e0 convincere il suo capo Dick Richmond a tornare sulla retta via e anche a farsi sposare da lui."}
{"id": "2997602", "revid": "287204", "url": "https://it.wikipedia.org/wiki?curid=2997602", "title": "Yaxchilan", "text": ""}
{"id": "2997604", "revid": "104458", "url": "https://it.wikipedia.org/wiki?curid=2997604", "title": "Val-d'Isere", "text": ""}
{"id": "2997608", "revid": "287204", "url": "https://it.wikipedia.org/wiki?curid=2997608", "title": "Colorado 14ers 2006-2007", "text": "La stagione 2006-07 dei Colorado 14ers fu la 1\u00aa nella NBA D-League per la franchigia.\nI Colorado 14ers arrivarono secondi nella \"Western Division\" con un record di 28-22. Nei play-off vinsero il primo turno con gli Albuquerque Thunderbirds (1-0), la semifinale con gli Idaho Stampede (1-0), perdendo poi la finale con i Dakota Wizards (1-0)."}
{"id": "2997609", "revid": "287204", "url": "https://it.wikipedia.org/wiki?curid=2997609", "title": "Iosif Chisinevschi", "text": ""}
{"id": "2997610", "revid": "287204", "url": "https://it.wikipedia.org/wiki?curid=2997610", "title": "Alexandrina Gainuse", "text": ""}
{"id": "2997611", "revid": "287204", "url": "https://it.wikipedia.org/wiki?curid=2997611", "title": "Mircea Geoana", "text": ""}
{"id": "2997614", "revid": "543022", "url": "https://it.wikipedia.org/wiki?curid=2997614", "title": "Catechon", "text": "Cat\u00e9chon (o kat\u00e9chon, dal greco antico \"ci\u00f2 che trattiene\" o \"colui che trattiene\"), \u00e8 un concetto biblico legato all'idea di dilazione, \u00e8 il tempo dilatato della proiezione escatologica e apocalittica dell'esperienza terrena, che \u00e8 stato successivamente sviluppato anche come nozione di filosofia politica da alcuni filosofi del Novecento (tra i primi Carl Schmitt).\nL'origine del termine \u00e8 in Paolo di Tarso che se ne serve, nella Seconda Lettera ai Tessalonicesi (), in un contesto escatologico, per indicare il potere che tiene a freno l'avanzata dell'Anticristo prima dell'apocalisse finale e della parusia di Cristo. Il termine \u00e8 usato nella teologia cristiana per indicare un'entit\u00e0 collegata alla manifestazione dell'Anticristo. \nAlcuni studiosi hanno collegato il concetto di \"kat\u00e9chon\" alla forza frenante dell'Impero Romano prima della venuta antimessianica (per approfondimenti, vedi Santo Mazzarino, \"L'Impero romano\", vol. I e II)."}
{"id": "2997615", "revid": "339392", "url": "https://it.wikipedia.org/wiki?curid=2997615", "title": "Ordine della Corona (Persia)", "text": ""}
{"id": "2997617", "revid": "767487", "url": "https://it.wikipedia.org/wiki?curid=2997617", "title": "L'adorabile intrusa", "text": "L'adorabile intrusa (\"Mother is a Freshman\") \u00e8 un film del 1949 girato in Technicolor da Lloyd Bacon.\nTrama.\nUna giovane vedova si iscrive all'universit\u00e0 insieme alla figlia ma purtroppo si innamoreranno dello stesso uomo: il professore di inglese Richard Michaels.\nRiconoscimenti.\nLa pellicola ricevette una \"nomination\" al premio Oscar per i migliori costumi."}
{"id": "2997621", "revid": "212348", "url": "https://it.wikipedia.org/wiki?curid=2997621", "title": "Orientale", "text": ""}
{"id": "2997622", "revid": "32784295", "url": "https://it.wikipedia.org/wiki?curid=2997622", "title": "Brunck", "text": ""}
{"id": "2997626", "revid": "104458", "url": "https://it.wikipedia.org/wiki?curid=2997626", "title": "Jasn\u00e1", "text": ""}
{"id": "2997629", "revid": "52953", "url": "https://it.wikipedia.org/wiki?curid=2997629", "title": "Dem\u00e4novsk\u00e1 Dolina", "text": "Dem\u00e4novsk\u00e1 Dolina (in ungherese \"Dem\u00e9nv\u00f6lgy\") \u00e8 un comune della Slovacchia facente parte del distretto di Liptovsk\u00fd Mikul\u00e1\u0161, nella regione di \u017dilina.\nIl comune \u00e8 stato istituito nel 1964 in seguito all'accorpamento di vari municipi fino ad allora autonomi; tra questi la localit\u00e0 sciistica di Jasn\u00e1."}
{"id": "2997630", "revid": "483293", "url": "https://it.wikipedia.org/wiki?curid=2997630", "title": "WTA tour", "text": ""}
{"id": "2997631", "revid": "767487", "url": "https://it.wikipedia.org/wiki?curid=2997631", "title": "Jasna", "text": ", nello specifico croato, sloveno, serbo e macedone.\nOrigine e diffusione.\nDeriva dal termine slavo meridionale \"jasno\", che significa \"chiaro\", \"netto\", \"nitido\" per significato \u00e8 quindi affine al nome Chiara.\nIl nome ha anche una certa notoriet\u00e0 come toponimo: Jasna G\u00f3ra (\"Monte Chiaro\") \u00e8 infatti il nome locale del Santuario di Cz\u0119stochowa.\nOnomastico.\nIl nome \u00e8 adespota, ovvero non \u00e8 portato da alcuna santa. L'onomastico ricade dunque il 1\u00ba novembre, giorno di Ognissanti."}
{"id": "2997632", "revid": "287204", "url": "https://it.wikipedia.org/wiki?curid=2997632", "title": "Demanovska Dolina", "text": ""}
{"id": "2997639", "revid": "418178", "url": "https://it.wikipedia.org/wiki?curid=2997639", "title": "Via del pentosio fosfato", "text": ""}
{"id": "2997643", "revid": "177966", "url": "https://it.wikipedia.org/wiki?curid=2997643", "title": "Gardaland Park", "text": ""}
{"id": "2997652", "revid": "253269", "url": "https://it.wikipedia.org/wiki?curid=2997652", "title": "France Nuyen", "text": "Biografia.\nDurante la seconda guerra mondiale sua madre e suo nonno, di etnia rom, furono perseguitati dai nazisti, per cui France Nuyen venne cresciuta da una cugina.\nDal 1963 al 1966, la Nuyen fu sposata con lo psichiatra Thomas Gaspar Morell, dal quale ebbe una figlia di nome Fleur, che attualmente vive in Canada e lavora come makeup artist di produzioni cinematografiche. Incontr\u00f2 successivamente quello che sarebbe diventato il suo secondo marito, l'attore Robert Culp, sul set della serie televisiva \"Le spie\". I due si sposarono nel 1967, ma divorziarono due anni pi\u00f9 tardi. France Nuyen e Robert Culp avrebbero dovuto apparire come conduttori del secondo episodio del programma \"Turn-On\" (1969), ma quest'ultimo fu cancellato dopo appena una settimana dall'inizio delle trasmissioni.\nNel 1986 l'attrice ottenne una laurea magistrale in psicologia clinica, dando avvio a una seconda carriera come consigliere psicologico per donne e bambini vittime di violenza sessuale e donne in carcere. Nel 1989, grazie al suo lavoro come psicologa, ottenne il premio come \"Donna dell'Anno\".\nCarriera.\nNel 1955, mentre lavorava come sarta, fu notata su una spiaggia da Philippe Halsman, un fotografo della rivista statunitense \"Life\", che la introdusse nel mondo dello spettacolo. Ottenne quindi il ruolo di protagonista nello spettacolo teatrale \"Il mondo di Suzie Wong\" (1958), insieme alla controparte maschile William Shatner, con il quale avrebbe successivamente lavorato in un episodio di \"Star Trek\", nel ruolo di Elaan di Troyius. Il suo marcato accento francese divent\u00f2 un suo tratto distintivo per il pubblico anglofono. Le fu proposto di interpretare il ruolo della protagonista anche nella versione cinematografica di \"Il mondo di Suzie Wong\", tuttavia le fu successivamente preferita Nancy Kwan.\nDalla fine degli anni cinquanta, la Nuyen apparve in un certo numero di serie televisive e film, quali \"South Pacific\" (1958), \"Storia cinese\" (1962), accanto a William Holden e Clifton Webb, \"Una ragazza chiamata Tamiko\" (1962), al fianco di Laurence Harvey, \"Il dominatore\" (1963), con Charlton Heston, \"Dimension 5\" (1966), \"Anno 2670 - Ultimo atto\" (1973) e \"Il circolo della fortuna e della felicit\u00e0\" (1993). Nel 1978 affianc\u00f2 Peter Falk e Louis Jourdan in \"Vino d'annata\", episodio della settima stagione della serie televisiva \"Colombo\". Nel 1986 entr\u00f2 a far parte del cast di \"A cuore aperto\", nel ruolo della dottoressa Paulette Kiem, rimanendovi fino alla conclusione della serie nel 1988.\nL'ultimo film in cui \u00e8 apparsa, \"The American Standards\", risale al 2007."}
{"id": "2997654", "revid": "1318658", "url": "https://it.wikipedia.org/wiki?curid=2997654", "title": "Massimiliano Virgilii", "text": "Biografia.\nLaureato in giurisprudenza, debutta come attore di teatro a met\u00e0 degli anni Ottanta interpretando diverse commedie di Aldo De Benedetti (\"Appuntamento d'amore\" e \"Non ti conosco pi\u00f9\"), curando anche la regia. \u00c8 nipote dell'attore e doppiatore Manlio De Angelis e cugino del doppiatori Vittorio De Angelis ed Eleonora De Angelis. Dagli anni novanta lavora come attore in varie fiction televisive, su tutte \"Il maresciallo Rocca\", dove recita in tutte le stagioni interpretando il carabiniere \"Carmelo Russo\".\nIn TV recita inoltre, in \"La squadra\", nella prima stagione di \"Un medico in famiglia\" e in \"Don Matteo 5\". Sul grande schermo ha recitato in alcune pellicole tra il 1999 ed il 2003, tra di esse \"Il conte di Melissa\" accanto a Lorenzo Flaherty, \"Intrigo a Cuba\" nel ruolo del protagonista Max assieme a Carolina Marconi e \"Il latitante\" di Nin\u00ec Grassia, dove interpreta il \"Commissario Criscimano\" accanto a Tony Sperandeo.\nSvolge inoltre da tempo l'attivit\u00e0 di doppiatore di numerosi film e serie televisive statunitensi, tra cui \"Stargate Atlantis\", \"Justified\", \"Il fuggitivo\" e \"Underworld\", ma per gli appassionati di animazione giapponese \u00e8 noto perch\u00e9 ha prestato la sua voce a Duke Fleed nel film d'animazione pilota di Ufo Robot Goldrake (UFO Robot Gattaiger - La grande battaglia dei dischi volanti) e anche a Ryoma Nagare di Getter Robot e Getter Robot G o Fei-yan Liu della serie Ken il guerriero.\nVita privata.\nMassimiliano Virgilii \u00e8 sposato con Vincenza Giamunno, ex fotomodella, dalla quale ha avuto due figli. Nel 1999 \u00e8 stato sposato per poco pi\u00f9 di un mese con l'attrice Claudia Pandolfi."}
{"id": "2997655", "revid": "767487", "url": "https://it.wikipedia.org/wiki?curid=2997655", "title": "Nobody Said It Was Easy", "text": "Nobody Said It Was Easy \u00e8 il primo album dei The Four Horsemen, pubblicato nel 1991 per l'etichetta discografica Def American."}
{"id": "2997661", "revid": "1305772", "url": "https://it.wikipedia.org/wiki?curid=2997661", "title": "Winter Songs", "text": "Winter Songs (\"canzoni invernali\" in lingua inglese) pu\u00f2 riferirsi a:"}
{"id": "2997663", "revid": "124747115", "url": "https://it.wikipedia.org/wiki?curid=2997663", "title": "Banche svizzere", "text": "Le prime banche svizzere risalgono al Medioevo, grazie alla presenza di commercianti ebrei e lombardi.\nLe origini.\nNel 1383, le citt\u00e0 di Lucerna e Zurigo, crearono i primi cambi pubblici. Il cambio controllava la moneta in circolazione e accordava crediti. Nel XV secolo la solidariet\u00e0 tra le banche svizzere e quelle dei paesi vicini, favor\u00ec lo scambio di prestiti. Anche il credito ipotecario, registr\u00f2 un cambiamento; il pegno immobiliare, con rendita perpetua, divenne riscattabile, simile a quella che oggi viene chiamata obbligazione. Nel 1384 le banche, a seguito di questa trasformazione, erogarono i primi piccoli prestiti, concessi su pegno. Nel 1420 nel corso delle fiere di Ginevra, alcuni espositori fiorentini e lucchesi, aprirono succursali bancarie anche a Basilea. Nel corso del XV secolo, il cambio di Basilea, venne riorganizzato come banca pubblica dello Stato. La banca di Basilea, conosciuta come (Basler Stadtwechsel) operava come una banca centrale, ritirava monete di qualit\u00e0 scadente, acquistava e vendeva oro, ed offriva servizi, quali: titoli di credito, prestiti, trasferimenti di denaro, il tutto garantito dallo Stato.\nLe banche cantonali e private.\nNel XVIII secolo il commercio aveva prodotto un importante accumulo di denaro, pubblico e privato, ci\u00f2 convinse le banche a esportare i capitali, investendoli all'estero. Verso la fine del XVIII nascono i primi commercianti-banchieri, i quali esercitavano esclusivamente l'attivit\u00e0 bancaria, investendo denaro proveniente dalle banche svizzere in obbligazioni di stato, presso altri Stati europei: Germania, Francia, Danimarca, Inghilterra, Stati Uniti. Nel 1798 a Lucerna fu fondata la prima banca privata (Falcini Junger &amp; C), seguita da Ginevra, Basilea, Zurigo. Nel 1840 gli industriali e i commercianti svizzeri, proposero nei loro cantoni la creazione di Banche cantonali; nacquero cos\u00ec la Banca Cantonale di Berna, la Banca di Zurigo, ecc. Nel 1907 le banche cantonali si sono raggruppate nell'Unione delle Banche Cantonali Svizzere (UBCS). Nel 1938 le banche cantonali hanno fondato una centrale per gli assegni turistici, la cui attivit\u00e0 \u00e8 cessata nel 1974, sostituita dalla Swiss Bankers Travelers Cheque Centre trasformata nel 2008 in Societ\u00e0 anonima, denominata \"Swiss bankers Prepaid Services S.A\", tra gli azionisti figurano le banche cantonali che detengono il 25%.\nLe banche commerciali.\nNel 1853 nascono le prime banche commerciali:\nLe banche cooperative e le casse di risparmio.\nnel 1862 nella renana-Heddesdorf,\"(comunit\u00e0 indipendente; dal 1904 annessa alla citt\u00e0 di Neuwied)\" con il sindaco Federico Guglielmo Raiffeisen, decide di raccogliere il denaro delle comunit\u00e0 sotto forma di risparmio; nasce cos\u00ec la prima banca cooperativa in Europa. Nel 1899, sulle orme della renana, nasce a Bichelsee-Balterswil comune del Canton Turgovia la prima banca cooperativa Raiffeisen svizzera. Nel 1902 viene costituita l'Unione Svizzera Raiffeisen, con sede a San Gallo.\nLa crisi degli anni trenta.\nNel corso del XX secolo, la Svizzera \u00e8 divenuta una delle principali piazze finanziarie del mondo, con un numero significativo di banche, finanziarie, borse, assicurazioni, commercio. La crisi degli anni trenta segn\u00f2 una notevole battuta d'arresto nella crescita delle grandi banche svizzere. Molte grandi banche fallirono, al contrario delle banche cantonali che godevano della garanzia statale. La legge federale dell'8 novembre 1934, stabil\u00ec alcune regole come la gestione e l'organizzazione delle banche, il rapporto tra fondi propri e fondi stranieri, la revisione dei conti, il segreto bancario."}
{"id": "2997666", "revid": "416175", "url": "https://it.wikipedia.org/wiki?curid=2997666", "title": "Ancellotta", "text": "L'Ancellotta (talvolta riportato come \"Ancelotta\" o \"Lancellotta\") \u00e8 un vitigno a bacca nera. Diffuso in Emilia, molto ricco di pigmenti coloranti. La sua foglia \u00e8 di grandezza media, pentalobata e con lobi molto marcati. La pagina superiore \u00e8 di colore verde chiaro e opaca mentre quella inferiore presenta una colorazione verde oliva e pubescente. Le foglie presentano inoltre una dentatura grossolana e irregolare ed un seno peziolare ad U molto aperto.\nIl grappolo \u00e8 di media grandezza, tra i 15-20 cm di lunghezza, ed \u00e8 caratterizzato da una forma piramidale. L'acino \u00e8 piccolo, sferoidale e regolare con buccia di colore blu - nero di medio spessore e consistente.\nOrigine storica.\nPoco si sa a proposito della sua origine. Si pensa che debba il suo nome alla famiglia scopritrice, Lancellotti o Lancellotto. Viene anche chiamata Ancellotta di Massenzatico, dal nome della localit\u00e0 di provenienza.\nColtivazione.\nTutta la provincia di Reggio Emilia soprattutto nelle zone limitrofe al capoluogo, ma \u00e8 stato esportato con successo anche in Brasile nello stato del Rio Grande do Sul.\nAttitudine enologica.\nIl vino prodotto presenta una media alcolicit\u00e0, una bassa acidit\u00e0 e un abbondante quantit\u00e0 di pigmenti e di zuccheri. Per tali caratteristiche \u00e8 adatto per il taglio."}
{"id": "2997670", "revid": "287204", "url": "https://it.wikipedia.org/wiki?curid=2997670", "title": "Maria Carmela Colaneri", "text": "Biografia.\nHa frequentato la \"Scuola dell'Arte della Medaglia - Giuseppe Romagnoli\" e dal 1984 \u00e8 incisore della Zecca di Stato. Partecipando a numerosi concorsi nazionali ed internazionali, nel 1983 vince il primo premio Biennale d'arte e turismo a Firenze ed il premio di Sant'Eligio a Roma. Ha vinto anche premi internazionali come migliore moneta dell'anno con le monete 500 lire \"Flora e Fauna\" e 1000 lire Canaletto. \u00c8 autrice della moneta da 2 euro con il ritratto di Dante Alighieri eseguito da Raffaello.\nMonete commemorative da 500 lire:\nMonete commemorative da 2 euro:\nMonete commemorative argento:\nMonete commemorative oro:"}
{"id": "2997673", "revid": "287204", "url": "https://it.wikipedia.org/wiki?curid=2997673", "title": "Processo del solfuro di Girdler", "text": "Il processo del solfuro di Girdler \u00e8 un metodo usato industrialmente per la produzione dell'acqua pesante (ossido di deuterio).\nQuesto metodo si basa su uno scambio isotopico tra l'acido solfidrico e l'acqua e utilizza per le sue numerose fasi, una grande quantit\u00e0 di energia. Il metodo sviluppato per la produzione dell'acqua pesante \u00e8 dovuto a Karl-Hermann Geib e Jerome S.Spevack e la Girdler fu la societ\u00e0 che costru\u00ec il primo impianto di produzione.\nAttrezzatura.\nSono necessarie due colonne, riscaldate rispettivamente a 30 e a 130 \u00b0C.\nProcedimento.\nData la piccola differenza di temperatura di ebollizione tra l'acqua leggera (100 \u00b0C) e l'acqua pesante (101.4 \u00b0C), il processo di separazione \u00e8 piuttosto lungo e richiede colonne di distillazione con molti piatti di separazione e forte riflusso.\nIl gas di solfuro di idrogeno ( H2S ) \u00e8 fatto circolare in un circuito chiuso per mezzo di una pompa tra la torre fredda mantenuta a 30 \u00b0C e la torre calda a 130 \u00b0C. \nL'acqua demineralizzata alimenta la torre fredda dove avviene la migrazione del deuterio dal gas solfuro di idrogeno in acqua liquida. L'acqua cos\u00ec \"arricchita\" nella torre fredda passa alla torre calda dove il deuterio si trasferisce al gas di idrogeno solforato. \nDopo molti cicli di separazione si riesce ad ottenere acqua arricchita tra il 15% ed il 20 %.\nPer ottenere arricchimenti superiori al 99% \u00e8 necessario utilizzare unit\u00e0 di distillazione sottovuoto."}
{"id": "2997680", "revid": "71433", "url": "https://it.wikipedia.org/wiki?curid=2997680", "title": "The Rebound", "text": ""}
{"id": "2997681", "revid": "92723", "url": "https://it.wikipedia.org/wiki?curid=2997681", "title": "Undine (Reinecke)", "text": "La Sonata Undine, Op 167 di Carl Reinecke \u00e8 una sonata per flauto e pianoforte composta nel 1882. Nel 1885 l'autore ne pubblic\u00f2 anche una versione per clarinetto e pianoforte.\nIl racconto.\nLa sonata si basa sulla fiaba \"Undine\" di Friedrich de la Motte Fouqu\u00e9, un racconto romantico del 1811 che narra la tragica storia di un'ondina, spirito acquatico del folclore germanico. Undine, figlia del Re del Mare, abbandona il suo ambiente per cercare un amore umano che le consentir\u00e0 di ottenere un'anima immortale. Ritrovatasi bambina sulla terra, viene allevata da un pescatore e da sua moglie. Cresciuta, trova l'amore nel cavaliere Hulbrand, che presto sposa. Hulbrand, anche dopo essere venuto a conoscenza della vera natura di Undine, le giura amore eterno. Lo zio di Undine, Kuhleborn, la mette in guardia contro il suo amore umano: se mai subir\u00e0 un torto da Hulbrand, lei dovr\u00e0 tornare al mare per sempre e lui dovr\u00e0 morire. La loro vita insieme sarebbe felice, ma la ex fidanzata di Hulbrand interviene a guastare l'idillio, finch\u00e9 Hulbrand torna al vecchio amore ed arriva a trattare male Undine. Questo segna il destino di entrambi: gli spiriti dell'acqua esigono la loro vendetta e dovr\u00e0 essere proprio Undine a uccidere Hulbrand con un bacio mortale.\nNel primo movimento \u00e8 rappresentato il mondo sottomarino in cui vive Undine; il secondo movimento rappresenta la sua \"infanzia\" sulla terra; Il terzo movimento \u00e8 il tema dell'amore con Hulbrand, con un intermezzo agitato che rappresenta la minaccia di Kuhleborn; Il drammatico finale vede il tradimento di Hulbrand, la rabbia e la vendetta degli spiriti, il dolore di Undine."}
{"id": "2997682", "revid": "123296747", "url": "https://it.wikipedia.org/wiki?curid=2997682", "title": "Salmo letnica", "text": "Salmo letnica (nota in italiano come trota del lago di Ocrida, in lingua macedone come letnica ed in lingua albanese come koran) \u00e8 una specie o un complesso di specie di pesci ossei della famiglia Salmonidae\nDistribuzione e habitat.\n\"S. letnica\" \u00e8 endemica del lago di Ocrida, posto nella regione balcanica sudoccidentale, al confine tra Albania e Macedonia.\nFrequenta le acque libere del lago, a profondit\u00e0 fino a 80 metri.\nDescrizione.\nLa trota del lago di Ocrida \u00e8 una specie di grandi dimensioni (raggiunge almeno i 60\u00a0cm di lunghezza), simile come aspetto generale alla trota comune ma caratteristica per la testa piuttosto piccola rispetto al corpo. Il colore del corpo \u00e8 argenteo con piccole macchie nere sparse, in maggior numero sulla parte superiore. Lungo la linea laterale \u00e8 di solito presente una fila di macchie rosse. Le pinne pettorali e ventrali sono rossicce o aranciate, le pinne dorsale, anale e caudale sono pi\u00f9 scure e sparse di piccole macchie scure.\nBiologia.\nSi nutre di pesci e crostacei. si riproduce nei mesi invernali.\nTassonomia.\nQuesta specie \u00e8 stata tradizionalmente suddivisa in quattro variet\u00e0 (o sottospecie o vere specie a seconda delle preferenze dei singoli ittiologi) distinte in base al luogo e al periodo della fregola, al colore delle carni e ad alcuni caratteri dello scheletro:\nIl fatto che per decenni questa specie sia stata allevata in impianti di piscicoltura a scopo di ripopolamento e che in questi allevamenti i ceppi siano stati mescolati dando luogo ad estesi fenomeni di ibridazione non aiuta a discernere il reale \"status\" tassonomico di \"Salmo letnica\".\nDa notare che anche la specie \"Salmo ohridanus\" \u00e8 presente nel lago di Ocrida ma non ha alcun rapporto filogenetico ed evolutivo con \"S. letnica\".\nPesca.\nLa pesca, sia professionale che sportiva \u00e8 vietata fin dal 2005. Date le ottime carni si possono trovare in commercio (a prezzi esorbitanti) esemplari di allevamento.\nConservazione.\nSi sa poco dello stato di conservazione di questa specie, da quando \u00e8 stata bloccata la pesca si \u00e8 avuta una ripresa delle popolazioni, che comunque sono ancora minacciate dal bracconaggio."}
{"id": "2997683", "revid": "281901", "url": "https://it.wikipedia.org/wiki?curid=2997683", "title": "Salmo lumi", "text": ""}
{"id": "2997684", "revid": "281901", "url": "https://it.wikipedia.org/wiki?curid=2997684", "title": "Salmo aphelios", "text": ""}
{"id": "2997686", "revid": "281901", "url": "https://it.wikipedia.org/wiki?curid=2997686", "title": "Salmo balcanicus", "text": ""}
{"id": "2997688", "revid": "281901", "url": "https://it.wikipedia.org/wiki?curid=2997688", "title": "Trota del lago di Ocrida", "text": ""}
{"id": "2997690", "revid": "281901", "url": "https://it.wikipedia.org/wiki?curid=2997690", "title": "Trota del lago di Ohrid", "text": ""}
{"id": "2997691", "revid": "281901", "url": "https://it.wikipedia.org/wiki?curid=2997691", "title": "Koran", "text": ""}
{"id": "2997703", "revid": "984922", "url": "https://it.wikipedia.org/wiki?curid=2997703", "title": "Piramide di Sahura", "text": "La piramide di Sahura, o di Nebkhau, del tipo a facce lisce, \u00e8 la prima piramide egizia ad essere stata costruita sul sito di Abusir, nel nord di Saqqara. L'antico nome del monumento funebre era \u00abl'anima di Sahura appare nella luminosit\u00e0\u00bb.\nSahura, secondo faraone della V dinastia che regn\u00f2 dal 2490 al 2475 a.C., scelse di costruire il suo complesso tombale dove il suo predecessore, Userkaf, aveva costruito un tempio solare, spostando cos\u00ec il \"centro di gravit\u00e0\" del regno nella parte settentrionale della citt\u00e0 di Menfi, trasformandolo in una necropoli dinastica.\nNonostante il pessimo stato di conservazione, il complesso monumentale \u00e8 perfettamente leggibile dai resti nel terreno e presenta una serie completa di strutture diverse tipiche delle fondamenta funerarie reali dell'Antico Regno. Questa piramide presenta una struttura tipica, che fino alla fine della VI dinastia \u00e8 stato modificata solo marginalmente. Di particolare importanza sono i numerosi rilievi conservati, con cui erano decorati il tempio a valle, il tempio funerario e le pareti della rampa processionale. \nImpressionante \u00e8 la variet\u00e0 di materiali da costruzione del tempio: sono stati utilizzati alabastro, basalto per i pavimenti, granito rosso per i piedistalli e pietra calcarea fine di Tura.\nEsplorazione del sito.\nLe prime indagini del complesso monumentale di Sahura furono iniziate in modo superficiale da John Shae Perring e, poco dopo, dalla spedizione di Lepsius. Pi\u00f9 tardi, Jean Jacques Marie de Morgan riapr\u00ec il sito, ma anche questa volta non si comp\u00ec un'indagine approfondita del complesso.\nNegli anni 1902-1908 il complesso fu successivamente esplorato da parte di Ludwig Borchardt, il quale, diversamente, comp\u00ec estesi scavi. Come risultato di questo lavoro Borchardt pubblic\u00f2 l'opera in due volumi \"Das Grabdenkmal des K\u00f6nigs Sahur\u0101\" (\"Il monumento funerario di re Sahur\u0101\"), che \u00e8 ancora considerata un'opera molto valida sul complesso di Sahura.\nGli scavi di Borchardt portarono alla luce gran parte delle colonne e parte degli architravi del tempio funerario che si trovava davanti alla piramide. I reperti recuperati sono stati divisi tra la Germania e l'Egitto. I reperti tedeschi furono trasferiti a Berlino, nel Museo egizio nell'Isola dei musei, ma le strutture del tempio non furono esposte per mancanza dello spazio necessario. Solo nel 1980 fu possibile esporle, anche se solo in parte, nel Palazzo di Charlottenburg a Berlino Ovest in un'area delle scuderie reali. Dopo il ritorno al Museo Egizio i resti del tempio verranno collocati in un'ala che verr\u00e0 appositamente costruita al Museo di Pergamo. E quindi (a fine 2009) non \u00e8 prevedibile quando saranno presentati al pubblico.\nNei primi anni sessanta lavorarono sul sito sia Celeste Ambrogio Rinaldi che Vito Maragioglio, ma non emersero nuovi dati significativi.\nDopo l'apertura di Abusir al turismo nel 1994, giunse una scoperta sorprendente. Lo scavo della parte inferiore della rampa processionale rialzata, che non fu ulteriormente approfondito da Borchardt, ha fornito una serie di blocchi decorati con rilievi. Ci\u00f2 fornisce nuova luce sull'architettura dei complessi piramidali dell'Antico Regno.\nLa costruzione.\nPer la costruzione del suo monumento tombale, Sahura abbandon\u00f2 l'affollata necropoli di Saqqara, per fondare una nuova necropoli oggi ad Abusir. Questa nuova necropoli fu usata anche dai suoi quattro successori diretti, fino a che Djedkhau, ottavo sovrano della V dinastia, non rinunci\u00f2 anche a quest'ultima necropoli in favore di un nuovo sito a sud di Saqqara. Il sito si trova a circa 400 metri a sud-est del tempio solare di Userkaf, suo predecessore.\nLa piramide di Sahura \u00e8 leggermente pi\u00f9 piccola della piramide di Userkaf, il sovrano precedente, per questo motivo la struttura \u00e8 significativamente pi\u00f9 piccola delle piramidi giganti della IV dinastia. Le dimensioni di base e la struttura del complesso della piramide di Sahura diverranno tipiche e adottate per numerose altre piramidi reali dell'Antico Regno. Il complesso della piramide di Sahura fu completato prima della morte del re.\nLa piramide.\nLa piramide possedeva una superficie di base di 78,75 m (150 cubiti reali) e raggiungeva un'altezza di 47 m con un angolo di 50\u00b0 11'. Quando si osserva la superficie di base si scopre un non trascurabile errore di misura dei costruttori: l'angolo sud-est \u00e8 spostato a est di 1,58 m, il che porta a una distorsione del quadrato di base. Dato che la distorsione si trova sul lato a est della piramide, viene nascosta dal tempio funerario adiacente.\nA differenza della maggior parte delle altre piramidi, questo edificio non \u00e8 stato costruito direttamente sul terreno roccioso, ma su due strati di spessi blocchi di fondazione in calcare. La struttura interna della piramide era costituita di sei gradoni di pietra calcarea. La struttura interna a gradoni era usata quindi per sostenere la pietra sagomata per alloggiare il rivestimento esterno che conferiva al monumento superfici lisce. Le lastre in calcare ricavato da cave locali, sono state poste in strati orizzontali e i vuoti tra le pietre sono stati riempiti di pietrisco e malta.\nCi\u00f2 che rimane oggi \u00e8 in gran parte costituito da pietre pi\u00f9 o meno tagliate che formano i blocchi accumulati tra i gradoni regolari a pareti inclinate che costituivano l'interno della piramide. La regolare sottrazione di pietre da parte dei cavatori copti e musulmani, che hanno usato quasi sistematicamente tutte le piramidi come cava a portata di mano per le nuove costruzioni, ha destabilizzato l'intera struttura e l'impressione dello stato attuale della piramide \u00e8 quello di una collina di pietre accatastate. Al contrario, il blocco di pietre di vario genere e di qualit\u00e0 inferiore \u00e8 stato lasciato intatto, il che spiega perch\u00e9 il monumento non \u00e8 stato completamente raso al suolo.\nQuesta destabilizzazione ha avuto un profondo impatto sul monumento e lo trasform\u00f2 fino al punto che l'equilibrio delle forze non fu pi\u00f9 garantito. I soffitti dei corridoi sotterranei e delle stanze quindi crollarono. La struttura \u00e8 diventata quindi inaccessibile a causa dei terremoti che hanno finito di demolire quello che era stato risparmiato. L'accesso era comunque ancora possibile nel secolo scorso\nLa struttura interna della piramide di Sahura \u00e8 talmente poco profonda che gran parte del corridoio e della camera sepolcrale si trovano all'interno del corpo della piramide. La base \u00e8 fortemente danneggiata dai cavatori di pietre e pertanto non \u00e8 possibile una stima esatta delle dimensioni e del piano di fondazione della piramide.\nL'ingresso della piramide si trova all'altezza del terreno al centro del lato nord. Il corridoio successivo, rivestito in granito rosso, aveva una larghezza di circa 1,27 m e un'altezza di circa 1,87 m. Dopo circa 4,25 m, con angolo di 24\u00b0 48' in discesa, immetteva in una stanza intermedia, rivestita con pietra calcarea fine. Immediatamente dopo questa camera fu inserito un grosso blocco di pietra in duro granito rosso per garantire la piramide contro i ladri di tombe. Dopo il blocco di pietra si accede a un lungo passaggio che supera i 22,3 m con una leggera pendenza di circa 5\u00b0. Gli ultimi 3 m del passaggio tornavano orizzontali e portano a una porta di granito che proteggeva la camera centrale.\nLa camera centrale, orientata da est a ovest \u00e8 gravemente danneggiata. Partendo dal presupposto che siano state utilizzate le unit\u00e0 di misura di lunghezza degli antichi egiziani, la camera potrebbe aver avuto le dimensioni 3,15 m (6 cubiti reali) di larghezza e 12,60 m (24 cubiti reali) di lunghezza, dove, a causa della distruzione, la lunghezza si \u00e8 ipotizzata. Inoltre non \u00e8 chiaro se si trattasse di un'unica grande stanza, o se fossero divise in una ante-camera e una camera reale sepolcrale vera e propria.\nLa camera sepolcrale conteneva ancora il sarcofago di basalto del re. Situata direttamente sopra la base della piramide, la camera era coperta da una volta composta da tre lastre monolitiche di calcare, tagliate e disposte a spina di pesce. In questo modo gli architetti hanno voluto sostenere lo straordinario peso del cenotafio reale del faraone.\nIl complesso della piramide.\nNei pressi della piramide principale affiorano i resti tipici degli elementi del tempio funerario, adibito al culto della piramide e alla sua custodia. Nel lato ovest del complesso era posta la piramide secondaria o mastaba della regina. L'unica moglie nota del faraone fu Neferethanebti, il cui nome \u00e8 riportato solo nelle iscrizioni nel complesso della piramide. Non \u00e8 stata trovata alcuna cappella a nord, all'ingresso della piramide. Tuttavia, al tempo degli scavi di Borchardt, non era nota l'esistenza di cappelle a nord, cosicch\u00e9 pu\u00f2 darsi che gli scarsi resti di un'eventuale cappella siano rimasti inosservati. Il complesso era completato da una strada rialzata e quindi da un tempio a valle al termine della discesa.\nPiramide accessoria.\nNell'angolo sud-est era edificata una piccola piramide accessoria, adibita al culto funerario, detta pi\u00f9 specificatamente piramide satellite, con un perimetro di base di 15,7 m (30 cubiti reali) e con un'inclinazione di 56\u00b0 in origine raggiungeva un'altezza di circa 11,55 metri. La costruzione consisteva in due lastre di calcare sbozzate e aveva una copertura di pietra calcarea fine. Oggi l'edificio \u00e8 completamente distrutto."}
{"id": "2997707", "revid": "183976", "url": "https://it.wikipedia.org/wiki?curid=2997707", "title": "Spero che ti piaccia...Pour toi", "text": ""}
{"id": "2997708", "revid": "729019", "url": "https://it.wikipedia.org/wiki?curid=2997708", "title": "AEGON Championships 2010 - Doppio", "text": "Il doppio dell'AEGON Championships 2010 \u00e8 stato un torneo di tennis facente parte dell'ATP World Tour 2010.\nWesley Moodie e Michail Ju\u017enyj sono i detentori del titolo, ma Ju\u017enyj ha scelto di giocare ad Halle. Moodie ha come compagno Dick Norman, ma i due sono stati eliminati ai quarti da Novak \u0110okovi\u0107 e Jonathan Elrich, poi vincitori del torneo.\nTeste di serie.\nTutte le teste di serie hanno ricevuto un bye per il 2\u00ba turno."}
{"id": "2997712", "revid": "1305772", "url": "https://it.wikipedia.org/wiki?curid=2997712", "title": "Long Lake", "text": ""}
{"id": "2997714", "revid": "1305772", "url": "https://it.wikipedia.org/wiki?curid=2997714", "title": "Long Sutton", "text": ""}
{"id": "2997716", "revid": "834", "url": "https://it.wikipedia.org/wiki?curid=2997716", "title": "Lord Fauntleroy (film 1936)", "text": ""}
{"id": "2997717", "revid": "1543377", "url": "https://it.wikipedia.org/wiki?curid=2997717", "title": "Kapolondougou", "text": "Kapolondougou \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 17 nuclei abitati:"}
{"id": "2997718", "revid": "287204", "url": "https://it.wikipedia.org/wiki?curid=2997718", "title": "Little Lord Fauntleroy", "text": ""}
{"id": "2997723", "revid": "745179", "url": "https://it.wikipedia.org/wiki?curid=2997723", "title": "Batterie alcaline", "text": ""}
{"id": "2997724", "revid": "1543377", "url": "https://it.wikipedia.org/wiki?curid=2997724", "title": "Kignan", "text": "Kignan \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 15 nuclei abitati:"}
{"id": "2997725", "revid": "125405356", "url": "https://it.wikipedia.org/wiki?curid=2997725", "title": "Ivano Cipriani", "text": "Biografia.\n\u00c8 nato a Roma da modesta famiglia di immigrati toscani. Si laurea in Giurisprudenza nel 1951 con una tesi in Diritto pubblico sull'Amministrazione della Cinematografia. Scrive per quotidiani e periodici; \u00e8 titolare della rubrica di critica televisiva dei quotidiani \"Il Paese\" e \"Paese sera\" (1956-1983) e del settimanale \"Rinascita\" (1962-1982); dirige il mensile di comunicazioni di massa \"Gulliver\" (1984-1991). Dal 1971 \u00e8 docente di Teoria e tecniche delle comunicazioni di massa all'Universit\u00e0 \"La Sapienza\" di Roma e successivamente all'Universit\u00e0 Roma Tre. \u00c8 stato il primo presidente del DAMS di questo Ateneo. \u00c8 membro dell'Associazione Italiana di Sociologia (AIS) e del Sindacato Nazionale dei Critici Cinematografici Italiani (SNCCI). Svolge attivit\u00e0 di organizzatore culturale e di coautore nel campo del cinema ed \u00e8 condirettore della Mostra Internazionale del telefilm \"Teleconfronto\" (1982-1989). \u00c8 membro di giuria dei festival della televisione di Rio de Janeiro (1986), e Montr\u00e9al (1992) e, come presidente, di quello di Valencia (1988). Dal 1978 al 2002 \u00e8 vicepresidente del Comitato Regionale del Lazio per il Servizio Radiotelevisivo. \u00c8 stato membro del Consiglio di amministrazione della casa editrice ERI (1991-1994) e consulente del Dipartimento Educational della Rai (2002-2003). \u00c8 autore di libri e saggi di cinema, televisione e comunicazione di massa. Nel 1953 si sposa con la scrittrice Maria Luisa Fagioli. Hanno avuto due figli (Liu e Furio) e tre nipoti (Viola, Emiliano e Jordi)\nAttivit\u00e0 giornalistica.\nNel 1948 d\u00e0 vita, insieme a Mino Argentieri ed altri, al Centro Cinematografico popolare (proiezioni gratuite di film fuori-circuito o proibiti in periodo fascista) e ne assume la segreteria. Chiuso il Centro per i reiterati interventi della censura, fonda, sempre con Argentieri e lo stesso gruppo di amici, il Circolo di cultura cinematografica Charlie Chaplin (aderente alla Federazione Italiana dei Circoli del Cinema- FICC) di cui \u00e8 per qualche tempo segretario. Il Circolo cesser\u00e0 le sue attivit\u00e0 nel 1974.\nIn questo periodo ha inizio la sua attivit\u00e0 giornalistica. \u00c8 tra i fondatori della rivista \"Filmcritica\" e ottiene le sue prime collaborazioni ai quindicinali \"Cinema\" (nuova serie) e \"Cinema Nuovo\" di Guido Aristarco, \"L'eco del Cinema\" e \"La Fiera del Cinema\". Si occupa prevalentemente di cinematografie specializzate (documentari didattici, cinema per ragazzi, disegni animati, nonch\u00e9 corti in genere e cinema d'avanguardia). \u00c8 cosceneggiatore di documentari. Tra gli altri: \"Tv in paese\" ed \"Africa Chiama\" di Ansano Giannarelli. Insieme a Mino Argentieri vince il premio delle Olimpiadi della Cultura, con un soggetto cinematografico dal titolo \u201cGli anni della nostra giovinezza\u201d. Collabora alla rivista \"Teatro d'Oggi\" e scrive ballate e testi teatrali per il gruppo \u201cTeatro di Massa\u201d\nNel 1956 diventa redattore de \"Il Paese\" e poi di \"Paese Sera\" (fino al 1983). Avvia la rubrica di critica televisiva, di cui sar\u00e0 titolare fino alla chiusura del giornale. Per brevi periodi svolge anche le mansioni di critico cinematografico e teatrale. A \"Paese Sera\" \u00e8 inviato, corrispondente, editorialista, caposervizio agli \u201cspettacoli\u201d e responsabile del \u201csupplemento radio-tv\u201d. I suoi articoli di critica televisiva e il supplemento da lui curato vengono ripresi dal quotidiano \"L'Ora\" di Palermo. \u00c8 titolare di una rubrica settimanale sulla televisione della emittente \"Videouno\" che fa riferimento al quotidiano \"Paese Sera\" (1980). Ha collaborato alla rivista \"Cinemasessanta \" ed \u00e8 stato membro del suo Comitato direttivo, curando l'inserto \u201cTerza rete\u201d dedicato alla TV. Ha dato vita, con Arturo Gismondi, alla rivista \"Televisione\" (cinque numeri tra il 1964 e il '65). Scrive per l'Enciclopedia Treccani le voci \u201cCinema per ragazzi\u201d e \u201cDisegni animati\u201d.\nCollabora alla realizzazione del film inchiesta di Cesare Zavattini \"I misteri di Roma \". Da Tele Lugano (Svizzera) conduce la rubrica \u201cRicercare\u201d (1977-1979) dedicata al cinema e alla televisione sperimentale e d'avanguardia. Nel 1983, conduce per Radio RAI 1 la rubrica \u201cGiostra\u201d, dedicata alla promozione della lettura di riviste e periodici.\nNel 1982, insieme a Stefania Brai, Silvio Maccari ed altri, d\u00e0 vita alla Mostra internazionale del Telefilm \"Teleconfronto\" (promossa dall'Associazione per Chianciano, Siena), che si svolger\u00e0 per sei edizioni, fino al 1989, sotto gli auspici del Conseil International du cin\u00e9ma, de la t\u00e9l\u00e9vision et de la communication audiovisuelle (fondato dall'UNESCO). \u00c8 condirettore della Mostra, con la responsabilit\u00e0 specifica delle iniziative culturali e degli eventi speciali.. In sei convegni internazionali si sviluppa il dibattito sull'autonomia reciproca di cinema e televisione, sulla loro interazione industriale ed espressiva, nonch\u00e9 sulla scoperta di nuove strade della fiction TV.\nDal 1991 al 1994 \u00e8 membro del Consiglio di Amministrazione dell'ERI (Editrice Radiotelevisione Italiana - RAI) e presidente della Commissione editoriale della stessa. Nel 2002-2003 \u00e8 consulente del Dipartimento Educational della RAI, incaricato di predisporre le basi di archiviazione per la messa in onda di una collana di trasmissioni tv sul lavoro in Italia, dalla fine della seconda guerra mondiale ad oggi.\nDal 1999 al 2003 \u00e8 Capo ufficio stampa dell'Istituto Universitario di Scienze Motorie di Roma.\nDocenza universitaria.\nNel 1971 riceve l'incarico della direzione della Terza cattedra di Teoria e Tecniche delle Comunicazioni di Massa della Facolt\u00e0 di Magistero dell'Universit\u00e0 di Roma \u201cLa Sapienza\u201d. A conclusione di una serie di ricerche sull'uso delle tecnologie audiovisive leggere (videoregistratore e sue applicazioni), dirige, a nome della stessa Universit\u00e0, la sperimentazione Comunicazione e territorio (1976-1978) condotta nelle fabbriche e nelle scuole del Valdarno (Ar). I risultati sono presentati a Berlino Ovest nel convegno dell'ICA (International Communication Association, 1978) e a Parigi nel convegno internazionale sul \u201cCadre de vie\u201d (stesso anno). La ricerca \u00e8 assunta come iniziativa campione dal Consiglio dell'Europa e presentata al Convegno di Lione sull'animazione (1978).\nNel 1977 \u00e8 stato membro del Conseil Scientifique, technique &amp; social del 2\u00b0 Rencontre International des Rives de l'Etang de Berre (Istres-Marsiglia).\nNel 1985 vince il concorso per la docenza alla cattedra di Teoria e Tecniche delle Comunicazioni di Massa della Facolt\u00e0 di Magistero della \u201cSapienza\u201d di Roma e dal 1992 passa alla Facolt\u00e0 di Lettere dell'Universit\u00e0 degli Studi \u201cRoma Tre\u201d. \u00c8 il primo Presidente del Corso di Laurea in Discipline d'Arte, Musica e Spettacolo (DAMS) dell'Ateneo. In questo periodo si ampliano gli insegnamenti di giornalismo e di comunicazione di massa. Lascia l'Universit\u00e0, per raggiunti limiti di et\u00e0, nel 1998.\nHa tenuto lezioni alle Universit\u00e0 di San Jos\u00e9 di Costarica, (UNESCO, sull'uso sociale del video e l'esperienza italiana, 1988); di San Luis Potos\u00ed (Messico), al Congresso Internazionale sulla Rivoluzione Messicana (1990) presentando i risultati di una ricerca di cattedra sul rapporto tra stampa italiana e Rivoluzione messicana e di San Paolo del Brasile (sulla tv italiana ed europea, 1990). In Italia alle Universit\u00e0 di Urbino, Universit\u00e0 Orientale di Napoli e Universit\u00e0 di Palermo. Ha partecipato con relazioni o interventi a convegni culturali e scientifici sulla comunicazione di massa soprattutto in Italia e poi in: Cecoslovacchia (Praga, 1966), Francia (Istres, e Parigi, 1977), Repubblica federale tedesca (Otzenhausen e Berlino Ovest, 1978), Brasile (Rio de Janeiro, 1986), Costarica (San Jos\u00e9, 1988), Grecia (Delfi, 1988) e Uruguay (Montevideo, 1990).\nIscritto al Partito Comunista Italiano (1948-1991), dal 1958 al 1982 \u00e8 stato membro della Commissione culturale e di quella sulle comunicazioni di massa di quel partito. Ha ricoperto ruoli direttivi nell'AIART (Associazione Italiana Ascoltatori Radiotelevisione, di cui era presidente Ferruccio Parri). Dal 1990 al 2003 \u00e8 stato membro, con diversi incarichi, del Comitato Radiotelevisivo della Regione Lazio.\nOpere.\nMonografie.\nI suoi saggi sono apparsi in libri collettanei o in riviste. Tra gli altri:"}
{"id": "2997730", "revid": "287204", "url": "https://it.wikipedia.org/wiki?curid=2997730", "title": "Agremia\u00e7\u00e3o Sportiva Arapiraquense", "text": "LAgremia\u00e7\u00e3o Sportiva Arapiraquense, noto anche come ASA de Arapiraca o semplicemente ASA, \u00e8 una societ\u00e0 calcistica brasiliana con sede nella citt\u00e0 di Arapiraca, nello stato dell'Alagoas.\nStoria.\nIl 25 settembre 1952, il club \u00e8 stato fondato come Associa\u00e7\u00e3o Sportiva Arapiraquense da imprenditori e autorit\u00e0 cittadine, dopo che il precedente club della citt\u00e0, chiamato Ferrovi\u00e1rio de Arapiraca, era fallito. Ant\u00f4nio Pereira Rocha \u00e8 stato il primo presidente del club.\nNel 1953, l'ASA ha partecipato per la prima volta a una competizione professionistica, il Campionato Alagoano. L'ASA raggiunse la finale, ma il suo avversario, il Ferrovi\u00e1rio, si rifiut\u00f2 di giocare contro l'ASA, e cos\u00ec, l'ASA \u00e8 stato dichiarato campione dalla Federa\u00e7\u00e3o Alagoana de Futebol. Questo \u00e8 stato anche il primo titolo del club.\nIl 4 settembre 1977, il club ha cambiato denominazione con quella attuale, Agremia\u00e7\u00e3o Sportiva Arapiraquense.\nNel 1979, l'ASA ha partecipato al Campeonato Brasileiro S\u00e9rie A, terminando al 40\u00ba posto. A causa della buona stagione del club, \u00e8 stato soprannominato \"Fantasma dell'Alagoas\" (\"Fantasma das Alagoas\", in portoghese).\nNel 1982, il colore verde \u00e8 stato adottato come uno dei colori del club. Tuttavia, quel colore \u00e8 stato rapidamente scartato.\nNegli anni 2000, il club ha avuto molto successo nel campionato statale, vincendo la competizione nel 2000, nel 2001, nel 2003, e nel 2005. Nel 2000, l'ASA ha partecipato alla Copa Jo\u00e3o Havelange, venendo inserito nel \"Modulo Verde\" (che era l'equivalente della terza divisione in quella stagione). Il club \u00e8 stato eliminato al primo turno. Nel 2001, il club ha partecipato per la prima volta alla Coppa del Brasile. L'ASA \u00e8 stato eliminato al primo turno dal Vit\u00f3ria. Nel 2002, l'ASA ha partecipato di nuovo alla Coppa del Brasile. Al primo turno, il club ha sorprendentemente eliminato il Palmeiras, ma \u00e8 stato eliminato al secondo turno dal Confian\u00e7a. L'ASA \u00e8 stato finalista del Campeonato Brasileiro S\u00e9rie C nel 2009, perdendo la finale con l'Am\u00e9rica-MG.\nColori e simboli.\nColori.\nI colori del club sono il nero e il bianco, che sono gli stessi colori del defunto Ferrovi\u00e1rio de Arapiraca.\nSimboli ufficiali.\nInno.\nIl testo dell'inno ufficiale dell'ASA \u00e8 stato composto da Pedro de Fran\u00e7a Reys, e la musica da Jovelino Jos\u00e9 de Lima.\nMascotte.\nLa mascotte del club \u00e8 il personaggio Disney Macchia Nera. Che in Brasile \u00e8 noto come Mancha Negra.\nStrutture.\nStadio.\nL'ASA gioca le partite casalinghe all'Est\u00e1dio Municipal Coaracy da Mata Fonseca, che ha una capacit\u00e0 massima di posti."}
{"id": "2997731", "revid": "1543377", "url": "https://it.wikipedia.org/wiki?curid=2997731", "title": "Kl\u00e9la", "text": "Kl\u00e9la \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 14 nuclei abitati:"}
{"id": "2997732", "revid": "287204", "url": "https://it.wikipedia.org/wiki?curid=2997732", "title": "Klela", "text": ""}
{"id": "2997734", "revid": "1310927", "url": "https://it.wikipedia.org/wiki?curid=2997734", "title": "Sport Club Corinthians Alagoano", "text": "Lo Sport Club Corinthians Alagoano, noto anche semplicemente come Corinthians, \u00e8 stata una societ\u00e0 calcistica brasiliana con sede nella citt\u00e0 di Macei\u00f3, capitale dello stato dell'Alagoas.\nStoria.\nIl club \u00e8 stato fondato il 4 aprile 1991, ed il nome della societ\u00e0, il disegno dello stemma ed i colori sociali derivarono dal di San Paolo.\nQuattro anni dopo, nel 1995, il club ha partecipato alla seconda divisione del Campionato Alagoano, che il club ha vinto senza perdere una singola partita. Il club ottenne cos\u00ec il diritto di partecipare alla massima divisione statale dell'anno successivo, ma il consiglio di amministrazione decise di far rimanere la squadra nella seconda divisione statale.\nNel 1997 il club fece una partnership con il club portoghese del Benfica. Il club ha partecipato di nuovo alla seconda divisione del Campionato Alagoano. Il Corinthians Alagoano vinse tutte le partite, senza perdere una singola partita, e venne finalmente promosso nella massima divisione statale.\nNel 2000, il club, per la prima volta, ha partecipato a una competizione nazionale. Il Corinthians Alagoano fu inserito nel \"Modulo Verde\" (equivalente della terza divisione) della Copa Jo\u00e3o Havelange. Al primo turno, il club si \u00e8 qualificato posizionandosi al primo posto nel proprio gruppo. Tuttavia, \u00e8 stato eliminato al secondo turno. Nel 2001, il Corinthians Alagoano ha partecipato al Campeonato Brasileiro S\u00e9rie C. Il club termin\u00f2 la prima fase al primo posto nel proprio gruppo, ma tuttavia, fu eliminato alla seconda fase. L'anno successivo, nel 2002, dopo una pessima prestazione, il Corinthians \u00e8 stato eliminato alla prima fase del Campeonato Brasileiro S\u00e9rie C. Il Corinthians Alagoano ha partecipato di nuovo al campionato nel 2003. Il Corinthians Alagoano fu inserito in un gruppo che comprendeva, Botafogo-PB e Sousa, entrambe dello stato della Para\u00edba. Il club perse tutte e quattro le partite. Il Corinthians Alagoano ha anche partecipato alla Coppa del Brasile nello stesso anno, ma \u00e8 stato eliminato al primo turno dal Flamengo del Piau\u00ed.\nNel 2004, il Corinthians Alagoano ha vinto il campionato statale per la prima volta, dopo aver sconfitto il Coruripe in finale. Nello stesso anno, il club \u00e8 stato di nuovo eliminato alla prima fase del Campeonato Brasileiro S\u00e9rie C, terminando all'ultimo posto nel proprio gruppo.\nLogo e colori.\nIl club prende il nome dall'omonimo club dello stato di San Paolo. Anche il logo \u00e8 molto simile a quello del Corinthians di San Paolo.\nI colori ufficiali sono il nero, il bianco e il rosso.\nStadio.\nIl Corinthians Alagoano disputa le sue partite casalinghe nello stadio Nels\u00e3o, che pu\u00f2 contenere 10.000 spettatori.\nInno.\nL'inno del club \u00e8 stato creato da Antonio Guimar\u00e3es. \u00c8 stato cantato da Carlos Moura."}
{"id": "2997735", "revid": "36426", "url": "https://it.wikipedia.org/wiki?curid=2997735", "title": "Gerolamo della Rovere", "text": ""}
{"id": "2997739", "revid": "1543377", "url": "https://it.wikipedia.org/wiki?curid=2997739", "title": "Kofan (Mali)", "text": "Kofan \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 8 nuclei abitati:"}
{"id": "2997741", "revid": "125056372", "url": "https://it.wikipedia.org/wiki?curid=2997741", "title": "HMS Resolute (1850)", "text": "La HMS \"Resolute\" \u00e8 stata una nave della Royal Navy britannica, attrezzata per l'esplorazione polare, incagliatasi nei ghiacci dell'Artico nel 1854. Ritrovata e recuperata mesi dopo da una baleniera americana, la nave fu restituita alla Gran Bretagna nel 1856. Con il fasciame della nave furono realizzati diversi mobili tra cui una scrivania, la \"Resolute desk\", che nel 1880 la Regina Vittoria regal\u00f2 al Presidente degli Stati Uniti d'America e che da allora si trova nello Studio Ovale della Casa Bianca. \nStoria.\nLa nave era in origine un veliero civile, il \"Ptarmigan\", costruito sul Tyne e poi acquistato dalla Royal Navy il 21 febbraio 1850 e inizialmente posto in servizio come HMS \"Refuge\", ma rinominato HMS \"Resolute\" un mese dopo. La nave fu preparata per il servizio artico dal cantiere Blackwall Yard di Green, con legni di particolare resistenza, un sistema di riscaldamento interno e un orso polare come polena. La nave venne inquadrata in una flottiglia di esploratori polari costituita da due navi a vapore, HMS \"Pioneer\" e \"Intrepid\", mentre le altre quattro (HMS \"Resolute\", \"Assistance\", \"Enterprise\" e \"Investigator\") erano navi a vela.\nLe sei navi vennero inviate alla ricerca delle HMS \"Erebus\" e \"Terror\", ex bombarde inviate al comando di Sir John Franklin alla ricerca del passaggio a nord ovest e poi scomparse. In effetti solo la \"Enterprise\" trov\u00f2 alcune tracce delle navi, sotto forma di alcuni pezzi di legno sulla costa est dell'isola Victoria e fu l'unica nave a sopravvivere alla spedizione.\nQuando il ghiaccio si sciolse in primavera, la \"Resolute,\" senza equipaggio, inizi\u00f2 ad andare alla deriva verso sud, percorrendo pi\u00f9 di 1.600 chilometri e circa 7 gradi di latitudine, dove fu avvistata nel settembre 1855 nello stretto di Davis, al largo delle coste dell'isola di Baffin, dall'equipaggio della baleniera americana \"George Henry\" capitanata da James Buddington. \nVenne acquisita dalla US Navy nel 1855. Il senatore della Virginia James Mason present\u00f2 al Congresso degli Stati Uniti un disegno di legge per restaurare la \"Resolute\" e riportarla in Inghilterra come gesto di \"cortesia nazionale\" (gli Stati Uniti e la Gran Bretagna uscivano da un periodo di forti tensioni reciproche). La nave, acquistata dal Congresso per 40.000 $, fu restaurata e riportata in Inghilterra, dove arriv\u00f2 nel dicembre 1856. \nEra speranza di molti, soprattutto di Lady Jane Franklin, moglie del capitano Franklin, che il ritorno della \"Resolute\" avrebbe incentivato un'ulteriore spedizione di ricerca dell'equipaggio di Franklin, ma alla fine il progetto fu abbandonato. Solo Lady Franklin finanzi\u00f2 una spedizione privata che, nel 1859, in effetti trov\u00f2 le prove della morte dell'equipaggio e alcuni documenti. \nLa HMS \"Resolute\" torn\u00f2 in servizio nella Royal Navy per ventitr\u00e9 anni per poi essere dismessa e smantellata nel 1879.\nLe scrivanie Resolute.\nQuando venne messa in disarmo la regina Vittoria fece costruire, con i fasciami della nave, una scrivania, la \"Resolute desk\", che fu regalata al presidente degli Stati Uniti d'America Rutherford B. Hayes. Dall'amministrazione Kennedy si trova nello studio ovale della Casa Bianca, a Washington.\nCon il legno furono costruiti numerosi altri mobili, tra cui altre tre scrivanie realizzate da William Evenden. Una, pi\u00f9 piccola di quella regalata a Hayes, fu donata alla vedova di Henry Grinnell; un'altra e uno scrittoio furono tenuti dalla regina e posizionati rispettivamente nel castello di Windsor e nell'allora Yacht Reale della Famiglia Reale Britannica, la \"HMY Victoria and Albert II\"."}
{"id": "2997745", "revid": "1543377", "url": "https://it.wikipedia.org/wiki?curid=2997745", "title": "Kolokoba", "text": "Kolokoba \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 14 nuclei abitati:"}
{"id": "2997746", "revid": "287204", "url": "https://it.wikipedia.org/wiki?curid=2997746", "title": "Am\u00e9rica Futebol Clube (Manaus)", "text": "LAm\u00e9rica Futebol Clube, noto anche come Am\u00e9rica (AM) o Am\u00e9rica de Manaus, \u00e8 una societ\u00e0 calcistica brasiliana con sede nella citt\u00e0 di Manaus, capitale dello stato dell'Amazonas.\nStoria.\nIl club \u00e8 stato fondato come Am\u00e9rica Futebol Clube il 2 agosto 1939 dai fratelli Arthur e Amadeu Teixeira Alves, il nome del club \u00e8 un riferimento all'America Football Club di Rio de Janeiro. In un primo momento, il club era composto esclusivamente dagli studenti della scuola Don Bosco.\nL'Am\u00e9rica ha vinto quattro volte di fila il campionato statale, dal 1951 al 1954.\nNel 1981, l'Am\u00e9rica ha partecipato al Campeonato Brasileiro S\u00e9rie C, chiamato Ta\u00e7a de Bronze all'epoca. Il club \u00e8 stato eliminato alla prima fase dall'Izabelense, squadra dello stato del Par\u00e1.\nIl 14 maggio 2010, il club ha cambiato denominazione in Manaos Futebol Clube, per attirare la popolazione dello stato dell'Amazonas. I colori rosso e bianco furono sostituiti con il verde (rappresentante la Foresta Amazzonica), e il nero (rappresentante il fiume Rio Negro). Tuttavia, il 21 giugno 2010, il consiglio di amministrazione, a causa di mancati investimenti finanziari, ha deciso che la squadra torner\u00e0 a chiamarsi con il suo nome originale, ovvero Am\u00e9rica.\nNel 2010, \u00e8 stato finalista del Campeonato Brasileiro S\u00e9rie D, perdendo la finale per il titolo contro il Guarany de Sobral. Tuttavia, il club \u00e8 stato penalizzato di sei punti per aver schierato un giocatore irregolare, e per questo \u00e8 stato promosso il Joinville al posto dell'Am\u00e9rica."}
{"id": "2997750", "revid": "1543377", "url": "https://it.wikipedia.org/wiki?curid=2997750", "title": "Koumankou", "text": "Koumankou \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 4 nuclei abitati:"}
{"id": "2997756", "revid": "253269", "url": "https://it.wikipedia.org/wiki?curid=2997756", "title": "Jessica Collins (attrice 1971)", "text": "Biografia.\n\u00c8 anche celebre per essere apparsa come protagonista nel suo film di debutto \"Leprechaun 4 - Nello spazio\": ha poi lavorato in \"Prova a prendermi\".\nIl 2 novembre 1996 ha sposato Robert Tyler, suo partner in \"Quando si ama\". I due hanno divorziato nel 2002."}
{"id": "2997760", "revid": "1543377", "url": "https://it.wikipedia.org/wiki?curid=2997760", "title": "Kouoro", "text": "Kouoro \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 6 nuclei abitati:"}
{"id": "2997763", "revid": "124477491", "url": "https://it.wikipedia.org/wiki?curid=2997763", "title": "Don Bal\u00f3n", "text": "Don Bal\u00f3n \u00e8 una rivista sportiva digitale spagnola specializzata nel calcio spagnolo ed internazionale, originariamente pubblicata in forma cartacea, successivamente anche in digitale, dalla casa editrice Editorial Don Bal\u00f3n S.A. a partire dal 7 ottobre 1975. La redazione della rivista era ubicata a Barcellona.\nDal 1976 la rivista ha istituito il Premio Don Bal\u00f3n, assegnato annualmente ai migliori calciatori, allenatori ed arbitri del campionato spagnolo di calcio.\nLa rivista proponeva un elenco annuale di 100 giovani giocatori, che la redazione riteneva avessero un interessante potenziale.\nDal 1989 fa parte di European Sports Magazines, associazione europea di pubblicazioni legate al calcio.\nIl 6 settembre 2011 la rivista annuncia la sua chiusura dopo 36 anni nelle edicole, principalmente a causa dello scandalo che ha portato all'arresto e alla detenzione dell'editore principale, Rogelio Rengel.\nDal 18 marzo 2015 Don Bal\u00f3n ricomincia le pubblicazioni in forma esclusivamente digitale."}
{"id": "2997765", "revid": "729019", "url": "https://it.wikipedia.org/wiki?curid=2997765", "title": "IKAROS", "text": "IKAROS (acronimo di Interplanetary Kite-craft Accelerated by Radiation Of the Sun) \u00e8 una sonda spaziale giapponese, la prima in assoluto ad aver usato come sistema di propulsione con successo una vela solare, che lo ha portato fino a Venere.\nLa sonda, montata su un vettore H-IIA della Japan Aerospace Exploration Agency (JAXA), \u00e8 stata lanciata il 20 maggio 2010.\nScopi.\nLa missione spaziale IKAROS \u00e8 la prima astronave al mondo a usare la vela solare come propulsore principale. \u00c8 progettata con lo scopo di mettere alla prova quattro punti chiave della tecnologia spaziale:\nLa missione comprende anche l'investigazione su aspetti dello spazio interplanetario, come il vento solare e la polvere cosmica.\nMissione.\nLa sonda, montata su un vettore H-IIA della Japan Aerospace Exploration Agency (JAXA) insieme alla sonda Akatsuki, \u00e8 stata lanciata il 20 maggio 2010.\nLa vela ha completato con successo il suo dispiegamento il 10 giugno 2010. La sonda conteneva due fotocamere eiettabili, DCAM1 e DCAM2, per visualizzare l'andamento della vela dall'esterno. La sonda ha accelerato e si \u00e8 orientata con successo verso Venere, che ha raggiunto con successo l'8 dicembre dello stesso anno. Nel dicembre 2010 tutti gli scopi primari della missione erano stati portati a termine, tuttavia la missione \u00e8 stata prolungata per collaudare l'innovativo sistema a vele. Nel 2015, essa sta orbitando intorno al sole, e si trova a circa 120 milioni di chilometri da noi.\nProgetto.\nLa vela quadra, dispiegata con un movimento rotatorio, ha una diagonale di 20 metri ed \u00e8 costituita da un foglio di Poliimmide spesso . Nella vela \u00e8 incorporato un pannello fotovoltaico a film sottile. Nella vela sono inoltre incorporati otto pannelli a cristalli liquidi, la cui riflettanza pu\u00f2 essere modulata per controllare l'assetto. La vela contiene anche otto rilevatori di polvere cosmica come parte del carico a fini scientifici.\nSviluppi futuri.\nSe la missione IKAROS sar\u00e0 coronata da successo, essa sar\u00e0 seguita da un nuovo tentativo, che far\u00e0 uso di una vela da 50 m, progettata per condurre una sonda fino a Giove e ai suoi asteroidi troiani, nel corso della stessa decade."}
{"id": "2997769", "revid": "729019", "url": "https://it.wikipedia.org/wiki?curid=2997769", "title": "Lobougoula", "text": "Lobougoula \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 35 nuclei abitati:"}
{"id": "2997772", "revid": "1543377", "url": "https://it.wikipedia.org/wiki?curid=2997772", "title": "Miniko", "text": "Miniko \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 6 nuclei abitati:"}
{"id": "2997774", "revid": "1494169", "url": "https://it.wikipedia.org/wiki?curid=2997774", "title": "Miria", "text": ""}
{"id": "2997775", "revid": "32786883", "url": "https://it.wikipedia.org/wiki?curid=2997775", "title": "Europei di calcio 2012", "text": ""}
{"id": "2997779", "revid": "599013", "url": "https://it.wikipedia.org/wiki?curid=2997779", "title": "Mario Ardissone", "text": "Carriera.\nClub.\nLa Pro Belvedere lo ricorda come un giocatore del proprio vivaio.\nMilit\u00f2 nella Pro Vercelli per sedici stagioni consecutive. Nella stagione 1923-1924 fu il sesto miglior cannoniere del gruppo B della Divisione Nord del campionato.\nNel 1928, dal 23 luglio al 13 settembre partecipa con la squadra del Brescia alla tourn\u00e9e in terra americana, disputando sette incontri e realizzando una rete..\nNazionale.\nDebutt\u00f2 in il 20 gennaio 1924 nella sconfitta a Genova degli Azzurri contro l' per 0-4, disputando la seconda ed ultima gara il 6 aprile 1924 nella sconfitta della Nazionale italiana a Budapest contro l' per 1-7. Partecip\u00f2 alle Olimpiadi estive del 1924.\nMorte.\nMor\u00ec a 74 anni dopo una lunga malattia."}
{"id": "2997783", "revid": "1543377", "url": "https://it.wikipedia.org/wiki?curid=2997783", "title": "Miria (Mali)", "text": "Miria \u00e8 un comune rurale del Mali facente parte del circondario di Sikasso, nella regione omonima."}
{"id": "2997790", "revid": "149727", "url": "https://it.wikipedia.org/wiki?curid=2997790", "title": "Ronchi di Monfalcone", "text": ""}
{"id": "2997791", "revid": "1543377", "url": "https://it.wikipedia.org/wiki?curid=2997791", "title": "Missirikoro", "text": "Missirikoro \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 8 nuclei abitati:"}
{"id": "2997793", "revid": "149727", "url": "https://it.wikipedia.org/wiki?curid=2997793", "title": "Fogliano di Monfalcone", "text": ""}
{"id": "2997800", "revid": "1543377", "url": "https://it.wikipedia.org/wiki?curid=2997800", "title": "N'Tjikouna", "text": "N'Tjikouna \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 5 nuclei abitati:"}
{"id": "2997801", "revid": "86343", "url": "https://it.wikipedia.org/wiki?curid=2997801", "title": "Ntjikouna", "text": ""}
{"id": "2997802", "revid": "228587", "url": "https://it.wikipedia.org/wiki?curid=2997802", "title": "Capriva", "text": ""}
{"id": "2997803", "revid": "400694", "url": "https://it.wikipedia.org/wiki?curid=2997803", "title": "Foot Ball Club Torino 1915-1916", "text": "Questa voce raccoglie le informazioni riguardanti il Foot Ball Club Torino nelle competizioni ufficiali della stagione 1915-1916."}
{"id": "2997807", "revid": "1543377", "url": "https://it.wikipedia.org/wiki?curid=2997807", "title": "Natien", "text": "Natien \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 8 nuclei abitati:"}
{"id": "2997810", "revid": "7", "url": "https://it.wikipedia.org/wiki?curid=2997810", "title": "Padre Agostino Gemelli", "text": ""}
{"id": "2997813", "revid": "1543377", "url": "https://it.wikipedia.org/wiki?curid=2997813", "title": "Ni\u00e9na", "text": "Ni\u00e9na \u00e8 un comune rurale del Mali facente parte del circondario di Sikasso, nella regione omonima."}
{"id": "2997814", "revid": "287204", "url": "https://it.wikipedia.org/wiki?curid=2997814", "title": "Niena", "text": ""}
{"id": "2997815", "revid": "765341", "url": "https://it.wikipedia.org/wiki?curid=2997815", "title": "Gerry Weber Open 2010 - Doppio", "text": "Il doppio del Gerry Weber Open 2010 \u00e8 stato un torneo di tennis facente parte dell'ATP World Tour 2010.\nChristopher Kas e Philipp Kohlschreiber erano i detentori del titolo, ma hanno perso ai quarti di finale contro Franti\u0161ek \u010cerm\u00e1k e Michal Merti\u0148\u00e1k."}
{"id": "2997816", "revid": "110157", "url": "https://it.wikipedia.org/wiki?curid=2997816", "title": "Guacharaca", "text": "La Guacharaca \u00e8 uno strumento musicale a percussione, generalmente costituito da due parti: la principale possiede una forma cilindrica, simile a quella di una canna, che viene ricavata dal fusto di un piccolo albero di palme.\nQuesta ha una superficie corrugata mediante bande incise che ne seguono il profilo circolare, ed \u00e8 intagliata con una lavorazione a forma di canoa. Il secondo componente, un piccolo pettine (o forchetta) costituito da filo di ferro duro con un manico di legno, \u00e8 utilizzato per sfregare la superficie corrugata del componente principale.\nCostruita usando il fusto di una piccola pianta sul quale si intagliano delle bande che, sfregate, producono un suono particolare.\nLa guacharaca ha lo spessore di un manico di scopa e pu\u00f2 essere tanto lunga quanto un violino, strumento con il quale \u00e8 accomunata dalla postura per suonarla.\nL'utilizzo avviene raschiando il pettine lungo la superficie del corpo principale, ricavando un caratteristico suono \u201cgraffiato\u201d.\nStoria.\nLa Guacharaca fu inventata dai nativi americani, appartenenti alla cultura di Tairona nella regione della Sierra Nevada de Santa Marta, in Colombia, come uno strumento per simulare il suono del canto dell'uccello chiamato appunto guacharaca (in latino \"Ortalis ruficauda\")\nDopo la colonizzazione e in seguito all'influenza della cultura spagnola, a partire dalla seconda met\u00e0 del XX secolo venne adattata in base a nuove influenze, dando vita ad una nuova forma di fusione musicale chiamata Vallenato. A tal riguardo, dal 1968, si svolge con cadenza annuale il \"Festival de la Leyenda Vallenata\" nel periodo compreso tra la fine di aprile e l'inizio di maggio, nel quale si esibiscono i migliori esponenti del genere."}
{"id": "2997817", "revid": "1543377", "url": "https://it.wikipedia.org/wiki?curid=2997817", "title": "Nongo-Souala", "text": "Nongo-Souala, o anche Nongon Souala, \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 4 nuclei abitati:"}
{"id": "2997818", "revid": "86343", "url": "https://it.wikipedia.org/wiki?curid=2997818", "title": "Nongo Souala", "text": ""}
{"id": "2997819", "revid": "86343", "url": "https://it.wikipedia.org/wiki?curid=2997819", "title": "Nongon Souala", "text": ""}
{"id": "2997821", "revid": "228587", "url": "https://it.wikipedia.org/wiki?curid=2997821", "title": "Hockey Club Asiago 2009-2010", "text": "Questa pagina contiene i dati relativi alla stagione hockeystica 2009-2010 della societ\u00e0 di hockey su ghiaccio HC Asiago.\nRoster.\nAllenatore.\nJohn Harrington (dalla finale scudetto John Tucker a causa dell'impegno con la nazionale slovena di coach John Harringhton)"}
{"id": "2997825", "revid": "7", "url": "https://it.wikipedia.org/wiki?curid=2997825", "title": "Storie della Camorra", "text": ""}
{"id": "2997827", "revid": "149727", "url": "https://it.wikipedia.org/wiki?curid=2997827", "title": "Volosca-Abbazia", "text": ""}
{"id": "2997828", "revid": "1543377", "url": "https://it.wikipedia.org/wiki?curid=2997828", "title": "Pimperna", "text": "Pimperna \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 11 nuclei abitati:"}
{"id": "2997829", "revid": "1564499", "url": "https://it.wikipedia.org/wiki?curid=2997829", "title": "Ceglie (disambigua)", "text": ""}
{"id": "2997832", "revid": "149727", "url": "https://it.wikipedia.org/wiki?curid=2997832", "title": "\u010celje", "text": ""}
{"id": "2997833", "revid": "32787626", "url": "https://it.wikipedia.org/wiki?curid=2997833", "title": "Formalhaut", "text": ""}
{"id": "2997835", "revid": "729019", "url": "https://it.wikipedia.org/wiki?curid=2997835", "title": "Sanzana", "text": "Sanzana \u00e8 un comune rurale del Mali facente parte del circondario di Sikasso, nella regione omonima.\nIl comune \u00e8 composto da 8 nuclei abitati:"}
{"id": "2997836", "revid": "247222", "url": "https://it.wikipedia.org/wiki?curid=2997836", "title": "Nicolette (Nicolette Larson)", "text": "Nicolette \u00e8 l'album di debutto della cantante statunitense Nicolette Larson (1952 - 1997), pubblicato nel 1978 su etichetta Warner Bros. Records.\nL'album, prodotto da Ted Templeman, contiene dieci brani, tra cui alcune delle canzoni pi\u00f9 famose della cantante, come \" Lotta Love \" (cover di successo dell'omonimo brano di Neil Young e primo singolo della Larson) e \" Rhumba Girl \".\nL'album ha avuto varie riedizioni in CD (nel 1998, 1999, 2003 e 2005), pubblicate da diverse etichette discografiche (Warner Bros. Records, WEA e Rhino Records)."}
{"id": "2997840", "revid": "92723", "url": "https://it.wikipedia.org/wiki?curid=2997840", "title": "Kazakhstan", "text": ""}
{"id": "2997842", "revid": "365417", "url": "https://it.wikipedia.org/wiki?curid=2997842", "title": "Foot Ball Club Torino 1919-1920", "text": "Questa voce raccoglie le informazioni riguardanti il Foot Ball Club Torino nelle competizioni ufficiali della stagione 1919-1920."}
{"id": "2997848", "revid": "1573940", "url": "https://it.wikipedia.org/wiki?curid=2997848", "title": "Palazzo Lloyd", "text": "Il Palazzo Lloyd (\"Palatul Lloyd\") \u00e8 un edificio storico di \"Pia\u0163a Victoriei\" (Piazza della Vittoria) di Timi\u0219oara. Fu costruito tra il 1910 e il 1912 su progetto dell'architetto Leopold Baumhorn. L'architettura \u00e8 in stile eclettico con influenze secessione. Ha ospitato la Borsa Agricola. Attualmente ospita il Rettorato dell'Universit\u00e0 Politecnica di Architettura di Timi\u0219oara. Al piano terra funziona ancora oggi il ristorante Lloyd."}
{"id": "2997850", "revid": "228446", "url": "https://it.wikipedia.org/wiki?curid=2997850", "title": "Alleanza franco-piemontese", "text": ""}
{"id": "2997857", "revid": "110157", "url": "https://it.wikipedia.org/wiki?curid=2997857", "title": "Il marchese di Pontanges", "text": "Il marchese di Pontanges \u00e8 un romanzo di Delphine Gay de Girardin, edito nel 1835 per le edizioni Librairie de Dumont di Parigi.\nTrama.\nAmbientato tra Parigi e Pontanges, ne sono protagonisti Lionel de Marny e la marchesa di Pontanges. La nobildonna si dedica con sincera devozione al marito, il folle Amaury, che vive recluso da anni nella biblioteca del castello di Pontanges. La visita di Lionel, che abita a Parigi, sconvolge la vita della Marchesa introducendovi, per la prima volta, la passione."}
{"id": "2997861", "revid": "580", "url": "https://it.wikipedia.org/wiki?curid=2997861", "title": "Hockey Club Asiago 2008-2009", "text": "Questa pagina contiene i dati relativi alla stagione hockeystica 2008-2009 della societ\u00e0 di hockey su ghiaccio HC Asiago.\nRoster.\nAllenatore.\nJames Camazzola"}
{"id": "2997862", "revid": "64860", "url": "https://it.wikipedia.org/wiki?curid=2997862", "title": "Live Arena di Verona - Sold Out", "text": "Live Arena di Verona - Sold Out \u00e8 il 28\u00ba album di Patty Pravo, pubblicato dalla casa discografica Edel Music nel febbraio 2009.\nIl disco.\nDocumenta il concerto tenuto all'Arena di Verona il 18 settembre 2008.\nL'album \u00e8 stato pubblicato, dopo la partecipazione della Pravo al Festival di Sanremo 2009 col brano \"E io verr\u00f2 un giorno l\u00e0\" del giovane Andrea Cutri.\nOltre all'inedito sanremese, l'album contiene, come ultima traccia del secondo cd, una reinterpretazione del brano \"E mi manchi tanto\" degli Alunni del Sole con cui Patty Pravo si esibisce, per la prima volta, proprio all'Arena di Verona.\n\"Goodbye my love\", scritto da Mango, avrebbe dovuto far parte di un album della Pravo mai pubblicato dopo la rescissione del contratto con la sua casa discografica nel 1987, a seguito di strascichi giudiziari dovuti ad accuse di plagio. Il brano \u00e8 gi\u00e0 stato interpretato dalla cantante durante il \"Contatto\" tour dello stesso anno. Sempre nel 1987, Mango, con un testo diverso, lo ripropone con il titolo di \"Stella del nord\", contenuto nell'album \"Adesso\"."}
{"id": "2997863", "revid": "101175", "url": "https://it.wikipedia.org/wiki?curid=2997863", "title": "Proton V5", "text": ""}
{"id": "2997864", "revid": "33751", "url": "https://it.wikipedia.org/wiki?curid=2997864", "title": "Amnokgang Sports Club", "text": "L'Amrokgang Sports Club (\"cor.\" \uc555\ub85d\uac15\uccb4\uc721\ub2e8) \u00e8 una societ\u00e0 calcistica nordcoreana con sede a Pyongyang.\nOrganico.\n\"Aggiornato al 2017\""}
{"id": "2997868", "revid": "287204", "url": "https://it.wikipedia.org/wiki?curid=2997868", "title": "Windows Home Server 2011", "text": "Windows Home Server 2011, nome in codice \"Vail\", \u00e8 un sistema operativo server sviluppato da Microsoft dopo il successo del suo predecessore Windows Home Server. Designato per utenze casalinghe o piccoli uffici, Windows Home Server 2011 \u00e8 progettato per agevolare le famiglie nelle attivit\u00e0 di backup, organizzazione e accesso a file e dati. \u00c8 stato pubblicato il 6 aprile 2011 seguito dal rilascio del Power Pack 3 per il suo predecessore, Windows Home Server. Windows Home Server 2011 \u00e8 l'ultima release di Windows Home Server e verr\u00e0 succeduto da Windows Server 2012 Essential.\nWindows Home Server 2011 \u00e8 basato sul codice di Windows Server 2008 R2 e Windows 7 e richiede una CPU x68-64 (64 Bit), mentre il predecessore funziona sulla vecchia architettura IA-32 (32 Bit). Il sistema operativo \u00e8 fornito della medesima interfaccia grafica introdotta con il nuovo Windows 7, ma l'utilizzo \u00e8 maggiormente orientato per la gestione dei server.\nFunzionalit\u00e0.\nWindows Home Server 2011 include funzionalit\u00e0 di intrattenimento aggiuntive, e ha la possibilit\u00e0 di aggiungere caratteristiche e funzionalit\u00e0 tramite un app store, tra cui funzionalit\u00e0 multimediali basate sul web.\nRimozione di Driver Extender.\nIl 23 Novembre 2010, Microsoft annuncia che Drive Extender sarebbe stato rimosso in Windows Home Server 2011. Questo annuncio ha portato a \"stupore e indignazione\" da parte di utenti e tester. Le critiche della rimozione di Drive Extender sono principalmente collegate al fatto che \u00e8 vista come una funzionalit\u00e0 chiave di Windows Home Server e una ragione chiave per l'adozione di quest'ultimo."}
{"id": "2997871", "revid": "339392", "url": "https://it.wikipedia.org/wiki?curid=2997871", "title": "Windows Vail", "text": ""}
{"id": "2997874", "revid": "486946", "url": "https://it.wikipedia.org/wiki?curid=2997874", "title": "Ophrys gracilis", "text": ""}
{"id": "2997875", "revid": "1543377", "url": "https://it.wikipedia.org/wiki?curid=2997875", "title": "Gerry Weber Open 2003", "text": "Il Gerry Weber Open 2003 \u00e8 stato un torneo di tennis giocato sull'erba.\n\u00c8 stata l'11\u00aa edizione del Gerry Weber Open,\nche fa parte della categoria International Series nell'ambito dell'ATP Tour 2003.\nSi \u00e8 giocato al Gerry Weber Stadion di Halle in Germania, dal 9 al 15 giugno 2003.\nCampioni.\nSingolare.\n Roger Federer ha battuto in finale Nicolas Kiefer, 6\u20131, 6\u20133\nDoppio.\n Jonas Bj\u00f6rkman / Todd Woodbridge hanno battuto in finale Martin Damm / Cyril Suk, 6-3, 6\u20134"}
{"id": "2997877", "revid": "170423", "url": "https://it.wikipedia.org/wiki?curid=2997877", "title": "Brad Kahlefeldt", "text": ""}
{"id": "2997878", "revid": "124383629", "url": "https://it.wikipedia.org/wiki?curid=2997878", "title": "Bradley Kahlefeldt", "text": "Carriera.\nSoprannominato \"Sticky\", nasce nel 1979 a Temora, Nuovo Galles del Sud (Australia), da genitori maratoneti.\nVince giovanissimo i mondiali di triathlon del 2002, categoria under 23, a Cancun (Messico) con quasi un 1'30\" di vantaggio sullo svizzero Sven Riederer e sul britannico Stuart Hayes.\nBrad raggiunge i posti alti della classifica in gare \u00c9lite di coppa del mondo gi\u00e0 nel 2003, con il terzo posto a Nizza e ad Amburgo.\nNel 2004 si aggiudica per la prima volta i Campionati di triathlon di Oceania a Devonport.\nAi mondiali di Gamag\u014dri del 2005, ottiene un brillante 3\u00ba posto assoluto, qualche manciata di secondi dietro al vincitore di giornata, suo connazionale, Peter Robertson e allo svizzero Reto Hug, che lo inserisce di diritto tra i migliori triatleti del campus.\nNel 2006 ha vinto 4 gare di coppa del mondo (Tiszaujvaros, Salford, Richards Bay e Doha) ed \u00e8 arrivato 3\u00ba assoluto ad Amburgo. A Geelong vince nuovamente i campionati di Oceania con un tempo di 01:51:12. La vittoria pi\u00f9 prestigiosa dell'anno la ottiene, tuttavia, ai Giochi del Commonwealth di Melbourne, sorprendendo pi\u00f9 esperti triatleti del calibro di Bevan Docherty e Peter Robertson. Alla fine dell'anno sar\u00e0 primo nel ranking mondiale, 4\u00b0 in quello di coppa del mondo e verr\u00e0 eletto \"\"Triathleta dell'anno\" in Australia e \"Atleta dell'anno\"\" nel Nuovo Galles del Sud.\nNel 2007 Brad ha vinto la gara di coppa del mondo di Mooloolaba, mentre \u00e8 arrivato terzo a Kitzbuhel e a Lisbona. Tuttavia nello stesso anno sale di nuovo sul podio ai mondiali di Amburgo e si laurea per la terza volta Campione di Oceania vincendo la gara di Geelong davanti a Courtney Atkinson e al neozelandese Bevan Docherty.\nNel 2008 ha vinto la medaglia d'argento a tre gare di coppa del mondo (Tiszaujvaros, New Plymouth e Mooloolaba). Alle Olimpiadi di Pechino non va oltre un 16\u00ba posto assoluto.\nRisultati di maggior spessore arrivano nel 2009, quando vince l'argento a due gare della serie dei campionati del mondo di triathlon (Tongyeong e Amburgo), si laurea per la quarta volta campione di Oceania ed \u00e8 arrivato terzo alla gara di coppa di Mooloolaba.\nNel 2010 ha vinto la gara di coppa del mondo di Mooloolaba ed \u00e8 arrivato 3\u00ba alla gara della serie dei campionati del mondo di triathlon di Seul."}
{"id": "2997881", "revid": "486946", "url": "https://it.wikipedia.org/wiki?curid=2997881", "title": "Ophrys picta", "text": ""}
{"id": "2997889", "revid": "765341", "url": "https://it.wikipedia.org/wiki?curid=2997889", "title": "Huysum (famiglia)", "text": "Van Huysum o van Huijsum fu una famiglia di artisti olandesi.\nIl primo membro della famiglia di cui si ha notizia \u00e8 Caspar (nato nel 1648), pittore ed incisore a Leeuwarden, la cui unica opera sopravvissuta \u00e8 l'incisione di un ritratto del prete, A.G.van Velsen. Suo fratello minore Justus dipingeva differenti soggetti: ritratti, marine, paesaggi, soggetti storici e battaglie.\nIl pittore pi\u00f9 famoso della famiglia \u00e8 Jan van Huysum, figlio di Justus, uno dei pi\u00f9 importanti esponenti della pittura floreale olandese del XVIII secolo. Anche tre dei suoi nove fratelli erano pittori: Justus, disegnatore e pittore di battaglie, Jacob, anch'egli pittore di fiori ed emulo di Jan e Michiel, pittore di paesaggi arcadici e nature morte con frutta e fiori ad acquerello.\nTra gli artisti della famiglia \u00e8 annoverata anche una donna, Maria van Huysum, probabilmente figlia di Jan, di cui sono rimasti alcuni disegni, pittrice di soggetti storici."}
{"id": "2997891", "revid": "339392", "url": "https://it.wikipedia.org/wiki?curid=2997891", "title": "Efebo vescovo di Napoli", "text": ""}
{"id": "2997893", "revid": "33751", "url": "https://it.wikipedia.org/wiki?curid=2997893", "title": "Sobaeksu Sports Club", "text": "Il Sobaeksu Sports Club (\"cor.\" \uc18c\ubc31\uc218\uccb4\uc721\ub2e8) \u00e8 una societ\u00e0 calcistica nordcoreana con sede a Kaes\u014fng."}
{"id": "2997897", "revid": "1935652", "url": "https://it.wikipedia.org/wiki?curid=2997897", "title": "Luigi Moretti (arcivescovo)", "text": "Biografia.\nNasce a Cittareale, in provincia e diocesi di Rieti, il 7 febbraio 1949.\nFormazione e ministero sacerdotale.\nNel 1960 entra nel Pontificio Seminario Romano Minore dove consegue la maturit\u00e0 classica nel 1968 per poi passare al Pontificio Seminario Romano Maggiore.\nOrdinato sacerdote per la diocesi di Roma il 30 novembre 1974 dal cardinale vicario Ugo Poletti, a partire da quel momento presta servizio presso il Pontificio Seminario Romano Maggiore come assistente, incarico svolto fino al 1978. Insegnando teologia morale fondamentale presso la facolt\u00e0 teologica \"San Bonaventura\" e l'istituto \"Regina mundi\" dal 1976 al 1980, \u00e8 dal 1978 al 1983 vicario parrocchiale della chiesa di Santa Lucia in Roma per volont\u00e0 del cardinale vicario Ugo Poletti.\nDopo che dal 1983 al 1991 ha lavorato lavora presso l'Ufficio Amministrativo della diocesi di Roma, \u00e8 direttore dell'Ufficio Tecnico e segretario responsabile dell'Opera Romana per la Preservazione della Fede e la Provvista di nuove Chiese della diocesi di Roma dal 1991.\nNel 1988 papa Giovanni Paolo II lo nomina cappellano di Sua Santit\u00e0. Il 7 dicembre 1993 lo stesso papa gli affida il compito di segretario generale del Vicariato Romano e il 12 dicembre successivo riceve il titolo di prelato d'onore di Sua Santit\u00e0.\nPresidente dell'Opera Mater Ecclesiae dal 1995 al 2000, \u00e8 membro del Consiglio di presidenza dell'Opera romana pellegrinaggi dal 22 febbraio 1995 per volont\u00e0 del cardinale Camillo Ruini.\nGi\u00e0 presidente del Comitato romano per il Giubileo del 2000, \u00e8 membro della delegazione italiana nella commissione mista per il giubileo dal 10 giugno 1995.\nIl 1 febbraio 1996 il cardinale Camillo Ruini lo chiama a guidare il Centro diocesano per la pastorale della famiglia.\nMinistero episcopale.\nDal 3 luglio 1998 per volont\u00e0 di papa Giovanni Paolo II \u00e8 vescovo titolare di Mopta, conservando il titolo di prelato segretario generale del vicariato di Roma, e gli viene affidato anche l'incarico di vescovo ausiliare per il settore Centro.\n\u00c8 ordinato vescovo nella Papale Arcibasilica Lateranense il 12 settembre 1998 dal cardinale vicario Camillo Ruini, coconsacranti l'arcivescovo Cesare Nosiglia e il vescovo Clemente Riva.\nIl 12 luglio 2000 riceve la nomina ad assistente ecclesiastico del Pio sodalizio dei Piceni e dal 31 gennaio 2001 \u00e8 membro del comitato della fondazione di religione e culto Guido e Bice Schillaci Ventura.\nMembro del Consiglio diocesano per gli affari economici della diocesi di Roma, \u00e8 anche presidente della Commissione Famiglia e Vita della Conferenza episcopale laziale e assistente ecclesiastico nazionale dell'Unione Nazionale Italiana Trasporto Ammalati a Lourdes e Santuari Internazionali.\nIl 17 ottobre 2003 viene promosso arcivescovo e nominato vicegerente della diocesi di Roma.\nIl 10 giugno 2010 papa Benedetto XVI lo chiama a succedere a Gerardo Pierro, dimessosi per raggiunti limiti di et\u00e0, nella carica di arcivescovo metropolita di Salerno-Campagna-Acerno.\nDurante il suo episcopato in Campania, \u00e8 delegato per i beni ecclesiastici e l'edilizia di culto della Conferenza episcopale campana.\nIl 18 dicembre 2018, dopo una scelta ponderata, annuncia le sue dimissioni da arcivescovo di Salerno-Campagna-Acerno per motivi di salute, dimissioni che il 4 maggio 2019 papa Francesco accoglie. Egli infatti fu vittima prima della labirintite e poi della sindrome di Meni\u00e8re, causa di perdite di equilibrio e svenimenti improvvisi. Viene chiamato a succedergli Andrea Bellandi, vicario generale dell'arcidiocesi di Firenze.\nSuccessivamente continua a vivere a Salerno e a professare nella parrocchia di San Giuseppe Lavoratore, nel cuore della citt\u00e0.\nNel marzo 2020 ha dichiarato di essere guarito dal linfoma di Hodgkin, diagnosticatogli ad agosto dell'anno precedente e per il quale aveva subito iniziato un ciclo di chemioterapia.\nAraldica.\nLo stemma scelto dall'arcivescovo Moretti \u00e8 di colore rosso, attraversato da una banda ondata, con in alto una colomba ad ali spiegate e in basso una stella ad otto punte (il tutto in oro).\nIl rosso dello scudo indica la fede, attraversata dalla grazia, rappresentata dalla banda ondata. La colomba indica lo Spirito Santo, che guida il cammino di un vescovo; la stella ad otto punte indica, invece, Maria, madre della Chiesa.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2997900", "revid": "767487", "url": "https://it.wikipedia.org/wiki?curid=2997900", "title": "Tiberiu Popoviciu", "text": "Ultim\u00f2 il liceo ad Arad (Collegio Nazionale \"Moise Nicoar\u0103\"), per poi iscriversi alla Facolt\u00e0 di Scienza di Bucarest. Nel 1946 fu nominato professore all'Universit\u00e0 di Cluj (analisi matematica). Gli si deve la formulazione della Diseguaglianza di Popoviciu."}
{"id": "2997908", "revid": "580", "url": "https://it.wikipedia.org/wiki?curid=2997908", "title": "Hockey Club Asiago 2007-2008", "text": "Questa pagina contiene i dati relativi alla stagione hockeystica 2007-2008 della societ\u00e0 di hockey su ghiaccio HC Asiago.\nRoster.\nAllenatore.\nJames Camazzola"}
{"id": "2997909", "revid": "7", "url": "https://it.wikipedia.org/wiki?curid=2997909", "title": "Storie di camorra", "text": ""}
{"id": "2997912", "revid": "212348", "url": "https://it.wikipedia.org/wiki?curid=2997912", "title": "Colorado 14ers 2007-2008", "text": "La stagione 2007-08 dei Colorado 14ers fu la 2\u00aa nella NBA D-League per la franchigia.\nI Colorado 14ers arrivarono secondi nella \"Southwest Division\" con un record di 29-21. Nei play-off persero nei quarti di finale con i Los Angeles D-Fenders (1-0)."}
{"id": "2997913", "revid": "228587", "url": "https://it.wikipedia.org/wiki?curid=2997913", "title": "Jericho", "text": "Jericho nome in lingua inglese della citt\u00e0 di Gerico, pu\u00f2 riferirsi a:"}
{"id": "2997915", "revid": "2014155", "url": "https://it.wikipedia.org/wiki?curid=2997915", "title": "Sofia di Sassonia-Coburgo-Saalfeld", "text": "Biografia.\nInfanzia.\nSofia era la primogenita dei dieci figli del duca Francesco Federico di Sassonia-Coburgo-Saalfeld, e della sua seconda moglie la principessa Augusta di Reuss-Ebersdorf.\nFu sorella maggiore del re Leopoldo I del Belgio e zia sia della regina Vittoria del Regno Unito che del marito di lei, il principe consorte Alberto di Sassonia-Coburgo-Gotha.\nMatrimonio.\nSofia aveva un rapporto particolarmente stretto con sua sorella Antonietta ed entrambe frequentavano spesso lo Schloss Fantaisie, un santuario di emigranti francesi. Fu l\u00ec che incontr\u00f2 il suo futuro marito, il conte Emanuele di Mensdorff-Pouilly, figlio di Alberto Luigi di Pouilly (1731-1795) e di Maria Antonietta di Custine (1746-1800). La coppia si spos\u00f2 il 23 febbraio del 1804, nella citt\u00e0 di Coburgo. \nNel 1806 suo marito si trovava a Saalfeld, una residenza secondaria della corte di Coburgo. Pertanto, \u00e8 stato possibile per lui aver partecipato alla battaglia di Saalfeld, dove recuper\u00f2 le spoglie del principe Luigi Ferdinando di Prussia dal campo di battaglia e ha protetto la residenza del padre e della famiglia di Sofia contro l'arroganza delle truppe francesi.\nDal 1824 al 1834 visse a Magonza, dove suo marito era un comandante della fortezza federale; qui veniva generalmente chiamata \"Principessa\". Era attiva come scrittrice e nel 1830 pubblic\u00f2 la sua romantica raccolta di fiabe, \"M\u00e4hrchen und Erz\u00e4hlungen\".\nMorte.\nMor\u00ec il 9 luglio 1835 a Tuschimitz. Fu sepolta nel parco di Schloss Preitenstein, la residenza della famiglia Mensdorff-Pouilly.\nDiscendenza.\nSofia e Emanuele di Mensdorff-Pouilly ebbero i seguenti figli:"}
{"id": "2997916", "revid": "1305772", "url": "https://it.wikipedia.org/wiki?curid=2997916", "title": "Bump 'n' Jump", "text": "Bump 'n' Jump, uscito anche come Burnin' Rubber, \u00e8 un videogioco arcade di guida automobilistica presentato nel 1982 dalla Data East Corporation per il DECO Cassette System. \nIl videogioco fu prodotto lo stesso anno anche dalla Bally Midway come \"Bump 'n' Jump\" e da Nihon Bussan/AV Japan come \"Burnin' Rubber\".\nTrama.\nIn \"Bump 'n' Jump\", la ragazza del protagonista \u00e8 stata rapita dalla \"Black Army Corps\". Bisogner\u00e0 correre una gara automobilistica per salvarla. \nModalit\u00e0 di gioco.\nL'obiettivo \u00e8 quello di guidare la propria auto dall'inizio del livello fino alla fine evitando i veicoli nemici. Il videogioco \u00e8 a scorrimento verticale e la velocit\u00e0 di gioco \u00e8 molto elevata, bisogna arrivare alla fine del tracciato senza limite di tempo o posizione. I tracciati possibili dichiarati nella versione arcade sono 32, con quattro diversi temi stagionali che si ripetono nello stesso ordine.\nDurante la gara sono presenti altre macchine di vario tipo e potranno, urtandola, buttare fuori strada la macchina del giocatore il quale, a sua volta, pu\u00f2 spingerle fuori strada. Di tanto in tanto si incontreranno vari corsi d'acqua o asperit\u00e0 sul tracciato, superabili effettuando un salto; manovra consentita se si raggiungono le 100 miglia orarie (160 km/(h circa), con la scritta \"Jump OK!\" che confermer\u00e0 la possibilit\u00e0 di saltare. Inoltre un segnale di pericolo avvertir\u00e0 la necessit\u00e0 di un salto obbligatorio a breve distanza.\nSi guadagna punteggio in proporzione alla strada percorsa e distruggendo le auto avversarie, spingendole fuori strada o saltandoci sopra. Tuttavia si ottiene un bonus di 50.000 punti se per tutto un livello non si distrugge nessuna macchina avversaria.\nVersioni.\nNe furono presentate versioni per l'Atari 2600, l'Intellivision nel 1983.\nNel 1984 uscirono le versioni per il ColecoVision e il Commodore 64, quest'ultima con il titolo \"Burnin' Rubber\". Infine nel 1988 usc\u00ec la versione per il Nintendo Entertainment System. La versione per il NES pubblicata in Giappone si chiamava \"Buggy Popper\".\nNe fu annunciata, ma mai pubblicata, una versione per il Mattel Aquarius.\nPer Commodore 64 usc\u00ec anche un altro gioco molto simile, \"Bumping Buggies\", edito da Bubble Bus nel 1984. Praticamente era una conversione non autorizzata di \"Bump 'n' Jump\", tuttavia venne apprezzato dalla critica senza che venisse fatto cenno alla somiglianza.\nNel 2010 il gioco \u00e8 stato inserito nella raccolta \"Data East Arcade Classics\", disponibile per console Wii."}
{"id": "2997918", "revid": "446353", "url": "https://it.wikipedia.org/wiki?curid=2997918", "title": "Operazione Pegasus", "text": "L'operazione Pegasus fu un'offensiva sferrata dalle forze da combattimento americane nell'aprile 1968, durante la guerra del Vietnam, con lo scopo di sbloccare la guarnigione dei Marines assediata da alcune settimane nell'isolata base militare di Khe Sanh e riguadagnare l'iniziativa delle operazioni nell'impervia area del Vietnam del Sud al confine con il Laos.\nL'operazione, scarsamente contrastata dalle forze nordvietnamite, si concluse con successo e la base di Khe Sanh venne raggiunta l'8 aprile, ma non mancarono polemiche tra i comandi del Corpo dei marines e quelli dell'esercito americano che criticarono la condotta dei Marines durante l'assedio. Inoltre il successivo abbandono della base di Khe Sanh nel giugno 1968 (\"operazione Charlie\") rinfocol\u00f2 le critiche alla validit\u00e0 strategica complessiva della condotta operativa dei comandi e delle truppe americane in Vietnam, vista l'apparente inutilit\u00e0 delle varie battaglie e delle innumerevoli operazioni offensive effettuate.\nAssedio a Khe Sanh.\nDalla fine del 1967 numerosi reparti dei Marines avevano solidamente organizzato una base strategica nello sperduto centro di Khe Sanh, ritenuto importante per impedire penetrazioni nemiche nel vicino Laos; a partire da gennaio 1968, sempre maggiori forze nordvietnamite iniziarono a concentrarsi minacciosamente intorno alla base di Marines, iniziando un regolare assedio dall'8 gennaio. Il generale Westmoreland, comandante supremo del MACV, vide in questo imponente concentramento di forze nemiche intorno alla base americana isolata un tentativo nemico di ricreare una situazione del tipo Dien Bien Phu e infliggere una sconfitta umiliante alle forze avversarie costringendole al compromesso politico-diplomatico.\nAl contrario, il generale statunitense consider\u00f2 la situazione venutasi a creare una promettente occasione per agganciare finalmente consistenti forze nemiche e infliggere perdite debilitanti mediante l'impiego in massa della potente aviazione statunitense.\nNei due mesi successivi, quindi, mentre i Marines subirono e sostennero saldamente il costante logoramento provocato dal fuoco d'artiglieria nordvietnamita e alcuni sporadici attacchi locali (peraltro falliti), il generale Westmoreland scaten\u00f2 l'operazione Niagara con cui intendeva \"sommergere\" sotto le bombe i reparti nemici radunati intorno alla base assediata. I risultati furono apparentemente soddisfacenti, ma non impedirono tuttavia alle forze vietcong e nordvietnamite di sferrare a partire dal 31 gennaio 1968 la clamorosa offensiva del T\u00eat che mise in chiara difficolt\u00e0 militare e propagandistica la dirigenza americana a Washington e il comando del MACV di Westmoreland.\nDi fronte ad una catastrofica perdita di autorit\u00e0, il generale Westmoreland, di cui era gi\u00e0 prevista la sostituzione nell'incarico di comandante del MACV, decise di organizzare una spettacolare missione di salvataggio per raggiungere e sbloccare la base dei Marines di Khe Sanh, sperando di ottenere un successo propagandistico, di rinsaldare il proprio prestigio personale e attutire l'impatto negativo della sorpresa del Tet. \nNon mancarono immediate polemiche tra gli ufficiali del Corpo dei Marines (\"in primis\" il comandante della III MAF - \"III Marine Amphibious Force\" -, tenente generale Cushman) e gli ufficiali dell'Esercito presenti sul posto e incaricati dell'operazione; con i primi timorosi di una umiliante \"liberazione\" dei loro uomini da parte dei soldati dell'esercito, anche se Westmoreland descrisse pubblicamente l'operazione prevista non come missione di salvataggio in \"extremis\" di una guarnigione in grave difficolt\u00e0 ma come manovra tattica per distruggere le forze nemiche e riaprire le vie di comunicazione della base di Khe Sanh.\nMissione di salvataggio.\nIn realt\u00e0 la situazione dei Marines a Khe Sanh, pur difficile dopo il lungo e snervante assedio, non era assolutamente disperata, e, al contrario, c'erano segni di un indebolimento delle forze nemiche e addirittura le truppe americane nella base avevano sferrato alcuni contrattacchi di alleggerimento (tra cui il 30 marzo l'incursione pienamente riuscita dei Marines della compagnia \"Bravo\" contro un caposaldo nemico). Comprensibilmente, quindi, di fronte al miglioramento della situazione globale, i comandanti dei Marines interpretarono la prevista \"operazione Pegasus\" (nome in codice assegnato alla missione di salvataggio in riferimento al cavallo alato mitologico simboleggiato dagli elicotteri della cavalleria aerea americana), come una manovra dell'Esercito per acquisire meriti per la \"vittoria\" a Khe Sanh.\nIn effetti, fin da febbraio il generale Westmoreland, apparentemente dubbioso sulla capacit\u00e0 dei Marines di gestire la situazione a nord, aveva organizzato una nuova catena di comando nella I Regione militare, esautorando in parte il comando locale dei Marines, e assegnando a quel settore (in precedenza di esclusiva competenza del Corpo) notevoli forze aeromobili dell'Esercito. Venne costituito un MACV \"Forward Command Post\" (Posto di Comando avanzato del MACV) sotto la guida del generale Creighton Abrams e quindi venne assemblato un \"Provisional Corps, Vietnam\" (al comando del tenente generale William Rosson) mediante il rafforzamento della preesistente \"Task Force Oregon\" con l'afflusso della 1\u00aa Divisione di Cavalleria aerea e della 101\u00aa Divisione aviotrasportata, messe a disposizione per eventuali interventi di emergenza a Khe Sanh.\nDopo queste vivaci polemiche, l\"'operazione Pegasus\", diretta a sbloccare la guarnigione assediata e a distruggere le forze nemiche mediante l'impiego in massa della potenza aeromobile della 1\u00aa Divisione di Cavalleria aerea, venne comunque organizzata e decisa dal generale Westmoreland con inizio a partire dal 1\u00ba aprile. La pianificazione prevedeva anche il contributo, accanto alla cavalleria aerea, di efficienti reparti aviotrasportati sudvietnamiti ed anche di reparti dei Marines (elementi del 1\u00ba e del 3\u00ba reggimento) che avrebbero proseguito via terra lungo la strategica \"strada N.9\" diretta a Khe Sanh, in cooperazione con le manovre aeromobili dell'esercito.\nL'operazione, coordinata dal generale Rosson, ebbe inizio nella serata del 1\u00ba aprile con una spettacolare manovra elitrasportata della 3\u00aa brigata della 1\u00aa Divisione cavalleria aerea (guidata dal maggior generale John T.Tolson) a nord e a sud della strada N.9; fin dall'inizio le forze nordvietnamite non sembrarono intenzionate a battersi a fondo per contrastare la manovra nemica e quindi i contatti furono modesti e limitati; la cavalleria esegu\u00ec con regolarit\u00e0 la manovra e la propaganda americana diede grande risalto alla riuscita delle operazioni. Contemporaneamente i Marines avanzarono lungo la strada N. 9 eliminando le deboli resistenze incontrate e proseguendo senza grandi difficolt\u00e0.\nNei giorni seguenti entr\u00f2 in campo anche la 2\u00aa brigata della cavalleria aerea che comp\u00ec un secondo fulmineo balzo elitrasportato avvicinandosi ancora a Khe Sanh, senza incontrare resistenza da parte di un nemico apparentemente dileguatosi; nel frattempo, il 4 aprile si ebbe invece un primo grosso scontro sulla cosiddetta quota 471 (altura dominante sopra la base americana) che i Marines del 1\u00ba battaglione /9\u00ba reggimento riuscirono a conquistare e a mantenere, dopo aver respinto il 5 aprile un violento contrattacco del 66\u00ba reggimento nordvietnamita, dopo alcuni aspri scontri sostenuti anche grazie all'artiglieria e dall'aviazione americana.\nL'ultimo balzo della cavalleria aerea, il 6 aprile, fu maggiormente contrastato; il 2\u00ba battaglione /7\u00ba cavalleria attacc\u00f2 la importante \"collina Timothy\" e la conquist\u00f2 dopo una giornata di scontri; i reparti nordvietnamiti opposero una solida resistenza e vennero sopraffatti solo dopo l'arrivo di reparti freschi americani; anche alcuni elementi sudvietnamiti furono messi in difficolt\u00e0 l'8 aprile.\nLo stesso 8 aprile, i soldati della cavalleria aerea percorsero infine l'ultimo tratto della strada N.9 fino alla base e si ricongiunsero con i Marines assediati, completando con successo l'operazione Pegasus; paradossalmente il primo reparto ad entrare a Khe Sanh furono elementi di una unit\u00e0 aviotrasportata sudvietnamita. Nei giorni seguenti l'incontro tra la cavalleria aerea e i Marines della base non fu dei pi\u00f9 cordiali: non mancarono recriminazioni, astio e sbeffeggiamenti tra le euforiche colonne di soccorso e gli amareggiati soldati della base di Khe Sanh, velatamente accusati di aver gestito male l'assedio e di aver dimostrato insufficiente preparazione e morale non del tutto saldo.\nL'operazione Pegasus si concludeva quindi (il 9 aprile) con un pieno successo tattico americano: la base era stata sbloccata con modeste perdite e le comunicazioni ristabilite, mentre le forze nordvietnamite avevano abbandonato apparentemente il campo senza opporre resistenza, ripiegando al sicuro nella valle di A Shau. Il generale Westmoreland pot\u00e9 sbandierare, prima del richiamo in patria a giugno, un'ultima \"vittoria\" e esaltare le prodezze della cavalleria aerea.\nUltima, paradossale, pagina dell'assedio di Khe Sanh sarebbe stata, proprio nel giugno 1968, la \"operazione Charlie\": l'abbandono definitivo da parte americana della base di Khe Sanh (di cui era stata a lungo esaltata la fondamentale importanza strategica), lo smantellamento di tutti gli apprestamenti logistico-difensivi, e il ritiro completo delle forze americane pi\u00f9 a est lungo la strada N. 9 (proprio sulle posizioni inutilmente consigliate fin dall'inizio dal comando dei Marines). Khe Sanh, vuota e deserta, sarebbe rimasta un cumulo di macerie e di residui bellici, un inutile e sperduto avamposto abbandonato al confine laotiano.\nBilanci e polemiche.\nSul momento, il comando americano del MACV non manc\u00f2 di rivendicare tutte le operazioni connesse alla campagna di Khe Sanh come \"vittorie\"; anche la clamorosa evacuazione finale, dopo tanti sforzi e enorme impegno di forze, venne spiegata con contorte motivazioni strategiche e inserita in un complessivo, e riuscito, progetto strategico; tuttavia le polemiche furono immediate, sia a livello di comandi sul posto, sia tra la dirigenza politica e l'opinione pubblica negli Stati Uniti.\nLa ritirata finale e l'abbandono di Khe Sanh, dipinto per mesi come il \"luogo del destino\", una Dien Bien Phu \"al contrario\", il punto della battaglia decisiva, rinfocol\u00f2 dubbi e critiche sulla condotta complessiva della guerra da parte dei militari americani, sull'attendibilit\u00e0 delle dichiarazioni del comandi e sulle reali prospettive di vittoria (gi\u00e0 messe in serio dubbio dopo il Tet).\nQuanto alla \"operazione Pegasus\", essa dimostr\u00f2 senza dubbio l'efficienza della cavalleria aerea e delle sue spettacolari manovre elitrasportate; la campagna si concluse con un successo tattico rilevante e permise di sfiancare definitivamente le forze nordvietnamite, gi\u00e0 indebolite dagli incessanti bombardamenti dell\"'operazione Niagara\", costringendole alla ritirata. Tuttavia rimane dubbio il reale progetto strategico nordvietnamita: rimane plausibile che il concentramento su Khe Sanh sia stato una semplice manovra diversiva per attirare le forze americane al nord; mentre anche la scarsa resistenza opposta alle manovre della cavalleria aerea sembrerebbe confermare la modesta importanza assegnata dal comando nordvietnamita all'area di Khe Sanh.\nIl riuscito completamento della \"operazione Pegasus\" accentu\u00f2 inoltre ancor di pi\u00f9 l'amarezza dei Marines, dopo le critiche ricevute alla loro condotta globale nella I Regione militare e alle tattiche adottate, e le polemiche tra i vari corpi delle forze armate americane. I Marines, in particolare, polemizzarono aspramente con Westmoreland per la loro perdita di autonomia, per le critiche loro rivolte per la condotta della battaglia e anche per la subordinazione delle loro forze aeree al comando della 7\u00aa Air Force dell'USAF. In pratica il lungo assedio e la stessa \"operazione Pegasus\" finale dimostrarono soprattutto la scarsa coesione tra le diverse forze armate americane, i contrasti e i dubbi sulle migliori strategie, la labilit\u00e0 dei risultati raggiunti e le sempre pi\u00f9 problematiche prospettive della guerra in Vietnam."}
{"id": "2997924", "revid": "33751", "url": "https://it.wikipedia.org/wiki?curid=2997924", "title": "Kyonggongopsong Sports Club", "text": "Il Kyonggongopsong Sports Club (\"cor.\" \uacbd\uacf5\uc5c5\uc131\uccb4\uc721\ub2e8) \u00e8 una societ\u00e0 calcistica nordcoreana di Pyongyang."}
{"id": "2997925", "revid": "287204", "url": "https://it.wikipedia.org/wiki?curid=2997925", "title": "Colorado 14ers 2008-2009", "text": "La stagione 2008-09 dei Colorado 14ers fu la 3\u00aa nella NBA D-League per la franchigia.\nI Colorado 14ers vinsero la \"Southwest Division\" con un record di 34-16. Nei play-off vinsero il quarto di finale con gli Erie BayHawks (1-0), la semifinale con gli Austin Toros (1-0), vincendo poi il titolo battendo in finale gli Utah Flash (2-0)."}
{"id": "2997926", "revid": "287204", "url": "https://it.wikipedia.org/wiki?curid=2997926", "title": "6734 Benzenberg", "text": "6734 Benzenberg \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,9948506\u00a0UA e da un'eccentricit\u00e0 di 0,1173259, inclinata di 11,35833\u00b0 rispetto all'eclittica.\nL'asteroide \u00e8 dedicato all'astronomo tedesco Johann Friedrich Benzenberg, fondatore dell'Osservatorio di Bilk e autore di uno dei primi esperimenti per dimostrare che la Terra \u00e8 in rotazione."}
{"id": "2997927", "revid": "767487", "url": "https://it.wikipedia.org/wiki?curid=2997927", "title": "Maik Petzold", "text": "Carriera.\nNel 2002 ha vinto la medaglia di bronzo ai Campionati europei di triathlon di Gyor.\nNel 2009 ha vinto la medaglia di bronzo nella serie di Campionati del mondo di triathlon.\nAlle Olimpiadi di Atene del 2004 non \u00e8 andato oltre il 19\u00ba posto assoluto."}
{"id": "2997928", "revid": "1543377", "url": "https://it.wikipedia.org/wiki?curid=2997928", "title": "Apostasioideae", "text": "Apostasioideae \u00e8 una sottofamiglia della famiglia delle Orchidacee.\nDescrizione.\nSono considerate il ramo evolutivo basale delle Orchidaceae e si caratterizzano per la presenza nei fiori di 2 o 3 stami, laddove la maggior parte delle orchidee presenta un solo stame.\nDistribuzione e habitat.\nLa sottofamiglia comprende orchidee terrestri diffuse nell'Asia tropicale, nell'arcipelago indo-malese e nell'Australia settentrionale.\nTassonomia.\nLa sottofamiglia comprende 2 generi e 16 specie:"}
{"id": "2997941", "revid": "339392", "url": "https://it.wikipedia.org/wiki?curid=2997941", "title": "Disneyland Resort Paris", "text": ""}
{"id": "2997946", "revid": "228587", "url": "https://it.wikipedia.org/wiki?curid=2997946", "title": "Hockey Club Asiago 2006-2007", "text": "Questa pagina contiene i dati relativi alla stagione hockeystica 2006-2007 della societ\u00e0 di hockey su ghiaccio HC Asiago.\nRoster.\nAllenatore.\nEnio Sacilotto e John Tucker dalla 32\u00aa giornata di \"regular season\"."}
{"id": "2997947", "revid": "2730", "url": "https://it.wikipedia.org/wiki?curid=2997947", "title": "John McLean", "text": "Fu il sesto direttore generale delle poste degli Stati Uniti nel corso della presidenza di James Monroe prima e durante la presidenza di John Quincy Adams poi.\nBiografia.\nNacque nella Contea di Morris, nel New Jersey, da Fergus McLean e Sophia Blackford. I suoi fratelli William McLean e Finis McLean furono entrambi celebri politici dell'epoca. \nFra le altre cariche ricoperte quella di giudice associato della Corte Suprema degli Stati Uniti dal 7 marzo 1829 al 4 aprile 1861. Scrisse l'osservazione dissenziente nella sentenza del caso Scott contro Sandford.\nSpos\u00f2 Rebecca E. Edwards McLean e Ludlow Bella Sara Garrard McLean. Alla sua morte il corpo venne sepolto nello Spring Grove Cemetery."}
{"id": "2997950", "revid": "71433", "url": "https://it.wikipedia.org/wiki?curid=2997950", "title": "The Salton Sea", "text": ""}
{"id": "2997952", "revid": "1776051", "url": "https://it.wikipedia.org/wiki?curid=2997952", "title": "Hockey Club Asiago 2005-2006", "text": "Questa pagina contiene i dati relativi alla stagione hockeystica 2005-2006 della societ\u00e0 di hockey su ghiaccio HC Asiago.\nRoster.\nAllenatore.\nTony Martino"}
{"id": "2997955", "revid": "726373", "url": "https://it.wikipedia.org/wiki?curid=2997955", "title": "Joseph C. Philpot", "text": "Spesso solo citato come J. C. Philpot, conosciuto come \"il secessionista\" (The Seceder) \u00e8 stato un ecclesiastico inglese, esponente del movimento battista stretto, cio\u00e8 di quei cristiani battisti che sostenevano un rigoroso Calvinismo.\nDocente al Worchester College dell'Universit\u00e0 di Oxford, le sue qualit\u00e0 vi promettono una brillante carriera. Passa per\u00f2 attraverso una forte crisi religiosa che lo porta a diventare ministro di culto della Chiesa di Inghilterra presso la parrocchia di Stadhampton nell'Oxfordshire. Diventa per\u00f2 estremamente critico della Chiesa anglicana che vede come un'istituzione formalista priva di autentica spiritualit\u00e0 evangelica ed interessata solo al potere. Nel 1835 ne d\u00e0, cos\u00ec, le dimissioni, rinunciando al suo ministero come pure ad insegnare presso l'universit\u00e0.\nLa sua esperienza lo accomuna idealmente a quella dei Puritani. La sua lettera di dimissioni dalla Chiesa di Inghilterra \u00e8 pubblicata e vede numerose edizioni. Aderisce cos\u00ec al movimento dei Battisti stretti ed \u00e8 battezzato da John Warburton a Allington, Wiltshire. Il resto della sua vita lo passa come pastore nell'ambito dei Battisti stretti presso le comunit\u00e0 di Stamford (Lines) e Oakham (Rutland). Oltre a questo, per vent'anni serve come redattore dell'influente rivista battista \"The Gospel Standard\", dove vengono pubblicati molti dei suoi sermoni."}
{"id": "2997958", "revid": "1543377", "url": "https://it.wikipedia.org/wiki?curid=2997958", "title": "Gerry Weber Open 2003 - Singolare", "text": "Il singolare del Gerry Weber Open 2003 \u00e8 stato un torneo di tennis facente parte dell'ATP Tour.\nRoger Federer ha vinto questa edizione del torneo, battendo in finale Nicolas Kiefer 6-1, 6-3.\nIl russo Evgenij Kafel'nikov, detentore del titolo, \u00e8 stato eliminato al primo turno dal polacco Karol Ku\u010dera."}
{"id": "2997959", "revid": "282412", "url": "https://it.wikipedia.org/wiki?curid=2997959", "title": "J. C. Philpot", "text": ""}
{"id": "2997961", "revid": "1776051", "url": "https://it.wikipedia.org/wiki?curid=2997961", "title": "Hockey Club Asiago 2004-2005", "text": "Questa pagina contiene i dati relativi alla stagione hockeystica 2004-2005 della societ\u00e0 di hockey su ghiaccio HC Asiago.\nRoster.\nAllenatori.\nHeikke Leime, Paul Theriault e Angelo Roffo"}
{"id": "2997964", "revid": "33751", "url": "https://it.wikipedia.org/wiki?curid=2997964", "title": "Rimyongsu Sports Club", "text": "Il Rimyongsu Sports Club (\"cor.\" \ub9ac\uba85\uc218\uccb4\uc721\ub2e8) \u00e8 una societ\u00e0 calcistica nordcoreana della citt\u00e0 di Sariwon."}
{"id": "2997965", "revid": "4175", "url": "https://it.wikipedia.org/wiki?curid=2997965", "title": "Qurban Qurbanov", "text": "Carriera.\nCalciatore.\nClub.\nIn carriera ha vestito la maglia di vari club azeri e russi e di un club georgiano. \nNazionale.\nEsord\u00ec con la nazionale azera il 17 settembre 1992 nell'amichevole persa per 6-3 contro la allo Stadio Boris Paichadze di Tbilisi. Milit\u00f2 nell'Azerbaigian fino al 2006, collezionando 68 presenze e 14 gol, che ne fanno il primatista di reti in nazionale.\nAllenatore.\nDismessi i panni di calciatore, ha lavorato come direttore sportivo dell'Inter Baku e, dall'estate del 2006, come allenatore del , che ha guidato per una stagione. Dal 2008 allena il , che nel 2014 guid\u00f2 alla vittoria del secondo titolo nazionale, il primo dopo ventuno anni. Nel luglio 2014 divenne il secondo allenatore azero ad accedere con una squadra azera alla fase a gironi di una competizione UEFA per club, nello specifico la fase a gruppi della UEFA Europa League 2014-2015, grazie al successo contro il : la compagine guidata da Qurbanov fu la seconda squadra azera a riuscire nell'impresa. Nel 2017 il Qaraba\u011f allenato da Qurbanov fu la prima squadrta azera a qualificarsi alla fase a gironi della UEFA Champions League.\nIl 3 novembre 2017 fu nominato commissario tecnico della nazionale azera, incarico mantenuto sino alle dimissioni presentate l'8 dicembre 2018 e contestualmente con il ruolo di allenatore del Qaraba\u011f."}
{"id": "2997966", "revid": "300067", "url": "https://it.wikipedia.org/wiki?curid=2997966", "title": "David Cooper", "text": ""}
{"id": "2997968", "revid": "599013", "url": "https://it.wikipedia.org/wiki?curid=2997968", "title": "Juan Aguilera", "text": "Carriera.\nEntr\u00f2 nel mondo del tennis professionistico nel 1981.\nNel 1983 a Bordeaux raggiunse la prima finale in carriera, ma fu sconfitto dal peruviano Pablo Arraya in due set, da quell'anno entr\u00f2 a far parte della squadra spagnola di Coppa Davis e vi rimase fino al 1985 con un record di 6-4 nei singoli e 1-2 nel doppio..\nIl primo successo in un torneo del circuito maggiore arriv\u00f2 ad Aix-en-Provence nell'aprile del 1984, anno in cui si aggiudic\u00f2 anche il torneo di Amburgo eliminando Yannick Noah, Guillermo Vilas e Henrik Sundstr\u00f6m e raggiunse il quarto turno al Roland Garros scalando cos\u00ec la classifica fino alla settima posizione del singolare che rimarr\u00e0 la pi\u00f9 alta raggiunta in carriera.\nNegli anni successivi perse posizioni tanto da uscire dai primi 300 giocatori del mondo, ma a partire dal 1988 ritrov\u00f2 competitivit\u00e0. Nel 1989 conquist\u00f2 il terzo torneo in carriera a Bari, a cui si aggiunse la finale persa in agosto a Saint-Vincent, grazie al quale ritorn\u00f2 nelle prime cento posizioni della classifica. Con il successo a Nizza nell'aprile 1990 sal\u00ec fino alla 32\u00aa posizione, la settimana seguente a Monte Carlo raggiunse i quarti sconfiggendo uno specialista della terra rossa come il connazionale Sergi Bruguera e il secondo giocatore del mondo Stefan Edberg, un mese dopo colse il risultato pi\u00f9 prestigioso della carriera aggiudicandosi il Super 9 di Amburgo sconfiggendo in una sola settimana Goran Ivani\u0161evi\u0107, Michael Chang, Jim Courier, Magnus Gustafsson, Guy Forget ed in finale il numero tre del mondo Boris Becker. In luglio a Palermo raggiunse l'ultima finale della carriera nel circuito maggiore, ma fu sconfitto dall'argentino Franco Dav\u00edn chiudendo cos\u00ec la stagione alla 19\u00aa posizione del ranking uguagliando il risultato ottenuto nel 1984. La stagione successiva non riusc\u00ec a dare seguito ai risultati e in ottobre decise di ritirarsi dall'attivit\u00e0 agonistica."}
{"id": "2997970", "revid": "599013", "url": "https://it.wikipedia.org/wiki?curid=2997970", "title": "David Cooper (hockeista su ghiaccio)", "text": "Carriera.\nAlto 188\u00a0cm per 93\u00a0kg di peso, ha esordito nella stagione 1989-90 con i Medicine Hat Tigers (WHL). Esord\u00ec nel mondo professionistico in American Hockey League con i Rochester Americans, con cui vince il titolo nella stagione 1995-1996. Per il resto degli anni 1990 orbit\u00f2 intorno ai Toronto Maple Leafs, giocando soprattutto con gli affiliati St. John's Maple Leafs.\nNel 1999 fece la prima esperienza all'estero, nella Deutsche Eishockey-Liga, con la maglia dei Kassel Huskies. Dopo un altro anno in America disput\u00f2 una stagione con gli Eisb\u00e4ren Berlin. Nella stagione 2002-03 disput\u00f2 solo 10 partite con la maglia della SKA San Pietroburgo, per poi tornare ancora in DEL presso gli Iserlohn Roosters.\nGiunse in Italia nella stagione 2004-05 giocando dapprima nell'Hockey Club Asiago, per poi passare all'Alleghe Hockey. Dopo una parentesi di due anni in Danimarca con i R\u00f8dovre Mighty Bulls, concluse la propria carriera al termine della stagione 2007-08 a Pontebba, dopo aver vinto una Coppa Italia."}
{"id": "2997973", "revid": "547034", "url": "https://it.wikipedia.org/wiki?curid=2997973", "title": "Maserati Tipo 420/M/58/Eldorado", "text": "La Tipo 420/M/58 Eldorado \u00e8 una autovettura monoposto da competizione costruita dalla Maserati dal 1958 al 1959.\nIl contesto.\nFu la prima rilevante vettura da competizione italiana ad essere pubblicizzata da un'azienda esterna al mondo dell'automobilismo, la Eldorado, societ\u00e0 che commercializzava gelati. Fu progettata e costruita per partecipare alla 500 Miglia di Monza del 1958. Il telaio era tubolare, ed era basato su quello della 250F, mentre le sospensioni anteriori erano quelle montate sulla 450S, cio\u00e8 un ammortizzatore telescopico a destra ed uno a leva a sinistra. Il motore era un V8 a corsa particolarmente corta, montato a lato di 90 mm rispetto all'asse longitudinale della vettura.\nLe competizioni.\nNella 500 Miglia di Monza del 1958, la sua prima gara, era guidata da Stirling Moss, e consegu\u00ec buoni risultati nelle prime due sessioni. Nella terza, al 40\u00ba giro, lo sterzo si ruppe e la vettura usc\u00ec dal tracciato a 260 km/h. Moss ebbe la meglio, e gli fu riconosciuto il settimo posto. Il modello prese parte anche alla 500 Miglia di Indianapolis del 1959, ma problemi all'alimentazione preclusero la partecipazione alla gara, dopo aver preso parte alle qualifiche.\nCaratteristiche tecniche.\nIl motore era un V8 a 90\u00b0, con una cilindrata di 4190,4 cm\u00b3. L'alesaggio e la corsa erano rispettivamente di 93,8 e 75,8 mm. Aveva un rapporto di compressione di 12:1. Il propulsore erogava una potenza massima di 410 CV a 8000 giri al minuto.\nL'accensione era doppia con magneti di marca Marelli. L'alimentazione era ad aspirazione libera, cio\u00e8 non sovralimentata, fornita da quattro carburatori di marca Weber e modello 46 IDM. La distribuzione era a due valvole per cilindro e doppio albero a camme in testa per bancata. La lubrificazione era forzata con pompe di mandata e recupero. Il sistema di reffreddamento era a circolazione d\u2019acqua con pompe centrifughe.\nLe ruote erano a disco Halibrand, mentre i freni erano a tamburo sulle stesse con comando idraulico. Le sospensioni erano formate da molle elicoidali e ammortizzatori idraulici; quelle posteriori erano costituite da Ponte De Dion, balestra trasversale e doppi ammortizzatori idraulici. Lo sterzo era a vite senza fine e settore dentato. La trasmissione era composta da un cambio a due rapporti pi\u00f9 la retromarcia al retrotreno senza differenziale, poich\u00e9 era stata progettata per girare negli ovali, dove le curve non inficiavano l'effetto di leggero slittamento provocato dalla differenza di giri tra la ruota esterna e quella interna..\nLa carrozzeria era monoposto in alluminio, mentre il telaio era tubolare a traliccio.\nLa \"Tipo 420/M/58 Eldorado\" raggiungeva la velocit\u00e0 massima di 350 km/h."}
{"id": "2997974", "revid": "767487", "url": "https://it.wikipedia.org/wiki?curid=2997974", "title": "William Barry Taylor", "text": "Biografia.\nFu il settimo direttore generale delle poste degli Stati Uniti nel corso della presidenza di Andrew Jackson (7\u00ba presidente). Nato vicino a Lunenburg, stato della Virginia, i suoi genitori furono John Barry, e Susannah (Dozier) Barry.\nNella sua vita ricopr\u00ec innumerevoli cariche, fra cui:\nInoltre fu candidato al titolo di Governatore del Kentucky nel 1828. Mor\u00ec in servizio, quando si ferm\u00f2 a Liverpool nel viaggio per recarsi in Spagna.\nRiconoscimenti.\nIn suo onore sono state chiamate la contea di Barry, stato del Missouri e la contea di Barry stato del Michigan."}
{"id": "2997980", "revid": "196390", "url": "https://it.wikipedia.org/wiki?curid=2997980", "title": "Maserati 420/M/58/Eldorado", "text": ""}
{"id": "2997981", "revid": "204012", "url": "https://it.wikipedia.org/wiki?curid=2997981", "title": "William T. Barry", "text": ""}
{"id": "2997982", "revid": "1543377", "url": "https://it.wikipedia.org/wiki?curid=2997982", "title": "Associazione Calcio Ancona 2009-2010", "text": "Questa voce raccoglie le informazioni riguardanti l'Associazione Calcio Ancona nelle competizioni ufficiali della stagione 2009-2010.\nStagione.\nNella stagione 2009-2010 la squadra debutta a Lecce perdendo 3 a 0. Successivamente la squadra ottiene tre vittorie consecutive che la proiettano nella parte alta della classifica. Il buon momento continua e dopo 14 giornate la squadra \u00e8 seconda con 26 punti, alle spalle del Lecce, in lotta per la promozione in Serie A, categoria dalla quale i dorici mancano dal campionato 2003-2004.\nIl 21 novembre 2009 l'Ancona espugna il Del Duca battendo a domicilio l'Ascoli, dopo pi\u00f9 di 60 anni dall'ultima volta, per 1-3 con le reti degli ex Mastronunzio (doppietta) e Colacone. Grazie alla vittoria nel derby alla 15\u00aa giornata l'Ancona si trova solitaria in testa a 2 punti dal Lecce inseguitore.\nDopo questo picco, che porta a chiudere il girone di andata con 36 punti, inizia un crollo sia nei risultati sia in parte nelle prestazioni. Nel girone di ritorno la squadra non riesce a ripetersi e conquister\u00e0 la salvezza matematica, con 52 punti, solo all'ultima giornata pareggiando 2-2 col Mantova e classificandosi al 17\u00ba posto.\nIn estate, ufficialmente il 16 luglio, arriver\u00e0 l'esclusione dalla Serie B 2010-2011 e da tutti i campionati professionistici per inadempienze finanziarie.\nOrganigramma societario.\nArea direttiva\nArea organizzativa \nArea tecnica \nArea sanitaria"}
{"id": "2997983", "revid": "196390", "url": "https://it.wikipedia.org/wiki?curid=2997983", "title": "Maserati Eldorado", "text": ""}
{"id": "2997984", "revid": "1776051", "url": "https://it.wikipedia.org/wiki?curid=2997984", "title": "Hockey Club Asiago 2003-2004", "text": "Questa pagina contiene i dati relativi alla stagione hockeystica 2003-2004 della societ\u00e0 di hockey su ghiaccio HC Asiago."}
{"id": "2997991", "revid": "1776051", "url": "https://it.wikipedia.org/wiki?curid=2997991", "title": "Hockey Club Asiago 2002-2003", "text": "Questa pagina contiene i dati relativi alla stagione hockeystica 2002-2003 della societ\u00e0 di hockey su ghiaccio HC Asiago."}
{"id": "2997992", "revid": "287204", "url": "https://it.wikipedia.org/wiki?curid=2997992", "title": "Yankton", "text": "Yankton \u00e8 un comune (\"city\") degli Stati Uniti d'America e capoluogo della contea di Yankton nello Stato del Dakota del Sud. La popolazione era di 14.454 abitanti al censimento del 2010.\nYankton fu la prima capitale del Territorio del Dakota. Prende il nome dalla trib\u00f9 Yankton dei nativi americani Nakota (Sioux); Yankton deriva dalla parola nakota \"I-hank-ton-wan\" (\"la fine del villaggio\"). Yankton si trova sul fiume Missouri proprio a valle della diga di Gavins Point e il lago Lewis and Clark e appena a monte della confluenza con il fiume James. La sede dell'United States National Park Service per il Missouri National Recreational River si trova in citt\u00e0. L'Human Services Center fu istituito come ospedale psichiatrico nel 1882 e si trova nel National Register of Historic Places. Yankton viene comunemente chiamata \"River City\", a causa della sua vicinanza al fiume Missouri e dell'importanza che il fiume ha giocato nell'insediamento e nello sviluppo della citt\u00e0. Yankton si \u00e8 anche guadagnata il soprannome di \"Mother City of the Dakotas\", a causa del ruolo importante che ha avuto nella creazione e nello sviluppo del Territorio del Dakota, che in seguito fu scisso in due stati, Dakota del Nord e Dakota del Sud.\nGeografia fisica.\nYankton \u00e8 situata a (42.881647, -97.392485).\nSecondo lo United States Census Bureau, la citt\u00e0 ha una superficie totale di 21,89 km\u00b2, dei quali 21,26\u00a0km\u00b2 di territorio e 0,62\u00a0km\u00b2 di acque interne (2,84% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 14.454 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 92,1% di bianchi, il 2,07% di afroamericani, il 2,26% di nativi americani, lo 0,66% di asiatici, lo 0,03% di oceanici, l'1,28% di altre razze, e l'1,59% di due o pi\u00f9 etnie. Ispanici o latinos di qualunque razza erano il 3,42% della popolazione."}
{"id": "2997994", "revid": "1782831", "url": "https://it.wikipedia.org/wiki?curid=2997994", "title": "Associazione Sportiva Cittadella 2009-2010", "text": "Questa voce raccoglie le informazioni riguardanti l'Associazione Sportiva Cittadella nelle competizioni ufficiali della stagione 2009-2010.\nStagione.\nNella prima giornata di campionato la formazione veneta viene sconfitta dal Brescia per 1-0 in trasferta; seguono poi alcune vittorie tra cui il derby col Vicenza vinto 2-1 e quella all'8\u00aa giornata col Lecce, proveniente l'anno precedente dalla Serie A, battuta 3-0 con gol di Oliveira, autogol di Fabiano e gol di Pettinari.\nDopo questo successo il Cittadella si ritrova decima in classifica dopo 8 giornate con una prima parte di stagione, quindi, positiva.\nDopo la vittoria a Salerno contro la Salernitana per 2-1, la formazione ottiene un pareggio nel derby con il Padova (1-1) ed una vittoria per allontanarsi ulteriormente dalla zona retrocessione 1-3 con il Mantova alla 16\u00aa giornata. Nella 21\u00aa giornata, al Tombolato, la squadra di Foscarini batte 2-0 il Torino con reti di Ardemagni e Pettinari. La formazione veneta inizia bene anche il girone di ritorno, ed alla 26\u00aa giornata sconfigge per 1-0 la Reggina, grazie al gol del nuovo acquisto Bellazzini.\nNella 29\u00aa giornata il Cittadella batte nuovamente il Lecce in trasferta per 5-1, e successivamente, battendo in casa la Salernitana, vince la quinta partita consecutiva (record assoluto per la squadra in Serie B), che cos\u00ec si ritrova al sesto posto. Dopo una striscia positiva di 13 partite e in seguito alla vittoria sul Mantova per 6-0, la squadra \u00e8 salita al 3\u00ba posto.\nCon il successo per 3 a 0 nello scontro diretto contro il Crotone, il Cittadella raggiunge i play-off per la Serie A, proprio ai danni dei pitagorici. Allo spareggio viene eliminato dal Brescia.\nOrganigramma societario.\nArea direttiva\nArea tecnica\nArea sanitaria"}
{"id": "2997998", "revid": "1776051", "url": "https://it.wikipedia.org/wiki?curid=2997998", "title": "Hockey Club Asiago 1989-1990", "text": "Questa pagina contiene i dati relativi alla stagione hockeystica 1989-1990 della societ\u00e0 di hockey su ghiaccio HC Asiago.\nRoster.\nAllenatore.\nRon Chipperfield"}
{"id": "2998001", "revid": "339392", "url": "https://it.wikipedia.org/wiki?curid=2998001", "title": "Salmothymus", "text": ""}
{"id": "2998004", "revid": "767487", "url": "https://it.wikipedia.org/wiki?curid=2998004", "title": "Frosinone Calcio 2009-2010", "text": "Questa voce raccoglie le informazioni riguardanti il Frosinone Calcio nelle competizioni ufficiali della stagione 2009-2010.\nStagione.\nIl 24 giugno 2009 la societ\u00e0 sottoscrive un accordo con un nuovo allenatore che prende il posto di Braglia: si tratta di Francesco Moriero. Il contratto con il neo tecnico canarino prevede la durata di due anni.\nLa squadra inizia la stagione 2009-2010 in Coppa Italia, dove i ciociari superano il e il Bologna entrambe ai rigori nel secondo e terzo turno di qualificazione, arrivando cos\u00ec per la prima volta al quarto turno nel quale vengono sconfitti a Verona dal Chievo.\nIn campionato il Frosinone ottiene tre vittorie su tre partite (tra le quali spicca il successo esterno a Lecce) che pongono la squadra ciociara da sola in testa alla classifica di Serie B per la prima volta nella sua storia. La squadra rimane al primo posto solitario dalla 7\u00aa alla 10\u00aa giornata. Poi per la formazione di Moriero arriva un solo punto in sei partite, che fa scivolare la formazione canarina a met\u00e0 classifica. Il girone d'andata si chiude con i ciociari in zona play-off, con 31 punti.\nNel girone di ritorno una lunga serie di risultati negativi portano i ciociari a ridosso della zona retrocessione. Il 24 aprile, dopo la sconfitta per 4-1 in casa dell'Albinoleffe, Moriero viene esonerato e la squadra affidata al tecnico Guido Carboni. Il Frosinone di Carboni esordisce con una sconfitta casalinga per 0-2 contro il Cesena candidato alla promozione in Serie A, seguita da tre vittorie consecutive ed un pareggio che valgono la salvezza.\nLa stagione 2010-2011 sar\u00e0 la quinta partecipazione consecutiva del Frosinone al campionato di Serie B."}
{"id": "2998005", "revid": "1776051", "url": "https://it.wikipedia.org/wiki?curid=2998005", "title": "Hockey Club Asiago 1990-1991", "text": "Questa pagina contiene i dati relativi alla stagione hockeystica 1990-1991 della societ\u00e0 di hockey su ghiaccio HC Asiago.\nRoster.\nAllenatore.\nMike McNamara, sostituito da Tony Zappia dall'11 novembre 1990."}
{"id": "2998009", "revid": "228587", "url": "https://it.wikipedia.org/wiki?curid=2998009", "title": "Hockey Club Asiago 1991-1992", "text": "Questa pagina contiene i dati relativi alla stagione hockeystica 1991-1992 della societ\u00e0 di hockey su ghiaccio HC Asiago.\nRoster.\nAllenatore.\nTony Zappia, sostituito da Dave Chambers dal 14 gennaio 1992."}
{"id": "2998013", "revid": "1776051", "url": "https://it.wikipedia.org/wiki?curid=2998013", "title": "Hockey Club Asiago 1992-1993", "text": "Questa pagina contiene i dati relativi alla stagione hockeystica 1992-1993 della societ\u00e0 di hockey su ghiaccio HC Asiago.\nRoster.\nAllenatore.\nPaul Arsenault, sostituito da Douglas A. Mason dal 26 dicembre 1992."}
{"id": "2998014", "revid": "1776051", "url": "https://it.wikipedia.org/wiki?curid=2998014", "title": "Hockey Club Asiago 1993-1994", "text": "Questa pagina contiene i dati relativi alla stagione hockeystica 1993-1994 della societ\u00e0 di hockey su ghiaccio HC Asiago.\nRoster.\nAllenatore.\nPavel Kau\u010di\u010d"}
{"id": "2998018", "revid": "1776051", "url": "https://it.wikipedia.org/wiki?curid=2998018", "title": "Hockey Club Asiago 1994-1995", "text": "Questa pagina contiene i dati relativi alla stagione hockeystica 1994-1995 della societ\u00e0 di hockey su ghiaccio HC Asiago.\nRoster.\nAllenatore.\nJeff Brick"}
{"id": "2998020", "revid": "1776051", "url": "https://it.wikipedia.org/wiki?curid=2998020", "title": "Hockey Club Asiago 1995-1996", "text": "Questa pagina contiene i dati relativi alla stagione hockeystica 1995-1996 della societ\u00e0 di hockey su ghiaccio HC Asiago.\nRoster.\nAllenatore.\nDale McCourt"}
{"id": "2998024", "revid": "1776051", "url": "https://it.wikipedia.org/wiki?curid=2998024", "title": "Hockey Club Asiago 1996-1997", "text": "Questa pagina contiene i dati relativi alla stagione hockeystica 1996-1997 della societ\u00e0 di hockey su ghiaccio HC Asiago.\nRoster.\nAllenatore.\nDale McCourt"}
{"id": "2998025", "revid": "1494169", "url": "https://it.wikipedia.org/wiki?curid=2998025", "title": "Sergio Rigoni", "text": "Sergio Rigoni \u00e8 il nome di pi\u00f9 persone:"}
{"id": "2998027", "revid": "1776051", "url": "https://it.wikipedia.org/wiki?curid=2998027", "title": "Hockey Club Asiago 1997-1998", "text": "Questa pagina contiene i dati relativi alla stagione hockeystica 1997-1998 della societ\u00e0 di hockey su ghiaccio HC Asiago.\nRoster.\nAllenatore.\nBruno Baseotto"}
{"id": "2998031", "revid": "1776051", "url": "https://it.wikipedia.org/wiki?curid=2998031", "title": "Hockey Club Asiago 1998-1999", "text": "Questa pagina contiene i dati relativi alla stagione hockeystica 1998-1999 della societ\u00e0 di hockey su ghiaccio HC Asiago.\nRoster.\nAllenatore.\nBruno Baseotto e Bob Manno"}
{"id": "2998035", "revid": "1776051", "url": "https://it.wikipedia.org/wiki?curid=2998035", "title": "Hockey Club Asiago 1999-2000", "text": "Questa pagina contiene i dati relativi alla stagione hockeystica 1999-2000 della societ\u00e0 di hockey su ghiaccio HC Asiago."}
{"id": "2998036", "revid": "1776051", "url": "https://it.wikipedia.org/wiki?curid=2998036", "title": "Hockey Club Asiago 2000-2001", "text": "Questa pagina contiene i dati relativi alla stagione hockeystica 2000-2001 della societ\u00e0 di hockey su ghiaccio HC Asiago."}
{"id": "2998037", "revid": "1776051", "url": "https://it.wikipedia.org/wiki?curid=2998037", "title": "Hockey Club Asiago 2001-2002", "text": "Questa pagina contiene i dati relativi alla stagione hockeystica 2001-2002 della societ\u00e0 di hockey su ghiaccio HC Asiago.\nRoster.\nAllenatore.\nBeno\u00eet Laporte"}
{"id": "2998051", "revid": "1429175", "url": "https://it.wikipedia.org/wiki?curid=2998051", "title": "Adolfo Broegg", "text": "Nasce nel 1961. Studia chitarra classica al Conservatorio di Santa Cecilia con Carlo Carfagna, conseguendo il diploma. Nel 1982 Vince il 1\u00ba premio all'11\u00ba Festival Nazionale di Chitarra di Loreto in duo con Marco Tiburtini. Nel 1984 \u00e8 tra i fondatori dell'Ensemble Micrologus, gruppo per lo studio e l'interpretazione della musica medioevale italiana ed europea.\nCon l'Ensemble Micrologus Adolfo Broegg ha registrato 16 CD, vincendo diversi premi discografici internazionali e per due volte il Diapason d'Or dell'anno.\nInsieme ai Micrologus ha inciso, tra le altre, le colonne sonore dei film \"Ragazzi fuori\" di Marco Risi e \"Mediterraneo\" di Gabriele Salvatores, Premio Oscar 1992.\nNegli ultimi anni ha diretto diverse produzioni discografiche, sia nel campo della musica antica che in altri generi musicali.\nNel campo della musica antica, ha svolto attivit\u00e0 seminariale e di formazione e specializzazione, sia come liutista che come musicologo, presso importanti strutture internazionali, tra le quali la Cit\u00e9 de la Musique di Parigi, il Centro Internazionale di Ricerca sulla Musica Medievale di Royaumont e nell'ambito dei Corsi Internazionali della Fondazione Italiana per la Musica Antica di Urbino.\nMuore improvvisamente a Spello, dove aveva vissuto gran parte della propria vita, il 23 aprile 2006.\nIl \"Centro Studi Europeo di Musica Medievale\" presso la Chiesa di Santa Maria della Consolazione di Prato a Spello \u00e8 a lui intitolato."}
{"id": "2998061", "revid": "1354930", "url": "https://it.wikipedia.org/wiki?curid=2998061", "title": "Rivalit\u00e0 Moser-Saronni", "text": "La rivalit\u00e0 Moser-Saronni si riferisce al dualismo sportivo, spesso animato da accese polemiche, che ha contraddistinto le carriere dei ciclisti professionisti italiani Francesco Moser e Giuseppe Saronni in un arco temporale che and\u00f2 dal 1978 al 1986."}
{"id": "2998062", "revid": "767487", "url": "https://it.wikipedia.org/wiki?curid=2998062", "title": "Sovetskij rajon (Territorio dell'Altaj)", "text": "Il Sovetskij rajon () \u00e8 un rajon del kraj dell'Altaj, nella Russia asiatica; il capoluogo \u00e8 Sovetskoe. Il rajon, istituito nel 1935, ha una superficie di 1.500 chilometri quadrati e una popolazione di circa 16.000 abitanti."}
{"id": "2998064", "revid": "1573940", "url": "https://it.wikipedia.org/wiki?curid=2998064", "title": "Tureh", "text": "T\u016breh (farsi \u062a\u0648\u0631\u0647) \u00e8 una citt\u00e0 dello shahrest\u0101n di Shazand, circoscrizione di Zalian, nella provincia di Markazi in Iran. Aveva, nel 2006, una popolazione di 2.167 abitanti. "}
{"id": "2998066", "revid": "767487", "url": "https://it.wikipedia.org/wiki?curid=2998066", "title": "Hendudar", "text": "Hend\u016bdar (farsi \u0647\u0646\u062f\u0648\u062f\u0631) \u00e8 una citt\u00e0 della shahrest\u0101n di Shazand, circoscrizione di Sarband, nella provincia di Markazi in Iran. Aveva, nel 2006, una popolazione di 1.863 abitanti."}
{"id": "2998069", "revid": "2078765", "url": "https://it.wikipedia.org/wiki?curid=2998069", "title": "Beppe Conti", "text": "Biografia.\nNato a Torino, da giovane corse in bici tra le file del Castelnuovo Don Bosco. Dopo aver iniziato a ventidue anni la sua carriera giornalistica alla \"Gazzetta dello Sport\", divenne successivamente la firma principale del ciclismo per \"Tuttosport\" e \"Bicisport\".\nEsperto di storia del ciclismo, da anni si impegna a riproporre le imprese gloriose dei maestri di questo sport, grazie a documenti video e a testimonianze dei protagonisti. Autore di numerosi libri sull'argomento (con una predilezione per la storica rivalit\u00e0 Moser-Saronni), \u00e8 spesso opinionista nelle trasmissioni televisive al Giro d'Italia e al Tour de France.\nPi\u00f9 volte ospite del \"Processo alla tappa\", dai primi anni duemiladieci \u00e8 opinionista fisso al Giro sulle reti Rai, assieme a Silvio Martinello. All'interno del programma \"Radiocorsa\" su Rai Sport 2 firma i due servizi \"Indiscreto\" (in cui descrive gli ultimi movimenti di ciclomercato) e \"Amarcord\" (storie del ciclismo del passato). Nel 2020, in occasione del cinquantasettesimo Bancarella Sport, viene insignito del prestigioso Premio Bruno Raschi. Nel 2021 vince il Premio Selezione Bancarella Sport con \"Dolomiti da leggenda\", edito da Reverdito. "}
{"id": "2998071", "revid": "682087", "url": "https://it.wikipedia.org/wiki?curid=2998071", "title": "Giuseppe Conti", "text": ""}
{"id": "2998074", "revid": "32794264", "url": "https://it.wikipedia.org/wiki?curid=2998074", "title": "Voroncovo-Aleksandrovskoe", "text": ""}
{"id": "2998075", "revid": "154893", "url": "https://it.wikipedia.org/wiki?curid=2998075", "title": "Apici", "text": ""}
{"id": "2998077", "revid": "767487", "url": "https://it.wikipedia.org/wiki?curid=2998077", "title": "Louise Jacobson", "text": "Biografia.\nSorta di Anna Frank di Francia, \u00e8 conosciuta per essere stata l'autrice di un epistolario nel quale ha raccontato la sua detenzione nei mesi precedenti il suo trasferimento ad Auschwitz. \nLa serie di lettere (ventisette in tutto, scritte nel periodo compreso fra il 1\u00ba settembre 1942, giorno successivo il suo arresto, e il 13 febbraio 1943, pochi giorni prima di venire assassinata per mano nazista), inviate dal carcere a familiari ed amici durante la detenzione prima nel carcere di Fresnes (ventuno lettere) e poi dal campo di internamento di Drancy (sei lettere), sono state raccolte dalla sorella Nadia e fatte pubblicare a fine degli anni ottanta nel libro \"Dal liceo ad Auschwitz - Lettere di Louise Jacobson\".\nL'arresto e le lettere dal carcere.\nAdolescente, Louise Jacobson frequenta il liceo parigino di Cours de Vincennes (poi divenuto il liceo H\u00e9l\u00e8ne-Boucher) per preparare il proprio baccalaureato. Alla fine di agosto del 1942, una lettera anonima la denuncia come simpatizzante comunista e lei viene arrestata dalla polizia francese mentre rientra nella sua abitazione di rue de Boulets (l'atto formale di accusa in effetti sembra sia stato quello di non aver indossato la stella gialla, simbolo che serviva per identificare gli ebrei). I genitori di Louise avevano divorziato alcuni anni prima ed, in quel periodo, il padre si trovava nella parte francese non occupata dai nazisti, mentre la madre era reclusa nelle prigioni parigine della Roquette. \nLouise viene rinchiusa nella prigione di Fresnes, un carcere che veniva adoperato come luogo di tortura e transito per i detenuti politici, ebrei o comuni destinati ad essere avviati ai campi di lavori forzati o di concentramento dell'Europa centrale. Trasferita prima a Drancy e poi ad Auschwitz, venne passata alla camera a gas il 18 febbraio 1943. Dietro di s\u00e9 lasci\u00f2 sei mesi di lettere scritte durante la detenzione a familiari, amici, compagni di scuola.\nNell'ultima lettera inviata al padre (che la ricevette il 16 febbraio) prima della partenza per Auschwitz, da cui non far\u00e0 ritorno, scrisse: \nIn teatro.\nL'epistolario di Jacobson \u00e8 stato oggetto, oltre che del libro-memoriale pubblicato dalla sorella Nadia, anche di un adattamento per il teatro di Alain Gintzburger (\"Les lettres de Louise Jacobson\"), interpretato dall'attrice Juliette Batlle nel ruolo di Louise."}
{"id": "2998083", "revid": "599013", "url": "https://it.wikipedia.org/wiki?curid=2998083", "title": "Giovanni Barberis", "text": "Carriera.\nHa disputato 4 campionati di Serie A dal 1933 al 1938 con le maglie di Pro Vercelli, Juventus e , per complessive 43 presenze e 5 reti in massima serie. Con le \"bianche casacche\" della Pro ha disputato anche il campionato di Serie B 1935-1936 (25 presenze e 3 reti all'attivo).\n\u00c8 uno dei tre giocatori di movimento (con Giancarlo Cella e F\u00e1bio Bilica) ad aver parato un calcio di rigore in Serie A, il 12 maggio 1935, 27\u00aa giornata di campionato, nella sconfitta in trasferta contro il Bologna per 5-0, quando sostitu\u00ec Egidio Scansetti al 75' perch\u00e9 espulso e par\u00f2 il rigore calciato da Corsi all'84'.\n\u00c8 inoltre l'autore di quella che \u00e8 tuttora l'ultima rete realizzata dalla Pro Vercelli in Serie A, essendo andato a segno all'85-esimo dell'ultima partita della stagione Serie A 1934-1935, la sconfitta interna (1-4) dei piemontesi con la disputata il 2 giugno 1935.\nHa giocato con la Juventus la stagione 1936-37 e a Firenze la stagione 1937-38 sempre in Serie A, poi ha disputato due stagioni in Serie C, dal 1938 al 1940, a Busto Arsizio con la Pro Patria."}
{"id": "2998094", "revid": "4175", "url": "https://it.wikipedia.org/wiki?curid=2998094", "title": "Apice", "text": ""}
{"id": "2998095", "revid": "154893", "url": "https://it.wikipedia.org/wiki?curid=2998095", "title": "\u2032", "text": ""}
{"id": "2998098", "revid": "1305772", "url": "https://it.wikipedia.org/wiki?curid=2998098", "title": "Fazi", "text": ""}
{"id": "2998105", "revid": "1873140", "url": "https://it.wikipedia.org/wiki?curid=2998105", "title": "Nastro d'argento al migliore film in 3D", "text": "Il Nastro d'argento al migliore film in 3D \u00e8 stato un riconoscimento cinematografico italiano assegnato dal Sindacato Nazionale Giornalisti Cinematografici Italiani nel 2010.\nAlbo d'oro.\nI vincitori sono indicati in grassetto, a seguire gli altri candidati."}
{"id": "2998112", "revid": "1573940", "url": "https://it.wikipedia.org/wiki?curid=2998112", "title": "Corcorania trispinosa", "text": "Corcorania trispinosa \u00e8 un artropode estinto di incerta classificazione, vissuto nell'Ordoviciano inferiore (circa 490 milioni di anni fa). I suoi resti fossili sono stati ritrovati in Australia (Victoria).\nDescrizione.\nLungo circa 3,5 centimetri, questo organismo possedeva un capo tondeggiante e largo, dal quale si dipartivano lateralmente due forti spine e centralmente una pi\u00f9 corta e piccola. Vi erano poi sette segmenti corporei, seguiti da una caratteristica regione posteriore formata da uno scudo corto e grandi appendici spinose.\nClassificazione.\nNon \u00e8 chiaro a quale gruppo di artropodi appartenesse \"Corcorania\". \u00c8 possibile che questo animale fosse imparentato con alcuni artropodi vissuti qualche milione di anni prima, i cui fossili sono stati ritrovati negli strati cambriani di Burgess Shales (Canada) e Maotianshan (Cina). Le somiglianze pi\u00f9 evidenti sono con l'enigmatica \"Mollisonia\", un organismo probabilmente detritivoro. In questo caso, \"Corcorania\" rappresenterebbe un esempio di fauna \"tipo Burgess Shale\" in strati posteriori al Cambriano."}
{"id": "2998113", "revid": "22356", "url": "https://it.wikipedia.org/wiki?curid=2998113", "title": "Corcorania", "text": ""}
{"id": "2998115", "revid": "116601401", "url": "https://it.wikipedia.org/wiki?curid=2998115", "title": "Concorso corale nazionale di Vittorio Veneto", "text": "Il concorso corale nazionale \u201cTrofei citt\u00e0 di Vittorio Veneto\u201d \u00e8 un concorso di canto corale italiano la cui prima edizione risale al 1966 e che si svolge a Vittorio Veneto.\nStoria.\nDal 1966 al 1985 le categorie del concorso corrispondevano all'organico dei cori in competizione, ossia cori maschili, femminili, voci miste o in molte edizioni anche cori di voci bianche, successivamente la commissione artistica ha deciso di creare due categorie in base al repertorio proposto ossia la categoria canto polifonico e la categoria canto popolare o polifonico profano.\nCon l'andare del tempo poi si sono alternate varie fasi con categorie diverse legate all'organico (gruppi vocali, voci bianche ecc.) o legate al repertorio (elaborazione di melodie di tradizione, canti originali d'autore ecc).\nPartecipano al concorso cori provenienti da ogni parte d'Italia.\nRegolamento.\nPer la partecipazione al concorso corale nazionale \u201cTrofei citt\u00e0 di Vittorio Veneto\u201d \u00e8 prevista una selezione data da una valutazione del progetto-programma presentato, dall'ascolto della documentazione sonora inviata e da un esame del curriculum del coro e del direttore da parte della commissione artistica del concorso.\nIl numero dei coristi di ciascun complesso corale deve essere non inferiore a 12 e non superiore a 40 (esclusi gli eventuali strumentisti) pena l'esclusione.\nCiascun complesso corale pu\u00f2 iscriversi a pi\u00f9 competizioni, purch\u00e9 presenti programmi diversi e\nrispetti le modalit\u00e0 previste per ciascuna di esse.\n\u00c8 consentito l'impiego di strumenti se e come previsto dal compositore o elaboratore; l'organizzazione\nmette a disposizione un pianoforte a coda e non \u00e8 permesso l'uso di basi musicali registrate.\nI cori vincitori del primo premio nelle categorie del concorso ricevono il trofeo \"Citt\u00e0 di Vittorio Veneto\" e il diploma di classifica; al direttore del coro sar\u00e0 consegnata una targa offerta dall'Associazione per lo sviluppo delle attivit\u00e0 corali (ASAC) del Veneto.\nIl coro vincitore del primo premio nella categoria A accede di diritto al Concorso polifonico Guido d'Arezzo internazionale. I cori vincitori del primo premio nelle diverse categorie del concorso di Vittorio Veneto e il coro vincitore del primo premio, partecipano di diritto al gran premio corale \"Efrem Casagrande\".\nSono inoltre previsti premi speciali della giuria.\nManifestazioni correlate.\nAl concorso corale si affianca in gi\u00e0 citato Gran premio corale Efrem Casagrande, rassegne e festival di cori giovanili e scolastici di canto popolare, serate di gala con cori segnalati dalle varie associazioni regionali e dalla Feniarco.\nVi si svolgono inoltre convegni e concorsi di elaborazione e composizione (concorso internazionale di composizione \"Suoni di fiaba\", dedicato ai cori di voci bianche)."}
{"id": "2998116", "revid": "287204", "url": "https://it.wikipedia.org/wiki?curid=2998116", "title": "Jericho (album)", "text": ""}
{"id": "2998119", "revid": "767487", "url": "https://it.wikipedia.org/wiki?curid=2998119", "title": "Spiracolo polmonare", "text": "Lo spiracolo polmonare nei ragni \u00e8 l'apertura o orifizio attraverso cui entra l'aria verso i polmoni a libro. La maggior parte dei ragni ne possiede due, situati nella parte ventrale dell'opistosoma, ai lati dell'epigino.\nLe contrazioni di un muscolo collegato all'atrio dei polmoni a libro consentono l'apertura e la chiusura dello spiracolo e il passaggio dell'aria per diffusione."}
{"id": "2998122", "revid": "481349", "url": "https://it.wikipedia.org/wiki?curid=2998122", "title": "Mondiali di calcio 2010", "text": ""}
{"id": "2998123", "revid": "64597", "url": "https://it.wikipedia.org/wiki?curid=2998123", "title": "Bilancio di massa del ghiacciaio", "text": "Decisivo per la sopravvivenza di un ghiacciaio \u00e8 il suo bilancio di massa, la differenza tra accumulazione e ablazione (fusione e sublimazione). Il mutamento climatico pu\u00f2 causare variazioni sia nella temperatura che nelle precipitazioni nevose, causando mutamenti nel bilancio di massa, il quale controlla il comportamento a lungo termine del ghiacciaio e ne \u00e8 l'indicatore climatico pi\u00f9 sensibile. Dal 1980-2008 la perdita media di massa accumulata nei ghiacciai secondo il World Glacier Monitoring Service era di -12\u00a0m (in 19 anni consecutivi di bilanci di massa negativi).\nUn ghiacciaio con un bilancio negativo sostenuto non si trova in equilibrio e si ritirer\u00e0, mentre uno con un bilancio positivo sostenuto \u00e8 ugualmente i disequilibrio ma avanzer\u00e0. Il ritiro del ghiacciaio comporta la perdita della regione di bassa elevazione del ghiacciaio. Dato che le elevazioni pi\u00f9 alte sono pi\u00f9 fredde di quelle basse, la scomparsa di porzioni pi\u00f9 basse del ghiacciaio riduce l'ablazione complessiva, perci\u00f2 aumentando il bilancio di massa e ristabilendo potenzialmente l'equilibrio. Tuttavia, se il bilancio di massa di una porzione significativa della zona di accumulo del ghiacciaio \u00e8 negativa, esso \u00e8 in disequilibrio con il clima locale e fonder\u00e0.\nIl sintomo chiave di un ghiacciaio in disequilibrio \u00e8 l'assottigliamento lungo l'intera lunghezza del ghiacciaio. Per esempio, il Ghiacciaio Easton (raffigurato sotto) si restringer\u00e0 probabilmente a met\u00e0 della sua dimensione, ma con un tasso pi\u00f9 lento di riduzione, e si stabilizzer\u00e0 su questa dimensione, nonostante la temperatura pi\u00f9 calda, nel corso di alcuni decenni. Tuttavia, il Ghiacciaio Grinnell (raffigurato sotto) si restringer\u00e0 con un tasso in aumento fino a scomparire. La differenza \u00e8 che la sezione superiore del Ghiacciaio Easton rimane \"in salute\" e coperta di neve, mentre quella superiore del Ghiacciaio Grinnell \u00e8 spoglia, in fase di fusione e assottigliata. I piccoli ghiacciai con pendii poco pronunciati, come il Grinnell, hanno pi\u00f9 probabilit\u00e0 a cadere in disequilibrio, se vi \u00e8 un cambiamento del clima locale.\nNel caso di un bilancio di massa positivo, il ghiacciaio continuer\u00e0 ad avanzare espandendo la sua area a bassa elevazione, ottenendo una maggiore fusione. Se ci\u00f2 non creer\u00e0 ancora un bilancio in equilibrio, il ghiacciaio continuer\u00e0 ad avanzare. Se un ghiacciaio \u00e8 vicino a un grande corpo d'acqua, specialmente un oceano, il ghiacciaio pu\u00f2 avanzare fino a che le perdite dovute al distacco di iceberg non riporti quasi l'equilibrio.\nMetodi di misurazione.\nBilancio di massa.\nIl bilancio di massa viene misurato determinando la quantit\u00e0 di neve accumulata durante l'inverno, e successivamente la quantit\u00e0 di neve e ghiaccio rimossa per mezzo della fusione in estate. La differenza tra questi due parametri \u00e8 il bilancio di massa. Se la quantit\u00e0 di neve accumulata durante l'inverno \u00e8 pi\u00f9 grande della quantit\u00e0 di neve e ghiaccio fusi durante l'estate, il bilancio di massa \u00e8 positivo e il ghiacciaio aumenter\u00e0 di volume. D'altra parte, se la fusione di neve e ghiaccio durante l'estate \u00e8 maggiore del rifornimento di neve in inverno, il bilancio di massa \u00e8 negativo e il volume del ghiacciaio decresce. Il bilancio di massa viene riportato in metri di acqua equivalente, e rappresenta mediamente lo spessore ottenuto (bilancio positivo) o la perdita (bilancio negativo) del ghiacciaio durante un dato anno.\nPer determinare il bilancio di massa nella zona di accumulo, la profondit\u00e0 della coltre nevosa viene misurata usando il sondaggio, gli \"snowpits\" o la stratigrafia dei creapacci. La stratigrafia del crepaccio fa uso degli strati annuali che appaiono sulle pareti del crepaccio. In modo affine agli anelli degli alberi, questi strati sono dovuti al deposito di polvere in estate e ad altri effetti stagionali. Il vantaggio della stratigrafia del crepaccio \u00e8 che essa fornisce una misurazione bidimensionale dello strato della coltre di neve, non un punto di misurazione, ed \u00e8 anche impiegabile in profondit\u00e0 laddove il sondaggio o gli \"snowpits\" non sono praticabili. Nei ghiacciai temperati, la resistenza dovuta all'inserimento di una sonda aumenta bruscamente quando la sua punta arriva al ghiaccio che si era formato l'anno precedente. La profondit\u00e0 della sonda \u00e8 una misura dell'accumulazione netta sopra questo strato. Gli \"snowpits\" scavati attraverso le coltri nevose residue degli inverni passati sono usati per determinare la profondit\u00e0 e la densit\u00e0 della coltre nevosa. Il bilancio di massa della coltre nevosa \u00e8 il prodotto di densit\u00e0 e profondit\u00e0.\nSenza considerare la tecnica della sua misurazione, la profondit\u00e0 osservata viene moltiplicata per la densit\u00e0 della coltre nevosa onde determinare l'accumulo equivalente in acqua. \u00c8 necessario misurare in primavera la variazione di densit\u00e0 della coltre nevosa. Con le misurazioni della densit\u00e0 della coltre nevosa completate al termine della stagione di ablazione si ottengono valori adeguati per una zona particolare dei ghiacciai alpini temperati, i quali non necessitano di essere misurati ogni anno. Le misurazioni effettuate nella zona di ablazione sono praticate utilizzando dei pali inseriti verticalmente nel ghiacciaio alla fine della precedente stagione di fusione o all'inizio di quella in corso. La lunghezza del palo esposto con la fusione del ghiaccio viene misurata alla fine della stagione di fusione (ablazione). La maggior parte dei pali deve essere sostituita ogni anno.\nBilancio netto.\nIl bilancio netto \u00e8 il bilancio di massa determinato tra i successivi minimi del bilancio di massa. Questo \u00e8 un metodo stratigrafico focalizzato sui minimi che rappresentano un orizzonte stratigrafico. Nelle medie latitudini settentrionali, a un anno di ghiacciaio segue un anno idrologico, inizio e fine verso i primi di ottobre. Il minimo del bilancio di massa \u00e8 la fine della stagione di fusione. Il bilancio netto \u00e8 allora la somma del bilancio invernale osservato (bw, \"winter balance\") di solito misurato in aprile o maggio e il bilancio estivo (bs, \"summer balance\") misurato a settembre o inizio ottobre.\nBilancio annuale.\nIl bilancio annuale \u00e8 il bilancio di massa misurato tra date fisse specifiche ogni anno, e per quel che riguarda le medie latitudini settentrionali, il periodo \u00e8 ugualmente verso inizio ottobre.\nMetodi geodetici.\nI metodi geodetici sono un modo indiretto per determinare il bilancio di massa del ghiacciaio. Le cartine di un ghiacciaio fatte in due punti diversi del tempo possono essere confrontate, osservando cos\u00ec la differenza nello spessore del ghiacciaio, usato per determinare il bilancio di massa durante un certo numero di anni. Ci\u00f2 si pu\u00f2 fare al meglio oggi usando il Global Positioning System differenziale.\nA volte i primi dati dei profili della superficie del ghiacciaio provengono dalle immagini utilizzate per fare le carte topografiche e i modelli digitali di elevazione. La mappatura aerea, ovvero la fotogrammetria, \u00e8 adesso usata per rilevare i ghiacciai maggiori e le cappe di ghiaccio come quelli trovati in Antartide e Groenlandia; tuttavia, a causa dei problemi nello stabilire i punti di controllo al suolo nel terreno montano, correlando le caratteristiche nella neve e laddove l'ombreggiatura (\"shading\") \u00e8 comune, gli errori di elevazione sono in genere non minori di 10 m.\nL'altimetria laser fornisce una misurazione dell'elevazione di un ghiacciaio lungo uno specifico percorso, per es., la linea centrale del ghiacciaio. La differenza tra queste due misurazioni \u00e8 la variazione di spessore, che fornisce il bilancio di massa nel corso dell'intervallo di tempo tra le misurazioni. \u00c8 un buon metodo praticabile in un certo lasso di tempo, ma non per il rilevamento del mutamento annuale. Il valore dei programmi geodetici sta fornendo una verifica indipendente dalla tradizionale operazione del bilancio di massa, confrontando i mutamenti cumulativi in dieci o pi\u00f9 anni.\nRicerca del bilancio di massa a livello globale.\nSono state eseguite ricerche sul bilancio di massa in varie nazioni del mondo, in massima parte condotte nell'emisfero settentrionale a causa della maggiore quantit\u00e0 di ghiacciai che vi si trovano a media latitudine. Il Servizio per il Monitoraggio Mondiale dei Ghiacciai (\"World Glacier Monitoring Service\") annualmente compila le misurazioni del bilancio di massa provenienti da tutto il mondo. Dal 2002-2006, i dati continui sono disponibili solo per 7 ghiacciai dell'emisfero meridionale e 76 per quello settentrionale. Il bilancio medio di questi ghiacciai fu al suo massimo negativo nel periodo 2005/2006. La somiglianza di risposta dei ghiacciai nel Nord America occidentale indica la natura su larga scala del mutamento climatico in corso.\nAlaska.\nIl Ghiacciaio Taku in prossimit\u00e0 di Juneau \u00e8 stato studiato dal \"Juneau Icefield Research Program\" fin dal 1946, lo studio continuo pi\u00f9 lungo sul bilancio di massa di tutti i ghiacciai del Nord America. Il Taku \u00e8 il ghiacciaio temperato alpino conosciuto pi\u00f9 spesso al mondo, che ha sperimentato un bilancio di massa positivo tra gli anni 1946 e 1988, con un enorme avanzamento. Il ghiacciaio da allora si \u00e8 trovato in uno stato di bilancio di massa negativo che potrebbe portare a una regressione, se l'attuale andamento continuasse. Il \"Juneau Icefield Research Program\" dal 1953 ha inoltre studiato il bilancio di massa del Ghiacciaio Lemon Creek. Il ghiacciaio ha avuto dal 1953\u20132006 un bilancio medio annuale di -0,44\u00a0m l'anno, con una perdita media del suo spessore di oltre 27\u00a0m, perdita confermata dall'altimetria laser.\nBilancio di massa dei ghiacciai austriaci.\nLa massa dei ghiacciai austriaci Hintereisferner e Kesselwandferner \u00e8 stata continuamente monitorata rispettivamente dal 1952 e dal 1965. Continuamente misurato per 55 anni, il ghiacciaio Hintereisferner ha uno dei periodi pi\u00f9 lunghi di studio continuato rispetto a tutti gli altri ghiacciai al mondo, basato su dati misurati e un metodo di valutazione costante. Attualmente questa rete di misurazioni comprende circa 10 fosse di neve (\"snow pits\") e circa 50 pali di ablazione distribuiti attraverso il ghiacciaio. In termini di bilanci specifici cumulativi, l'Hintereisferner ha subito una perdita netta di massa tra il 1952 e il 1964, seguita da un periodo di recupero fino al 1968. Giunse a un minimo intermittente nel 1976, brevemente recuperato nel 1977 e 1978 e da allora ha continuamente perduto massa in 30 anni. La massa totale persa \u00e8 stata di 26\u00a0m a cominciare dal 1952. Il ghiacciaio Sonnblickkees \u00e8 stato misurato dal 1957 ed ha perso 12\u00a0m di massa, con una media annuale di -0,23\u00a0m.\nNuova Zelanda.\nFin dal 1957 in Nuova Zelanda sono in corso studi sul bilancio di massa dei ghiacciai. Il Tasman \u00e8 stato da allora studiato dalla Ricerca Geologia Neozelandese (\"New Zealand Geological Survey\") e successivamente dal Ministero dei lavori, che ne misurarono la stratigrafia e il movimento complessivo. Tuttavia, nel 1950 anche i modelli di fluttuazione precedenti sono stati documentati sui ghiacciai Franz Josef e Fox. Altri ghiacciai sull'Isola del Sud studiati dal 1968 comprendono l'Ivory, mentre sull'Isola del Nord, il ritiro e la ricerca sul bilancio di massa sono stati condotti sui ghiacciai di Mount Ruapehu fin dal 1955. Sul Ruapehu, le stazioni fotografiche permanenti hanno permesso di fornire le prove dei mutamenti subiti dai ghiacciai montani nel corso del tempo.\nProgramma per il bilancio di massa del ghiacciaio delle Cascate del Nord.\nCon la misurazione del bilancio annuale di 10 ghiacciai, il \"North Cascade Glacier Climate Project\" supera ogni altro programma attuato per il Nord America. Queste registrazioni vanno dal 1984 al 2008 e rappresentano la sola serie di registrazioni che documentano i mutamenti del bilancio di massa di un'intera estensione di ghiacciai. Per monitorare un'intera montagna ghiacciata si va in Nord America, classificata \"ad alta priorit\u00e0\" nel 1983 dalla \"National Academy of Sciences\". Il bilancio annuale dei ghiacciai delle Cascate del Nord ha mediamente \u22120.48 m/a nel periodo 1984\u20132008, una perdita di spessore cumulativo dal 1984 di oltre 13\u00a0m, vale a dire il 20\u201340% del loro volume totale a causa dei bilanci di massa sempre pi\u00f9 negativi che fanno regredire e assottigliare il ghiacciaio.\nProgramma per il bilancio di massa della Norvegia.\nIl programma per il bilancio di massa pi\u00f9 esteso al mondo delle montagne norvegesi \u00e8 ampiamente finanziato dall'industria idroelettrica. Attualmente vengono eseguite misurazioni del bilancio di massa su dodici ghiacciai. Nella Norvegia meridionale sono stati misurati sei dei suoi ghiacciai per 42 anni consecutivi o pi\u00f9, e costituiscono il profilo ovest-est che si estende dal ghiacciaio \u00c5lfotbreen decisamente marittimo, vicino alla costa occidentale, al Gr\u00e5subreen nettamente continentale, nella parte orientale dello Jotunheimen. Il ghiacciaio Storbreen nello Jotunheimen \u00e8 stato misurato per un pi\u00f9 lungo periodo di tempo rispetto a ogni altro ghiacciaio della Norvegia, per un totale di oltre 55 anni, mentre l'Engabreen per 35 anni, il periodo pi\u00f9 lungo della Norvegia settentrionale.\nLo Storglaci\u00e4ren della Svezia.\nLa stazione di ricerca Tarfala della regione del Kebnekaise nella Svezia settentrionale \u00e8 gestita dall'Universit\u00e0 di Stoccolma. \u00c8 qui che il primo programma per il bilancio di massa \u00e8 iniziato, immediatamente dopo la seconda guerra mondiale, e continua ancora oggi. Questa ricerca ha dato inizio alla registrazione del bilancio di massa dello Storglaci\u00e4ren, e costituisce lo studio continuato di questo tipo pi\u00f9 lungo al mondo. Lo Storglaci\u00e4ren ha avuto dal 1946 al 2006 un bilancio di massa cumulativo negativo di -17\u00a0m. Il programma ha iniziato a monitorare il Rabots Glaci\u00e4r nel 1982, il Riukojietna nel 1985 e il M\u00e5rmaglaci\u00e4ren nel 1988. Tutti e tre questi ghiacciai hanno avuto un forte bilancio di massa negativo fin dall'inizio.\nBilancio di massa del ghiacciaio islandese.\nIn Islanda, il bilancio di massa del ghiacciaio viene misurato annualmente una o due volte dall'Autorit\u00e0 Nazionale per l'Energia tramite numerosi pali posti su molte cappe di ghiaccio. La fossa (\"pit\") regolare e le misurazioni del bilancio di massa tramite pali sono state effettuate sul lato settentrionale del Hofsj\u00f6kull fin dal 1988 e similmente dal 1991 sul \u00der\u00e1ndarj\u00f6kull. Dal 1989, sono stati stabiliti i profili del bilancio di massa (fosse e pali) sul lato orientale e sud-occidentale del Hofsj\u00f6kull. Simili profili sono stati valutati dal 1992 sui ghiacciai di sbocco Tungna\u00e1rj\u00f6kull, Dyngjuj\u00f6kull, K\u00f6ldukv\u00edslarj\u00f6kull e Br\u00faarj\u00f6kull del Vatnaj\u00f6kull e dal 1991 sull'Eyjabakkaj\u00f6kull.\nProgramma svizzero per il bilancio di massa.\nCambiamenti temporali nella distribuzione spaziale del bilancio di massa si ottengono principalmente dalle variazioni di accumulo e fusione lungo la superficie. Di conseguenza, le variazioni nella massa dei ghiacciai riflettono i mutamenti del clima e i flussi di energia sulla superficie terrestre. I ghiacciai svizzeri del Gries nelle Alpi Centrali e del Silvretta nelle Alpi orientali, sono stati misurati per molti anni. La distribuzione dell'accumulo stagionale e i tassi di ablazione vengono misurati \"in situ\". I metodi sul campo tradizionali sono combinati con le tecniche di telerilevamento onde poter tenere traccia delle variazioni di massa, geometria e comportamento del flusso dei due ghiacciai. Queste ricerche forniscono dati utili alla Rete per il Monitoraggio dei Ghiacciai Svizzeri e alla rete internazionale del World Glacier Monitoring Service (WGMS).\nUSGS.\nLa USGS (\"United States Geological Survey\") esegue un programma di \"benchmark\" per il monitoraggio del ghiacciaio a lungo termine onde esaminare il mutamento climatico, il bilancio di massa del ghiacciaio, il movimento glaciale e il deflusso superficiale. Questo programma \u00e8 in corso dal 1965 ed ha esaminato in particolare tre ghiacciai. Il Gulkana nella Catena dell'Alaska e il Wolverine nella catena costiera dell'Alaska sono stati monitorati dal 1965, mentre il ghiacciaio delle Cascate del Sud nello Stato di Washington \u00e8 stato continuamente monitorato fin dall'anno geofisico internazionale (1957). Questo programma prevede il monitoraggio di un ghiacciaio in ognuna di queste catene montuose, collezionando dati dettagliati utili per capire l'idrologia del ghiacciaio e le sue interazioni climatiche.\nRilevamento geologico della GSC.\nLa GSC (\"Canada-Glaciology Section\") gestisce il sistema di osservazione del clima correlato al ghiacciaio (\"Glacier-Climate Observing System\") del Canada come parte del suo Programma Geoscientifico per il Mutamento Climatico (\"Climate Change Geoscience Program\"). Con la collaborazione degli studiosi dell'universit\u00e0, dirige il monitoraggio e la ricerca sui mutamenti climatici, risorse idriche e variazioni del livello marino utilizzando una rete di riferimento per osservare i luoghi situati nella Cordigliera e nell'Arcipelago Artico Canadese. Questa rete si \u00e8 allargata con i dati forniti dai telerilevamenti dei cambiamenti regionali del ghiacciaio. I siti della Cordigliera comprendono Helm, Place, Andrei, Kaskakwulsh, Haig, Peyto, Ram River, Castle Creek, Kwadacha e i ghiacciai del Bologna Creek; nell'Arcipelago Artico si trovano i ghiacciai White, Baby e Grise e le cappe di ghiaccio Devon, Meighen, Melville e Agassiz. I siti di riferimento della GSC sono monitorati utilizzando il metodo (stratigrafico) glaciologico basato su pali standard e i rilevamenti geodetici periodici che impiegano il lidar aviotrasportato. I ghiacciai Helm (-33\u00a0m) e Place (-27\u00a0m) hanno perso pi\u00f9 del 20% dell'intero volume, dal 1980; il ghiacciaio Peyto (-20\u00a0m) si avvicina a questa quantit\u00e0. Il ghiacciaio bianco dell'artico canadese (\"Canadian Arctic White Glacier\") non \u00e8 risultato cos\u00ec negativo (-6\u00a0m) fin dal 1980.\nRete per il bilancio di massa in Bolivia.\nDal 1991 la rete per il monitoraggio dei ghiacciai in Bolivia, un ramo del sistema di osservazione glacio-idrologico installato in tutte le Ande tropicali dall'IRD e soci, ha monitorato il bilancio di massa sui ghiacciai Zongo (6000\u00a0m asl), Chacaltaya (5400\u00a0m asl) e Charquini (5380\u00a0m asl). \u00c8 stato utilizzato un sistema di pali, con osservazioni mensili sul campo. Queste misurazioni sono state effettuate in concomitanza con il bilancio energetico onde poter identificare la causa della rapida regressione e il bilancio di massa negativo."}
{"id": "2998125", "revid": "767487", "url": "https://it.wikipedia.org/wiki?curid=2998125", "title": "Spiracolo tracheale", "text": "Lo spiracolo tracheale nei ragni \u00e8 l'apertura o orifizio attraverso cui entra l'aria verso la trachea. La maggior parte dei ragni possiede la \"trachea tubolare\", composta da tubicini ramificati che si originano direttamente dallo spiracolo; alcune famiglie di ragni posseggono la \"trachea a setaccio\", una struttura lamellare, simile ai polmoni a libro.\nQuesto orifizio \u00e8 situato nella parte ventrale dell'opistosoma, poco al di sopra delle filiere.\nLe contrazioni di un muscolo collegato alla trachea consentono l'apertura e la chiusura dello spiracolo e il passaggio dell'aria per diffusione."}
{"id": "2998126", "revid": "99128044", "url": "https://it.wikipedia.org/wiki?curid=2998126", "title": "Francesco Bianchini (fantino)", "text": "Presente ben 55 volte al Palio di Siena, ha vinto nove volte sul tufo di Piazza del Campo.\n\"Campanino\" \u00e8 il fantino che ha corso pi\u00f9 Palii consecutivamente: 44 tra il 1827 e il 1847 (alle sue spalle \"Caino\" e \"Gobbo Saragiolo\" con 34). Ha corso in tutte le Contrade di Siena, fatta eccezione per Drago e Valdimontone.\n\"Campanino\" era padre di un altro fantino: Leopoldo detto \"Piccolo Campanino\"; era inoltre genero di \"Cicciolesso\" (Luigi Brandani), cugino di \"Pipistrello\" (Giovanni Brandani) e di \"Brandino Minore\" (Agostino Brandani).\nCarriera al Palio di Siena.\nSono ben note le rivalit\u00e0 tra le Contrade di Siena, che animano da sempre il Palio; ma spesso, oltre alle rivalit\u00e0 tra Contrade, anche quelle tra fantini hanno influenzato gli esiti della corsa. Nella storia dei \"dualismi\" in Piazza del Campo ha un posto di rilievo anche quella tra Francesco Bianchini detto \"Campanino\" ed il celebre \"Gobbo Saragiolo\". Quest'ultimo \u00e8 il fantino pi\u00f9 vincente della storia del Palio con 15 successi (assieme a Mattia Mancini detto \"Bastiancino\"), mentre \"Campanino\" ha trionfato complessivamente per 9 volte in 55 presenze.\n\"Campanino\", che deve il proprio soprannome alla campanella d'oro che portava all'orecchio, entr\u00f2 nella storia del Palio anche per la sua vita particolarmente turbolenta e movimentata. A soli 11 anni venne prosciolto dal processo a lui intentato per omicidio di un coetaneo, nonostante molte testimonianze a lui contrarie.\nLa prima vittoria al Palio arriv\u00f2 a 19 anni, nell'agosto 1828; gi\u00e0 in quell'occasione ci furono i primi contrasti con il \"Gobbo Saragiolo\", che correva nell'Oca. \"Campanino\" vinse ancora il 2 luglio 1830 nella Civetta e centr\u00f2 il personale \"cappotto\" in agosto, per l'Istrice. Ancora una volta i due fantini vali non mancarono di rivaleggiare a colpi di nerbate.\nParallelamente all'attivit\u00e0 di fantino, Francesco Bianchini si dedicava anche ad altre attivit\u00e0 non sempre lecite, che gli provocarono inevitabilmente guai giudiziari. Ad esempio, fu coinvolto in una furibonda rissa dopo un furto di cocomeri, venendo spalleggiato da alcuni membri della famiglia Brandani, la dinastia di fantini pi\u00f9 numerosa della storia, con cui nel frattempo si era imparentato grazie al matrimonio con la figlia di \"Cicciolesso\".\nTorn\u00f2 a vincere al Palio nel luglio 1835 per la Pantera, ripetendosi due anni dopo per l'Aquila.\nIl 18 novembre 1838 rimase coinvolto in un grave episodio di cronaca nera. Dopo una corsa presso Castelnuovo Berardenga, Bianchini si rese protagonista di una violenta rissa con Angiolo Bandini, barbaresco del \"Gobbo Saragiolo\". Bandini fu scaraventato in un fosso dal Bianchini, dopo essere stato ripetutamente preso a calci e pugni dal fantino stesso; la caduta provoc\u00f2 una semilussazione alla prima vertebra cervicale, che caus\u00f2 la rottura di alcune vene ed una conseguente emorragia da cui deriv\u00f2 la morte del Bandini. La sentenza fu benevola, e Bianchini fu condannato \u00ab...come autore per colpa lieve dell'omicidio di Angiolo Bandini, nella pena di tre mesi di carcere, dei danni e spese da liquidarsi a favore degli eredi dell'ucciso e nelle spese processuali che tassa in fiorini centouno e cinquecento fiorini...\u00bb.\nLa condanna non gli imped\u00ec di tornare rapidamente a correre il Palio, dove vinse tre volte consecutive: 16 agosto 1840 per la Civetta, 2 luglio 1841 per l'Oca, 16 agosto 1841 per la Lupa. Vinse per nona ed ultima volta il 2 luglio 1843 per la Tartuca, e da quel momento la sua stella inizi\u00f2 ad offuscarsi. Allo stesso tempo, il \"Gobbo Saragiolo\" torn\u00f2 in auge, dopo alcuni anni di appannamento.\nIl 3 luglio 1853 \"Campanino\" ed il \"Gobbo Saragiolo\" rivaleggiarono per l'ennesima volta. \"Campanino\" corse nell'Oca e, dopo una caduta al canape durante una \"mossa\" annullata, part\u00ec in testa e vi rimase fino al terzo giro; dovette per\u00f2 cedere alla rimonta del \"Gobbo\", partito malissimo nella Torre, che lo beff\u00f2 impedendogli di vincere per la decima volta.\nFrancesco Bianchini detto \"Campanino\" corse per l'ultima volta il 16 agosto 1860 nel Nicchio. Chiuse con 9 vittorie su 55 presenze al Palio di Siena."}
{"id": "2998132", "revid": "767487", "url": "https://it.wikipedia.org/wiki?curid=2998132", "title": "La ricerca dell'uccello del tempo", "text": "La ricerca dell'uccello del tempo \u00e8 una storia a fumetti scritta da Serge Le Tendre e disegnato da R\u00e9gis Loisel, pubblicata dalla Dargaud a partire dal 1983, con titolo originale \"La Qu\u00eate de l'oiseau du temps\" (in seguito ripubblicata per il mercato anglofono con i titoli: \"The Quest for the Time-Bird\" e \"Roxanna and The Quest For The Time Bird\").\nTrama.\nPrimo ciclo.\nIl mondo di Akbar \u00e8 in pericolo: Ramor, il dio maledetto, sta per essere liberato. La maga Mara ha trovato un modo per evitare la risurrezione del dio e trattenerlo ancora nella sua prigione, una conchiglia. Comunque, per riuscire nell'incantesimo, lei necessita del leggendario Uccello del tempo, un animale mistico capace di controllare il flusso del tempo. Lei invia sua figlia, Pelisse (Roxanna nella traduzione inglese, Velissa nella versione pubblicata da Alessandro Editore, Pelissa nella versione pubblicata dall'Eura Editoriale), ad un suo passato amante, Bragon, un tempo un terribile guerriero, ora un brizzolato possidente, per convincere l'invecchiato eroe a lanciarsi in un'ultima avventura al fine di salvare il mondo di Akbar.\nSecondo ciclo.\nUn giovane Bragon lascia la fattoria di famiglia in cerca di avventure. Incontra Javin, un altro avventuriero che diventer\u00e0 suo amico fraterno, prima di morire ucciso dal temibile mostro borak, a sua volta trucidato da Bragon. Innamorato di Mara, la figlia del principe-mago che ha salvato da un attacco della Setta del Segno, Bragon parte in ricerca del Rige, un guerriero dalla forza leggendaria, per diventarne l'allievo ed elevarsi cos\u00ec allo stesso rango della principessa.\nVolumi pubblicati.\nQuesti quattro costituiscono il primo ciclo, che \u00e8 stato pubblicato dall'Eura Editoriale sul settimanale di fumetti \"Skorpio\" nei numeri dal 39 al 51 del 1990, e poi in 4 volumi di Alessandro Editore.\nSegue un secondo ciclo di storie, pubblicato da Alessandro Editore con il sottotitolo \"Mara\", costituito dai seguenti volumi:\nQuesto nuovo ciclo costituisce un prequel alla vicenda originale."}
{"id": "2998133", "revid": "767487", "url": "https://it.wikipedia.org/wiki?curid=2998133", "title": "Claudio Salvatore Balzari", "text": "Biografia.\nNacque da Pier Antonio e Maria Elisabetta Solari, entrambi di origine svizzera (erano provenienti da Altdorf. Il padre, custode dei magazzini del Palazzo Ducale di Colorno, diede una buona educazione al figlio, che rivel\u00f2 facilit\u00e0 per gli studi sia letterari che scientifici, ma soprattutto una forte propensione per la musica e la pittura. Terminati gli studi trov\u00f2 impiego nell'ufficio delle imposte dirette e fu poi nominato membro della Consulta del Catasto. Nello stesso tempo coltiv\u00f2 la passione per la pittura, dimpstrando grande abilit\u00e0 soprattutto come paesaggista.\nIl governatore di Parma Moreau de Saint-M\u00e9ry gli offerse di andare a Roma per perfezionarsi, ma egli rifiut\u00f2 l'offerta in favore dell'allievo Giacomo Zamperla di Fontanellato. Il suo lavoro di controllore delle imposte dirette lo portava a fare frequenti spostamenti in paesi della provincia di Parma, e ci\u00f2 gli diede la possibilit\u00e0 di studiare pi\u00f9 a lungo e in modo pi\u00f9 profondo la natura, il soggetto prediletto dei suoi quadri. Fu un autodidatta e dipinse prevalentemente ad acquerello. Molte sue opere sono conservate nel Museo Glauco Lombardi di Parma.\nGli furono concesse molte cariche onorifiche: fu Accademico d'onore e professore consigliere con voto dell'Accademia delle Belle Arti. Fu amico di molti esponenti della cultura e artisti, in particolare di Giuseppe Boccaccio, che aiut\u00f2 personalmente a continuare gli studi. Antonio Melloni, padre di Macedonio, lo volle sepolto nella propria tomba di famiglia nel cimitero della Villetta."}
{"id": "2998135", "revid": "203463", "url": "https://it.wikipedia.org/wiki?curid=2998135", "title": "Salvatore Balzari", "text": ""}
{"id": "2998140", "revid": "473757", "url": "https://it.wikipedia.org/wiki?curid=2998140", "title": "Cloruro di neodimio(III)", "text": ""}
{"id": "2998141", "revid": "106908", "url": "https://it.wikipedia.org/wiki?curid=2998141", "title": "Tomba di Akbar", "text": "La tomba di Akbar il Grande \u00e8 uno dei capolavori dell'architettura moghul, costruito tra il 1605 ed il 1613 e situato all'interno di un terreno di 48 ettari a Sikandra (?), sobborgo di Agra, Uttar Pradesh, in India.\nStoria.\nFu lo stesso terzo imperatore moghul, Akbar il Grande (1542 - 1605), ad iniziare la costruzione del monumento intorno al 1600, seguendo l'antica tradizione tartara per cui si doveva iniziare l'allestimento della tomba gi\u00e0 durante la propria vita. Pare che sia stato proprio Akbar a progettare l'edificio e a scegliere la sua ubicazione. Alla morte di Akbar, la costruzione fu completata dal figlio di questi, Jahangir, nel 1613.\nUbicazione.\nLa tomba si trova a Sikandra, sobborgo di Agra, a circa 8 kilometri dal centro della citt\u00e0. Ad un kilometro di distanza dal mausoleo si trova la tomba di Mariam, intesa come Mariam-uz-Zamani, moglie di Akbar e madre di Jahangir.\nArchitettura.\nIl terreno di pertinenza crea un quadrato esatto del lato di 690 metri, allineato con i punti cardinali, circondato da mura e disposto secondo il classico layout del giardino in chahar bagh. Un portale d'ingresso si staglia al centro di ogni muro perimetrale e larghi corsi pavimentati - disposti secondo la tradizione moghul con canali d'acqua centrali a rappresentare i quattro fiumi del Paradiso - conducono dalle estremit\u00e0 al mausoleo, situato al centro del quadrato.\nLa porta meridionale \u00e8 la pi\u00f9 grande: dotata di quattro minareti in marmo bianco coronati da chhatris, molto simili - ma risalenti ad epoca precedenti - a quelli del Taj Mahal, \u00e8 generalmente utilizzata come ingresso alla tomba. Questa \u00e8 a sua volta circondata da un recinto murario quadrato dal lato di 105 metri. L'edificio interno si presenta come una piramide a quattro livelli, sormontata da un padiglione in marmo contenente la falsa tomba. La vera sepoltura, come negli altri mausolei, \u00e8 posta nel basamento.\nGli edifici sono principalmente realizzati in pietra arenaria rosso scuro, impreziosita da inserimenti in marmo bianco. Pannelli intarsiati in arenaria e in ardesia nera decorano la tomba e l'ingresso principale: i disegni dei pannelli sono geometrici, floreali e calligrafici, anticipando cos\u00ec gli ancora maggiormente elaborati disegni che verranno utilizzati per decorare la tomba di I'tim\u0101d al-Dawla."}
{"id": "2998145", "revid": "287204", "url": "https://it.wikipedia.org/wiki?curid=2998145", "title": "San Zopito", "text": "Originariamente, si reputava che il nome Zop\u00edto originasse dalla probabile iscrizione sulla lapide tombale delle Catacombe di San Callisto che si riferiva ad un martire \"sopitus in Domine\", ossia \"addormentato nel Signore\". Tale convinzione \u00e8 almeno parzialmente decaduta da quando \u00e8 stata scoperta una lapide con iscrizione greca che si riferisce ad un tale Z\u00f2piro (letteralmente \"o Z\u00f2pyros\" quindi \"l'illustre Z\u00f2piro\") venuto a mancare all'et\u00e0 di vent'anni circa il giorno 12 ottobre. Questo certifica pertanto l'esistenza di un giovane martire con questo nome, diverso peraltro da Zopito sia nell'accento sia nella grafia, derivante dal greco con significato di \"colui che alimenta la brace\" o \"colui che illumina l'astro\".\nNonostante il fatto che la morte sia avvenuta in data 12 ottobre, \u00e8 stato prescelto il luned\u00ec di Pentecoste come giorno festivo in ricordo dell'arrivo delle reliquie del santo presso la Chiesa di San Pietro Apostolo avvenuto il 25 maggio 1711.\nCulto.\nLe spoglie del presunto santo vennero traslate, prima a Penne, poi definitivamente a Loreto Aprutino nella collegiata di San Pietro, dal vescovo di Penne e dall'abate di Loreto nel 1711, e l\u00ec santificate. In quegli anni fu realizzato per il santo un prezioso busto argenteo dorato, opera della scuola di Giuseppe Sammartino di Napoli, molto simile al trafugato busto di San Massimo, che si trovava nella Cattedrale di Penne sino al 1982.\nSan Zopito \u00e8 il patrono di Loreto Aprutino. Durante la processione che si tiene in suo onore, che si svolge tradizionalmente il luned\u00ec successivo alla Pentecoste, si usava condurre in chiesa un bue, cavalcato da un bimbo vestito di bianco, a inginocchiarsi davanti alla statua del santo. Dallo sterco del bue i contadini traevano auspici per il raccolto.\nIl rito di far inginocchiare il bue alla vista del busto del santo prende vita nello stesso anno, durante il transito delle reliquie del santo da Penne a Loreto Aprutino; infatti, durante la solenne processione, un contadino che si trovava nei campi assieme al suo bue, alla vista dell'urna dove erano contenute le reliquie, tanto era accinto nel suo lavoro da non rivolgere attenzione alcuna alla processione; allora il bue si allontan\u00f2 dal padrone, senza dar conto ai richiami di quello, e avvicinatosi alla processione si inchin\u00f2 \"sobriamente\". Altra fonte vuole che il bue si sia ginocchiato, senza voler entrare, di fronte all'ingresso della stalla dove il contadino aveva buttato nella mangiatoia l'ostia consacrata che non aveva ingoiato e per dileggio aveva appunto gettato."}
{"id": "2998151", "revid": "2224250", "url": "https://it.wikipedia.org/wiki?curid=2998151", "title": "La Tempesta Dischi", "text": "La Tempesta Dischi \u00e8 un'etichetta discografica indipendente di Pordenone fondata nel 2000 da Enrico Molteni, bassista dei Tre Allegri Ragazzi Morti. Nel 2010 l'etichetta ha vinto il Premio FIMI del MEI.\nStoria.\nL'etichetta \u00e8 stata creata dai Tre Allegri Ragazzi Morti per pubblicare i loro lavori, ma nel 2004 comincia a pubblicare i lavori di altri artisti con l'album \"Giorgio Canali &amp; Rossofuoco\" di Giorgio Canali &amp; Rossofuoco, su proposta proprio di Canali. Da allora ha cominciato a pubblicare i lavori di altri artisti.\nLa Tempesta ha all'attivo pi\u00f9 di 60 produzioni, diverse delle quali premiate dalla critica italiana come \"Canzoni da spiaggia deturpata\" de Le luci della centrale elettrica (Targa Tenco 2008 per la \"migliore opera prima\") e \"A sangue freddo\" de il Teatro degli Orrori (Premio Italiano per la Musica Indipendente per il \"miglior album\" al MEI 2010), Sono all'Osso de Il Pan del Diavolo ( 5 stelle per la rivista Rollingstone ).\nNel corso dell'edizione 2010 del MEI (Meeting Etichette Indipendenti) La Tempesta Dischi viene insignita del PIMI per la migliore etichetta.\nNel settembre 2010 \u00e8 stato diramato un comunicato stampa che annuncia la nascita di \"La Tempesta International\", progetto volto ad esportare all'estero la musica italiana indipendente. La prima uscita del progetto \"International\" \u00e8 \"The Box\", cofanetto dei veneti One Dimensional Man pubblicato il 12 ottobre a cura del musicista e produttore Giulio Favero.\nDal 2012 Tempesta Dischi collabora con il Premio Buscaglione mettendo in palio per il vincitore del concorso musicale la possibilit\u00e0 di inserire un proprio brano nella compilation dell'etichetta. Pagliaccio, Blindur e Yosh Whale i gruppi che hanno vinto il Premio Tempesta Dischi.\nNel 2017 viene creata La Tempesta Sur per la pubblicazione dell'album \"Istituto Italiano di Cumbia Vol.1\".\nConcerti organizzati.\nPeriodicamente l'etichetta organizza un concerto con lo scopo di promuovere gli artisti con i quali collabora; finora i concerti proposti con questa finalit\u00e0 sono stati:\nArtisti.\nNumerosi artisti pubblicano i loro album con La Tempesta:"}
{"id": "2998172", "revid": "483293", "url": "https://it.wikipedia.org/wiki?curid=2998172", "title": "Rivalit\u00e0 Celtic-Rangers", "text": ""}
