{"id": "2935602", "revid": "767487", "url": "https://it.wikipedia.org/wiki?curid=2935602", "title": "Riscatto", "text": "Riscatto \u00e8 un film del 1953, diretto da Marino Girolami.\nTrama.\nRoberto Biasetti e un suo amico vengono ingiustamente condannati a sedici anni di prigione per un omicidio. Il vero responsabile del crimine \u00e8 un certo Maremmano che per combinazione si trova nella stessa cella. Scarcerato per condono di una parte della pena si sente in debito verso i due e verso la fidanzata di Roberto. Rientra in carcere e confessa la sua colpa.\nProduzione.\nIl film \u00e8 ascrivibile al filone dei melodrammi sentimentali, comunemente detto \"strappalacrime\", allora molto in voga tra il pubblico italiano, in seguito ribattezzato dalla critica con il termine \"neorealismo d'appendice\".\nDistribuzione.\nIl film venne distribuito nel circuito cinematografico italiano il 20 agosto del 1953.\nVenne in seguito distribuito anche in Francia a partire dal 1\u00ba dicembre del 1954 con il titolo \"L'Auberge tragique\"."}
{"id": "2935604", "revid": "78113915", "url": "https://it.wikipedia.org/wiki?curid=2935604", "title": "Ebenrode", "text": ""}
{"id": "2935607", "revid": "267046", "url": "https://it.wikipedia.org/wiki?curid=2935607", "title": "Giove (astrologia)", "text": "Giove \u00e8 un pianeta conosciuto e interpretato da tutte le tradizioni astrologiche contemporanee.\nAstrologia occidentale.\nNell'astrologia occidentale il pianeta Giove \u00e8 associato al principio della crescita, dell'espansione, della prosperit\u00e0 e della buona sorte, cos\u00ec come al senso interiore di giustizia di una persona, alla moralit\u00e0 e ai suoi pi\u00f9 alti intenti e ideali. Governa i lunghi viaggi, specialmente quelli all'estero, l'istruzione pi\u00f9 elevata, la mente superiore, la religione, la spiritualit\u00e0, la filosofia, la legge e gli zii. \u00c8 inoltre associato ad una propensione alla libert\u00e0 e all'esplorazione, ai ruoli umanitari e protettivi, e con la capacit\u00e0 di rendere allegri e felici, o \"gioviali\".\nSecondo la tradizione il pianeta \u00e8 domiciliato nel Sagittario (domicilio diurno) e nei Pesci (domicilio notturno), in esaltazione nel Cancro, in esilio nei Gemelli e nella Vergine, in caduta nel Capricorno.\nNell'astrologia moderna Giove \u00e8 ritenuto il governatore della nona e della dodicesima casa, ma tradizionalmente gli erano assegnate la seconda e la nona (rispettivamente, la casa dei valori e dei pensieri) ed aveva \"gioia\" nell'undicesima casa, degli amici e delle aspirazioni.\nNell'astrologia medica il pianeta governa il sangue ed \u00e8 associato al fegato, all'ipofisi e alla disposizione del tessuto adiposo.\nAstrologia cinese.\nNell'astrologia cinese Giove \u00e8 chiamato \"la stella del legno\" (\u6728\u661f) ed \u00e8 importante in quanto considerato foriero di prosperit\u00e0, al punto che al tempo della dinastia Zhou era noto con il nome \"Sui Xing\", che significa \"Il Pianeta dell'Anno\". \nLa sua importanza era tale che l'imperatore nominava direttamente un funzionario astronomo il cui compito specifico era l'osservazione del pianeta, di cui doveva registrare scrupolosamente la posizione rispetto alle costellazioni zodiacali, gli spostamenti al loro interno, e perfino il suo colore: se questo appariva tendente al rosso l'opulenza avrebbe regnato nelle regioni dell'impero situate geograficamente verso la direzione in cui il pianeta era visibile nel cielo; se invece il colore era giallo allora la prosperit\u00e0 era da ritenersi diffusa su tutto l'impero.\nAstrologia indiana.\nNell'astrologia indiana Giove \u00e8 chiamato \"Guru\" o \"B\u1e5bhaspati\" ed \u00e8 noto come il \"grande maestro\"."}
{"id": "2935608", "revid": "339392", "url": "https://it.wikipedia.org/wiki?curid=2935608", "title": "Pilot Pen International", "text": ""}
{"id": "2935613", "revid": "57342", "url": "https://it.wikipedia.org/wiki?curid=2935613", "title": "Delfina Santill\u00e1n Torres Oviedo", "text": "Delfina Santill\u00e1n Torres Oviedo \u00e8 un personaggio immaginario della telenovela argentina \"Flor - Speciale come te\".\nBiografia.\nPrima stagione.\nAll'inizio \u00e8 fidanzata, soltanto per interesse, con Federico Fritzenwalden e decide di stabilirsi con quest'ultimo in Germania, torna in Argentina insieme al fidanzato quando Greta, la governante di casa Fritzenwalden chiede l'aiuto di Federico per gestire i suoi quattro fratelli. Una volta tornata, il suo destino si intreccia con Florencia Fazzarino, che si scoprir\u00e0 successivamente essere sua sorellastra, nonch\u00e9 figlia di Alberto Santill\u00e1n, il padre di Delfina. Delfina e la madre Malala tentano di tenere il segreto al sicuro per salvare la loro eredit\u00e0, in modo che Flor non riceva la sua parte. Da qui, inizia un odio profondo nei confronti di Flor che porta Delfina con la complicit\u00e0 della madre Malala, a truffare, ingannare e mentire a tutta la famiglia Fritzenwalden, specialmente quando scopre che Federico si \u00e8 innamorato di Flor e ha intenzione di lasciarla. Su consiglio della madre inventa una gravidanza, (la bugia viene portata avanti grazie all'aiuto del medico Claudio Bonilla, vecchio compagno di scuola di Federico) in seguito di aver sub\u00ecto un aborto spontaneo per una caduta dalle scale perch\u00e9 ha visto Federico e Flor che si baciavano, poi una malattia mortale, e altri inganni che porteranno Federico e Flor a rinunciare al loro amore. Il giorno del matrimonio fra Delfina e Federico, quest'ultimo scopre tutti gli inganni di Delfina (fra cui il matrimonio di Delfina con Lorenzo M\u00f3naco, suo complice), e la pianta all'altare per stare definitivamente con Flor. Ma l'improvvisa morte di Federico, in seguito a l'incidente che salva la vita al Conte di Kricoragan, Massimo Augusto Calder\u00f3n de la Hoya, la porta ad essere l'unica tutrice responsabile dei fratelli Fritzenwalden e dell'eredit\u00e0 della famiglia, essendo la sua legittima vedova, ci\u00f2 che lei aveva sempre desiderato.\nSeconda stagione.\nDelfina prova un sentimento di vendetta nei confronti di Flor e dei ragazzi. Volendo aumentare di pi\u00f9 la sua fortuna, punta il Conte Massimo (che adesso \u00e8 diventato tutore per volere di Federico). Con l'arrivo in casa della madre di Massimo, la Contessa Anna, Lorenzo dice a Delfina che per prima cosa deve conquistare la fiducia della madre, quindi le fanno credere che ha una malattia avvelenandole il t\u00e8 cos\u00ec da farle perdere i sensi. Fanno credere a tutti che Anna \u00e8 molto malata e ha bisogno di un trapianto di midollo osseo, e che Delfina \u00e8 l'unica compatibile per il trapianto. Massimo promette che se l'operazione andr\u00e0 bene esaudir\u00e0 qualsiasi desiderio di Delfina, Delfina confessa ad Anna che vorrebbe sposare Massimo, cos\u00ec, quest'ultima cerca di farli mettere insieme, tuttavia, Massimo inizialmente non vuole perch\u00e9 si sta innamorando di Flor. Nel frattempo, fa la sua comparsa Lautaro, ragazzo che \u00e8 uguale a Nicol\u00e1s, i ragazzi fanno il test del DNA e si scopre che sono fratelli, Lautaro reclama la sua parte di eredit\u00e0, per\u00f2, Delfina che non vuole condividerla con nessun altro, insieme a Bonilla falsifica le analisi del DNA di Franco e Nicol\u00e1s, facendo credere a tutti che l'adottato \u00e8 Nicol\u00e1s, quando in realt\u00e0 \u00e8 Franco.\nDopo aver scoperto che nel Krikoragan chi non mantiene la parola data scatena una disgrazia, Delfina decide di utilizzare questa informazione per sposare Massimo e inventa delle disgrazie, che finisce per chiedere a Delfina di sposarlo. Flor viene a conoscenza dal dottor Segura che Delfina non ha mai donato il midollo osseo e dopo vari tentativi per non farla parlare, lo racconta a Massimo, che dichiara guerra a Delfina. Il giudice dei minori grazie a Flor viene a conoscenza della vera identit\u00e0 di Delfina e di tutto quello che ha fatto, e quindi le toglie la tutela, la caccia di casa, e la fa arrestare, ma esce subito dopo per la cauzione pagata da Malala e Lorenzo. Arriva dalla campagna Rosita Violeta Torres, cugina di Delfina, uguale a lei fisicamente, e Delfina ne sfrutta la somiglianza al fine di assumerne l'identit\u00e0 per rimanere in casa Fritzenwalden. Nella permanenza in casa far\u00e0 di tutto per far lasciare Flor e Massimo. Con l'arrivo della vera Rosita, (mandata a Cuba per curarsi la gamba malata) Delfina viene scoperta. Flor e Massimo citano in giudizio Malala, Bonilla e Delfina, Malala e Bonilla per essere stati complici materiali vengono condannati a sette anni e Delfina a dieci anni per tentato omicidio verso Flor.\nTempo dopo, Flor e Massimo hanno avuto tre gemelli, Delfina, ormai in carcere, evade e rapisce sua nipote Margarita per chiedere un riscatto, dopo averla rapita, si sente strana ed inizia ad affezionarsi alla bimba tanto da farle capire il significato dell'amore, e la riporta ai genitori. Confessa di essere sposata con Lorenzo e che quindi i suoi matrimoni con Massimo e Federico non hanno alcun valore legale, quindi Flor e Massimo possono sposarsi, che non potevano perch\u00e9 Delfina non voleva firmare il divorzio, per rovinargli la vita. Chiede perdono a tutti e si costituisce in carcere, pentendosi di tutto.\nCaratteristiche del personaggio.\nHa i capelli neri e lisci costantemente raccolti in una lunga coda di cavallo; veste in modo elegante, tratta male chiunque, talvolta anche la madre Malala, e prende in giro tutti. Quando vede che i suoi piani funzionano canta una canzoncina: \"Qualcuno avr\u00e0 un problema!\". Delfina e Lorenzo, quando erano diciannovenni, sono fuggiti e si sono sposati al confine con la Bolivia, per cui dopo essersi sposata con Federico, \u00e8 bigama. \u00c8 manipolatrice, per\u00f2 prima era una brava persona e non le interessavano i soldi, infatti con Lorenzo tende a mostrare questo suo lato \"romantico e dolce\".\nNutre dell'odio nei confronti di Flor perch\u00e9 secondo lei le ha portato via tutto l'affetto del padre, Federico si \u00e8 innamorato di lei ed anche il suo legittimo marito Lorenzo, perch\u00e9 \u00e8 sempre buona, gentile e tutti la amano. \u00c8 stata plagiata fin da piccola dalla madre, che ha cambiato totalmente il suo carattere, oltretutto non vuole che stia con Lorenzo, infatti le ha insegnato che non deve mai impegnare il suo cuore. Molte volte Delfina, anche insieme a Lorenzo, ha pensato di voler mollare tutto e di scappare, ma dissuasa dalla madre Malala e nel vedere Flor felice ha sempre annullato."}
{"id": "2935619", "revid": "399", "url": "https://it.wikipedia.org/wiki?curid=2935619", "title": "Campionato sudafricano di Formula 1 1965", "text": "La stagione 1965 del Campionato sudafricano di Formula 1, fu la sesta della serie. Part\u00ec il 9 gennaio e termin\u00f2 il 28 novembre, dopo 14 gare. Il campionato venne vinto da John Love che utilizz\u00f2 una Cooper-Coventry Climax. Il pilota rhodesiano si aggiudic\u00f2 13 gare sulle 14 nel calendario."}
{"id": "2935622", "revid": "124581432", "url": "https://it.wikipedia.org/wiki?curid=2935622", "title": "Ewald von Kleist-Schmenzin", "text": "Apparteneva ad un'antica famiglia dell'aristocrazia feudale prussiana, i baroni von Kleist. Della sua famiglia facevano parte il poeta e romanziere Heinrich von Kleist e Ewald von Kleist, militare e scrittore tedesco.\nIdeologia e rapporti con il nazismo.\nIl barone von Kleist-Schmenzin studi\u00f2 all'Universit\u00e0 di Breslavia filosofia e storia e all'Universit\u00e0 di Lipsia teologia, conseguendo lauree sempre con il massimo dei voti; durante la sua giovinezza conobbe il VI principe di L\u00f6wenstein, Aloys zu L\u00f6wenstein-Wertheim-Rosenberg, sostenitore delle idee monarchiche costituzionali, e ispirato dalla figura di questi scrisse il saggio filosofico \"Tutto per il popolo, ma niente attraverso il popolo\". Il titolo riprende una celebre frase dell'imperatore austriaco Giuseppe II, uno dei massimi sovrani illuminati.\nVon Kleist-Schemenzin non era un sostenitore della monarchia assoluta, invece vedeva nella figura del re una guida, un giudice della nazione, come una figura benefica che dovesse guidare lo Stato alla perfezione, alla sua prosperit\u00e0 su tutti i fronti: cultura, politica estera, ecc..\nIn questi anni ebbe un intenso scambio di lettere con Ernst von Hohenlohe-Langenburg, esponente del partito monarchico oppositore del fascismo; nonostante fosse conservatore, il barone non vide di buon occhio l'assassinio da parte del monarchico austriaco Anton Graf von Arco auf Valley di Kurt Eisner, e tanto meno appoggi\u00f2 l'entrata al governo dei nazisti, dei quali invece divenne uno strenuo oppositore.\nQuando nel 1933 degli agenti delle SS esposero su una torre del suo castello la bandiera nazista, von Kleist-Schmenzin la strapp\u00f2 da l\u00ec e perci\u00f2 fu incarcerato a Berlino per qualche tempo.\nSeguentemente conobbe Hellmuth von M\u00fccke e con lui divenne il massimo alfiere della resistenza monarchica cristiana al nazismo. Nel 1938 entr\u00f2 a far parte dell'Abwehr dell'ammiraglio Wilhelm Canaris e fu mandato in missione speciale in Inghilterra per trattare una possibile resa della Germania dopo la caduta di Adolf Hitler e pare che durante la sua visita in Inghilterra fosse stato insignito dell'Ordine del Cardo.\nSuccessivamente support\u00f2 gli agenti dell'Abwehr in Cecoslovacchia e fu corrispondente di Elard von Oldenburg-Januschau e Gottfried von Bismarck-Sch\u00f6nhausen segnalando le atrocit\u00e0 delle SS contro la popolazione civile e slava; inoltre fu uno dei primi testimoni dell'Olocausto mandando i suoi rapporti segreti su di esso a Londra.\nPartecip\u00f2 all'attentato a Hitler del 20 luglio 1944, fornendo due granate a Claus Schenk von Stauffenberg; fallito il colpo di Stato di Stauffenberg (se esso fosse riuscito sarebbe diventato presidente della regione di Stettino fino al ripristino degli Hohenzollern), fu arrestato da alcuni agenti della Gestapo e processato al Tribunale del Popolo dal giudice Roland Freisler: condannato a morte, fu ghigliottinato nel carcere di Pl\u00f6tzensee."}
{"id": "2935628", "revid": "253269", "url": "https://it.wikipedia.org/wiki?curid=2935628", "title": "Barry Brown", "text": "Carriera.\nBrown cominci\u00f2 la sua carriera d'attore all'et\u00e0 di cinque anni, in diversi show televisivi e teatrali. Dotato di un quoziente d'intelligenza elevato, bambino prodigio, apparve in un'edizione dei musical \"The Music Man\" (assieme a Forrest Tucker) e \"Bye Bye Birdie\" (al fianco di Van Johnson) all'et\u00e0 di dodici anni.\nA diciannove anni fece il suo esordio sul grande schermo in \"Halls of Anger\" (1970), seguito due anni dopo da \"La banda di Jesse James\" (1972) e - soprattutto - dal film che ne lanci\u00f2 definitivamente la carriera, \"Cattive compagnie\" (1972) di Robert Benton, dove recitava a fianco di Jeff Bridges nel ruolo di un ragazzo per bene, imboscato durante la Guerra di Secessione, che diventa un fuorilegge.\nDopo aver recitato nel film \"Daisy Miller\" (1974), diretto da Peter Bogdanovich, Brown si dedic\u00f2 soprattutto alla televisione, con la partecipazione a film TV e telefilm. L'ultima sua apparizione al cinema fu in \"Pira\u00f1a\" (1978) di Joe Dante.\nUomo colto (di lui Bogdanovich disse: \"\u00e8 l'unico attore americano del quale si possa credere abbia mai letto un libro\"), collabor\u00f2 alla realizzazione di diversi testi al riguardo, in particolare sul cinema horror.\nVita privata.\nNacque in una famiglia di origini siciliane, irlandesi, inglesi e in minor misura scozzesi. Era il fratello maggiore dell'attrice Marilyn Brown, anch'essa morta suicida, e dello scrittore James Brown, che ha tracciato un ritratto della sua problematica famiglia in \"The Los Angeles Diaries\" nel 2003.\nIl 4 marzo 1972 spos\u00f2 Jennie Vlahos, da cui divorzi\u00f2 due mesi pi\u00f9 tardi.\nSi suicid\u00f2 nella sua casa di Silver Lake il 27 giugno 1978 con un colpo di pistola; fu cremato e le sue ceneri sparse sul fiume Chetco, in Oregon."}
{"id": "2935632", "revid": "83531", "url": "https://it.wikipedia.org/wiki?curid=2935632", "title": "Taipei Cinese ai XX Giochi olimpici invernali", "text": "Taipei Cinese ha partecipato ai XX Giochi olimpici invernali di Torino, che si sono svolti dal 10 al 26 febbraio 2006, con una delegazione formata da un solo atleta."}
{"id": "2935633", "revid": "1272592", "url": "https://it.wikipedia.org/wiki?curid=2935633", "title": "Epigenesi (geologia)", "text": "Epigenesi o anche \"sovraimposizione\" (dal greco \"ep\u00ec\" = dopo/sopra e \"gh\u00e8nesis\" = formazione) indica in geologia la comparsa di caratteristiche che si sono formate dopo le strutture a cui appartengono: sono quindi caratteristiche pi\u00f9 giovani, ma non costituiscono strutture separate.\nUn esempio frequente \u00e8 offerto dall'erosione di un fiume che giunge fino al contatto con rocce dure del substrato, senza modificare il suo tracciato nonostante vi siano vicine delle condizioni pi\u00f9 favorevoli. In questo modo il fiume va a scavare una forra o gola, che viene definita valle epigenetica.\nAnche i ghiacciai e le effusioni laviche possono dare origine a fenomeni epigenetici."}
{"id": "2935642", "revid": "132266", "url": "https://it.wikipedia.org/wiki?curid=2935642", "title": "Commissario europeo per la Programmazione Finanziaria ed il Bilancio", "text": ""}
{"id": "2935645", "revid": "399", "url": "https://it.wikipedia.org/wiki?curid=2935645", "title": "Campionato sudafricano di Formula 1 1964", "text": "La stagione 1964 del Campionato sudafricano di Formula 1, fu la quinta della serie. Part\u00ec il 4 gennaio e termin\u00f2 il 29 novembre, dopo 14 gare. Il campionato venne vinto da John Love che utilizz\u00f2 una Cooper-Coventry Climax."}
{"id": "2935651", "revid": "1305772", "url": "https://it.wikipedia.org/wiki?curid=2935651", "title": "Don't You Want Me", "text": "Don't You Want Me \u00e8 un singolo del gruppo musicale new wave britannico The Human League, pubblicato il 27 novembre 1981 dall'etichetta discografica Virgin.\nLa canzone \u00e8 stata scritta da Phil Oakey, Jo Callis e Philip Adrian Wright e prodotta da Martin Rushent e The Human League ed \u00e8 il quarto singolo estratto dall'album \"Dare\".\nIl singolo ha riscosso un grande successo commerciale raggiungendo la prima posizione della classifica di molti paesi, tra cui Regno Unito, Stati Uniti, Norvegia e Canada.\nIl successo.\nPrima dell'uscita di \"Dare\", tre brani - \"The Sound of the Crowd\", \"Love Action (I Believe in Love)\" e \"Open Your Heart\" - erano gi\u00e0 stati pubblicati come singoli di successo. La Virgin decise di pubblicare un ulteriore singolo, \"Don't You Want Me\", nonostante i tentennamenti del cantante Philip Oakey. Con grande sorpresa di tutti, il brano entr\u00f2 direttamente nella top ten della classifica britannica dei singoli e ottenne il primo posto la settimana seguente, mantenendolo per un totale di cinque settimane incluso il periodo natalizio. Fu il singolo pi\u00f9 venduto dell'anno e il quinto in generale degli anni ottanta nel Regno Unito. Il successo venne ripetuto sei mesi dopo negli Stati Uniti, dove raggiunse il primo posto della \"Billboard\" Hot 100 per tre settimane, dando il via alla \"second british invasion\".\nVideo musicale.\nIl video musicale \u00e8 stato diretto da Steve Barron e girato nei pressi di Slough, nello Berkshire. I protagonisti sono un'attrice (Susan Ann Sulley) e un regista, interpretato da Philip Oakey, durante la realizzazione di un film giallo.\nTracce.\npubblicato anche 12\" maxi no. cat. 600 495 con 'Do or Die' al posto di 'Don't You Want Me (ext. dance mix)'\nRemix (1995).\nNel 1995 il singolo \u00e8 stato l'oggetto du una nuova pubblicazione con remix di \"Don't You Want Me\" di Red Jerry e Snap!. La pubblicazione del singolo coincide con l'uscita della seconda raccolta \"Greatest Hits\" del gruppo.\nCover.\nDel brano, di notevole successo, sono state realizzate diverse cover; nel 1989 \u00e8 stata pubblicata come singolo una versione incisa dalla cantante britannica Mandy Smith, tratto dall'album \"Mandy\", mentre il gruppo Zolof the Rock &amp; Roll Destroyer ne ha proposto una versione in chiave rock. Piuttosto nota \u00e8 anche la versione del gruppo svedese Alcazar.\nNel 2011, in un episodio (il 14 della seconda stagione) del famoso telefilm \"Glee\", \u00e8 stata proposta una cover di questa canzone, cantata da Lea Michele e Darren Criss.\nIl brano compare nella colonna sonora del film \"I Sogni segreti di Walter Mitty\" (traccia 8), ed \u00e8 cantato da Bahamas.\nNel 2020 \u00e8 stata realizzata e pubblicata su Spotify una versione al pianoforte del brano dalla cantante britannica Ella Eyre."}
{"id": "2935661", "revid": "486946", "url": "https://it.wikipedia.org/wiki?curid=2935661", "title": "Indian Summer (film 1993)", "text": ""}
{"id": "2935662", "revid": "209263", "url": "https://it.wikipedia.org/wiki?curid=2935662", "title": "Wrestling d'olio", "text": ""}
{"id": "2935666", "revid": "1543377", "url": "https://it.wikipedia.org/wiki?curid=2935666", "title": "In Public", "text": "In Public \u00e8 un brano musicale della cantante R&amp;B statunitense Kelis, pubblicato come quarto singolo estratto dall'album \"Tasty\" del 2003.\nScritta da Kelis e il produttore Rockwilder, il brano figura il featuring del rapper Nas. Il singolo \u00e8 stato pubblicato solo in alcuni paesi d'Europa e non negli Stati Uniti, e non ne \u00e8 stato realizzato alcun video."}
{"id": "2935668", "revid": "339392", "url": "https://it.wikipedia.org/wiki?curid=2935668", "title": "Reggimento Carabinieri &quot;Tuscania&quot;", "text": ""}
{"id": "2935676", "revid": "767487", "url": "https://it.wikipedia.org/wiki?curid=2935676", "title": "Perlato di Sicilia", "text": "Il perlato di Sicilia \u00e8 un marmo estratto dalle cave di Custonaci in provincia di Trapani.\nSi \u00e8 formato nel Cretacico.\nCaratteristiche.\nDenominato anche \"Botticino di Sicilia\", presenta un fondo di colore avorio chiaro arabescato marrone con tonalit\u00e0 pi\u00f9 o meno scure e con chiazze di calcite che richiamano l'interno madreperla delle conchiglie.\nL'attivit\u00e0 marmifera.\nSi ricava principalmente a Custonaci, noto per l'importante attivit\u00e0 di estrazione marmifera. Si contano circa duecento cave di marmo nel territorio tra Monte Cofano e Monte Sparagio, su una superficie di tre chilometri quadri.\n\u00c8 esportato in tanti Paesi e in particolare \u00e8 molto richiesto nella penisola arabica.\nQuesto marmo si trova, seppur in quantit\u00e0 piccola, all'interno della Basilica di San Pietro a Citt\u00e0 del Vaticano e in altri monumenti di notevole importanza artistica."}
{"id": "2935682", "revid": "253269", "url": "https://it.wikipedia.org/wiki?curid=2935682", "title": "Andrea Dotti (medico)", "text": "Biografia.\nDotti \u00e8 stato professore ordinario di psichiatria all'Universit\u00e0 di Roma \"La Sapienza\". Era noto per la sua attivit\u00e0 di ricerca e clinica sui disordini alimentari (bulimia e anoressia nervosa), sulle patologie ciclotimiche, sulla terapia farmacologica in psichiatria, argomento a cui dedic\u00f2 un fortunato trattato con Reda e la sezione riguardante la terapia farmacologica nel \"Trattato Italiano di Psichiatria\" Cassano e Pancheri.\nDotti apparteneva a una ricca famiglia aristocratica, ed era amico o parente di alcune note personalit\u00e0 dell'arte e della finanza. Divenne noto anche al pubblico dei rotocalchi per il suo matrimonio con l'attrice Audrey Hepburn, avvenuto il 18 gennaio 1969. Dalla loro unione nacque nel 1970 il figlio Luca. La Hepburn si trasfer\u00ec presto col figlio in Svizzera per paura dei rapimenti a scopo di estorsione, frequenti in Italia negli anni settanta. Lo stesso Dotti, che rimase in Italia, sfugg\u00ec nel 1975 a un tentativo di rapimento grazie all'intervento dei poliziotti di guardia all'ambasciata egiziana. Il matrimonio termin\u00f2, dopo 13 anni, con l'accusa di tradimento rivolta a Dotti dalla Hepburn; nonostante il divorzio, i rapporti fra i due ex-coniugi rimasero buoni.\nIl 30 settembre 2007, Dotti \u00e8 deceduto in conseguenza di complicazioni dovute ad una colonscopia."}
{"id": "2935683", "revid": "1784425", "url": "https://it.wikipedia.org/wiki?curid=2935683", "title": "Jos\u00e9 Antonio Rem\u00f3n Cantera", "text": "Figlio di don Alejandro Rem\u00f2n e di sua moglie Maria Cantera, alla morte del padre dovette interrompere gli studi, che pot\u00e9 riprendere grazie agli sforzi materni, a Citt\u00e0 del Messico tramite una borsa di studio presso l'accademia militare. Tornato in patria nel 1931 entr\u00f2 nella Polic\u00eca Nacional, il corpo di polizia panamense con il grado di capitano.\nNel 1952, dopo la deposizione del precedente presidente Arnulfo Arias, accusato di portare il paese verso una dittatura, fond\u00f2 la Coalici\u00f3n Patri\u00f3tica Nacional (CPN), partito di stampo nazionalista che aveva lo scopo di appoggiare la sua candidatura alla carica di presidente della Repubblica di Panam\u00e1. Dopo aver vinto le elezioni presidenziali di quello stesso anno, entr\u00f2 in carica il 1\u00ba ottobre 1952 ed inizi\u00f2 l'anno successivo una politica per la riaffermazione dell'autorit\u00e0 governativa sul territorio nazionale a scapito della presenza statunitense. Per questo motivo rinegozi\u00f2 i trattati sul canale stipulati nel 1901 con il trattato Hay-Bunau Varilla. Il nuovo negoziato inizi\u00f2 a partire dal settembre del 1953 ed \u00e8 annoverato come trattato Remon-Eisenhower, il quale si interruppe parzialmente nel dicembre 1954, a causa del disaccordo sulla base statunitense di R\u00edo Hato, che Cantera intendeva tornasse sotto la giurisdizione panamense, mentre il governo statunitense voleva una proroga di altri quindici anni per l'utilizzo della zona. Oltre a questo punto di discussione, il trattato prevedeva l'innalzamento della quota annuale dovuta per l'affitto del canale da 400.000 dollari a 1.930.000 dollari, oltre ad altre clausole come la costruzione da parte statunitense di un ponte sul canale. Nonostante la morte di Cantera il nuovo trattato venne siglato quello stesso anno dal nuovo presidente Ricardo Arias, dopo le accuse rivolte al vicepresidente Guizado, eletto \"ad interim\" successore di Cantera.\nProprio all'indomani di un suo netto rifiuto a concedere la proroga per la base di R\u00eco Hato, Rem\u00f3n Cantera venne assassinato misteriosamente il 2 gennaio 1955 nell'ippodromo cittadino Juan Franco alle 7:30 del mattino con una raffica di mitra \"Schmeisser\" di fabbricazione tedesca, durante la premiazione di un cavallo appartenente alla sua scuderia privata, Valley Star. Dell'assassinio venne inizialmente accusato un cittadino statunitense di nome Martin Irving Lipstein, che venne tuttavia discolpato dalla confessione di un avvocato panamense, Rub\u00e9n O. Mir\u00f3, il quale il 12 gennaio 1955 confess\u00f2 di essere l'esecutore materiale dell'omicidio, mentre indic\u00f2 nel vicepresidente in carica, Jos\u00e9 Ram\u00f3n Guizado, come mandante e organizzatore dell'attentato."}
{"id": "2935684", "revid": "1652134", "url": "https://it.wikipedia.org/wiki?curid=2935684", "title": "Alfredo di Montenuovo", "text": "Vita privata.\nIl principe Alfredo di Montenuovo nacque a Vienna, nell'Impero austriaco, come unico figlio maschio di Guglielmo Alberto di Montenuovo (1819\u20131895), figlio del conte Adamo Alberto di Neipperg e dell'arciduchessa Maria Luisa d'Austria, e di sua moglie, la contessa Giuliana Batthy\u00e1ny-Strattmann (1827\u20131871), figlia del conte Giovanni Battista Batthy\u00e1ny-Strattmann e della contessa Maria Esterh\u00e1zy de Gal\u00e1ntha. Sua nonna paterna Maria Luisa fu l'imperatrice consorte di Napoleone Bonaparte dal 1810 al 1814 e duchessa di Parma dal 1814 e spos\u00f2 morganaticamente il nonno di Alfredo nel 1821.\nAlfredo spos\u00f2 il 30 ottobre 1879 a Vienna la contessa Francesca Kinsky von Wchinitz und Tettau (1861\u20131935), figlia di Ferdinando Bonaventura, VII principe Kinsky von Wchinitz und Tettau e di sua moglie, la principessa Maria Giuseppa del Liechtenstein.&lt;br&gt;\nEbbero quattro figli:\nIl principe mor\u00ec nel 1927 nel suo palazzo al numero 6 di L\u00f6welstra\u00dfe nel centro di Vienna dopo aver subito un attacco di cuore. Il suo corpo fu sepolto nel luogo di sepoltura della sua famiglia a B\u00f3ly (N\u00e9met-B\u00f3ly) in Ungheria.\nCarriera.\nDopo aver studiato al Seminario cattolico di Salisburgo, intraprese una brillante carriera politica, divenendo presto segretario dell'arciduca Ottone Francesco d'Asburgo-Lorena, fratello di Francesco Ferdinando ed emissario in Galizia.\nDal 1864 al 1885 fu ministro della Marina dell'Impero austroungarico, appoggiando le iniziative di Johann Nepomuk Wilczek e Julius Payer nelle esplorazioni al Polo Nord e coadiuvando l'ammiraglio Maximilian Daublebsky von Sterneck nelle operazioni di difesa e fortificazione in Istria e Dalmazia per prevenire eventuali attacchi degli italiani o dei serbi.\nSua fu anche l'iniziativa, sottoposta all'ammiraglio Rodolfo Montecuccoli, della fondazione della nuova accademia militare di marina a Spalato.\nEredit\u00f2 il titolo di principe di Montenuovo nel 1895, in seguito alla morte del padre. Gli fu concesso il trattamento di \"Sua Altezza Serenissima\" e, nel 1898, fu nominato secondo \"Gran Maestro della Corte di Sua Maest\u00e0 Imperiale e Reale Apost\u00f3lica\" (primo \"Gran Maestro\" era il principe Rodolfo di Lietchenstein); nel 1900 fu insignito dell'Ordine del Toson d'oro. Nel 1909, alla morte del principe Rodolfo, venne nominato primo \"Gran Maestro della Corte di Sua Maest\u00e0 Imperiale e Reale Apost\u00f3lica\" e tale fu fino al 1917, quando il nuovo imperatore Carlo lo sollev\u00f2 dal suo incarico, chiamando al suo posto il principe Carlo di Hohenlohe-Schillingsf\u00fcrst.\nDal 1914 tratt\u00f2 con i deputati ungheresi, principe M\u00f3ric von Esterhazy de Galantha, barone G\u00e9za Fej\u00e9rv\u00e1ry e conte Mih\u00e1ly K\u00e1rolyi, una equa divisione dei poteri nei parlamenti di Vienna e Budapest.\nInoltre tra Francesco Ferdinando d'Asburgo-Este e la contessa boema Sophie Chotek von Chotkowa, figlia del diplomatico Boguslaw Chotek von Chotkow.\nFu amico di Wenceslaw Wratislaw von Mitrowitz (figlio del generale Eugen Wratislaw von Mitrowitz) e come lui mecenate di Gustav Mahler."}
{"id": "2935694", "revid": "293377", "url": "https://it.wikipedia.org/wiki?curid=2935694", "title": "Nino Berrini", "text": "Biografia.\nNacque a Cuneo ma pass\u00f2 a Boves gran parte della giovinezza e da adulto vi torn\u00f2 nei mesi estivi.\nL'arte di Berrini si ispira molto a quella di Sem Benelli, nel tentativo di coniugare il dannunzianesimo con lo stile del teatro del tardo Ottocento.\nScrisse diverse pi\u00e8ces teatrali quali: \"Il tramonto d'un re\" (1912, dramma storico in 4 atti, in versi), \"Rambaldo di Vaqueiras\" (1921), \"Francesca da Rimini\" (1923), \"La nuda del Cellini\" (1928), \"Teresa Casati Confalonieri\" (1938). \nIl Rambaldo di Vaqueiras fu messo in scena a dicembre, al Quirino, dalla compagnia di Annibale Betrone J. All'epoca fu recensito da un'autorevole rivista, con queste parole: \"ai molti, troppi drammi storici o pseudostorici, che ancora infestano le nostre scene, quelli di Nino Berrini si distinguono vantaggiosamente per la precisione e la sicurezza dell'informazione erudita. Da ognuno di essi \u00e8 evidente che, prima di porsi al telaio, Berrini si \u00e8 immerso in un mare di letture intorno ai tempi e ai luoghi in cui visse l'eroe che la sua fantasia vagheggiava\".\nLa sua opera pi\u00f9 celebre fu \"Il beffardo\", edita da Mondadori nel 1920, ed \u00e8 incentrata sul personaggio di Cecco Angiolieri, che si trovava al centro di un'intricata vicenda di beffe, inganni e incomprensioni familiari, conclusasi in modo tragico. Fu rappresentata la prima volta al Teatro Lirico di Milano il 18 agosto 1919.\nCon Sandro Camasio e Angelo Nino Oxilia lo scrittore realizza la rivista teatrale \"Cose dell'altro mondo\", di taglio satirico."}
{"id": "2935717", "revid": "31858959", "url": "https://it.wikipedia.org/wiki?curid=2935717", "title": "Maiandro", "text": ""}
{"id": "2935719", "revid": "1318658", "url": "https://it.wikipedia.org/wiki?curid=2935719", "title": "Marianne Thyssen", "text": "Il 15 maggio 2008 \u00e8 stata eletta Presidente del partito dei Cristiano-Democratici e Fiamminghi (CDV)\n\u00c8 sostituta per il Comitato sul Commercio Internazionale, membro della Delegazione per la Cooperazione Parlamentare UE-Ucraina e sostituta per la Delegazione per il Comitato Parlamentare Unificato UE-Turchia.\nBiografia.\nNata a Sint-Gillis-Waas, da una famiglia fiamminga, non imparentata con la famiglia del barone Thyssen, Thyssen si \u00e8 laureata in giurisprudenza nel 1979 presso l'Universit\u00e0 Cattolica di Lovanio (KUL). Ha lavorato come consulente legale per un'organizzazione belga per i lavoratori autonomi e le piccole e medie imprese UNIZO e la rete femminile Christelijke Middenstands- en Burgervrouwen (CMBV) ora Markant, diventando direttore e poi segretario generale ad interim presso UNIZO nel 1991. Dal 1986 al 1988 \u00e8 stata consulente legale del segretario di Stato per la salute pubblica e la politica della disabilit\u00e0."}
{"id": "2935726", "revid": "767487", "url": "https://it.wikipedia.org/wiki?curid=2935726", "title": "Oswald von Richthofen", "text": "Figlio di un diplomatico prussiano, il barone Emil, apparteneva ad una nobile famiglia del Brandeburgo. Consegu\u00ec il dottorato in medicina all'Universit\u00e0 di Berlino e fu medico militare delle truppe tedesche durante la guerra franco-prussiana con il grado di capitano e poi medico della colonia tedesca dell'Africa Tedesca del Sud-Ovest (oggi Namibia).\nDurante la sua permanenza in Africa, prima come medico, poi come vice governatore con Franz Georg von Glasenapp, si oppose ai metodi violenti e inumani di Lothar von Trotha nel reprimere la rivolta degli Herero e con Franz Joseph von B\u00fclow fece rapporto a von Glasenapp che fece arrestare il comandante von Trotha, che per\u00f2 venne liberato a causa dell'indifferenza del governo tedesco.\nTornato in Germania, fu deputato per i liberali al Reichstag (parlamento dell'Impero tedesco), poi membro del gabinetto di Bernhard von B\u00fclow, dando molta importanza alle imminenti riforme che la classe operaia chiedeva, ma esse furono in parte cancellate dal kaiser.\nNegli ultimi anni della sua vita fu professore del futuro politico Friedrich von Prittwitz und Gaffron all'Universit\u00e0 di Berlino."}
{"id": "2935727", "revid": "287204", "url": "https://it.wikipedia.org/wiki?curid=2935727", "title": "Stadio Eduardo Santos", "text": "Lo Stadio Eduado Santos () \u00e8 uno stadio calcistico di Santa Marta, nel dipartimento di Magdalena, in Colombia, della capienza di 23 000 posti. Prende il nome da Eduardo Santos, presidente della Repubblica colombiana dal 1938 al 1942.\nStoria.\nCostruito e inaugurato nel 1951, \u00e8 sempre stato il terreno di gioco dell'Uni\u00f3n Magdalena, nonch\u00e9 l'impianto sportivo pi\u00f9 grande del Dipartimento. A causa delle cattive condizioni in cui anni di abbandono hanno fatto s\u00ec che versasse, nel 2008 \u00e8 stata lanciata un'iniziativa governativa per ristrutturare l'impianto."}
{"id": "2935733", "revid": "180559", "url": "https://it.wikipedia.org/wiki?curid=2935733", "title": "Tre somari e tre briganti", "text": ""}
{"id": "2935734", "revid": "31859161", "url": "https://it.wikipedia.org/wiki?curid=2935734", "title": "Sputnik 23", "text": ""}
{"id": "2935737", "revid": "599013", "url": "https://it.wikipedia.org/wiki?curid=2935737", "title": "Renato Greco", "text": "Carriera.\nVanta 100 presenze e 14 gol in Serie B con le maglie di , , , e Savoia.\nNella stagione 1999-2000 fa parte della rosa del , in Serie A, senza mai giocare, salvo poi essere ceduto nel mercato di gennaio al Savoia.\nA fine carriera veste le maglie dell'Amiternina e dell'Angizia Luco, compagini minori abruzzesi. Adesso (2014/2015) allena il settore giovanile de L'Aquila Calcio."}
{"id": "2935738", "revid": "767487", "url": "https://it.wikipedia.org/wiki?curid=2935738", "title": "Paulo Gonzo", "text": "Biografia.\nHa fondato, nel 1975, la band Go Graal Blues Band. Nel 1992, dopo aver passato un periodo della sua vita a cantare in inglese, pubblica il suo primo album in portoghese,\"Pedras da Cal\u00e7ada\", che riscuote subito un grande successo anche grazie alla canzone \"Jardins Proibidos\". Da allora alterna le edizioni cantate in inglese e portoghese. Nel Novembre del 1993 viene pubblicata \"My Best\", che contiene i suoi maggiori successi in inglese.\nL'album \"Fora d'Horas\", con la produzione di Frank Darcel, viene pubblicato nel 1995. Nei Premi Blitz vince il premio per la miglior voce ed \u00e8 stato nominato migliore artista di sesso maschile.\nNel 1997 viene pubblicato \"Quase Tudo\" che \u00e8 riuscito a conquistare ben sei volte il Disco di Platino. I maggiori successi di questo disco sono una nuova versione di \"Jardins Proibidos\" con la partecipazione di Olavo Bilac e \"Dei-te Quase Tudo\".\nNel 1998 \u00e8 pubblicato l'album \"Suspeito\" con produzione di Frank Darcel e con la partecipazione speciale di James Cotton(ex-trombista di Miles Davis). In essa sono contenute canzoni come \"Pagava P'ra Ver\",\"Ser Suspeito\" e \"Fogo Preso\". Il disco ottiene la gloria di Platino.\n\"Ao Vivo Unplugged\" \u00e8 registrato dal vivo negli \"Est\u00f9dios Valentim de Carvalho\". Viene pubblicato nel 1999. Il disco rivede una grande parte del percorso da solista di Paulo Gonzo. Come invitati ci sono il pianista Bernardo Sassetti, Rui Reininho partecipa in \"Coisas Soltas\", Tim partecipa nella versione acustica di \"Chuva Dissolvente\" e Z\u00e8 Pedro suona in \"Curva Fatal\".\nL'album \"Mau Feitio\", registrato in Belgio, \u00e8 pubblicato nel 2001. Tito Paris e African Voices sono alcuni degli invitati del disco.\nPer occasione dei Mondiali di Calcio in Corea e in Giappone pubblica il singolo \"Mundial\". La canzone \u00e8 inclusanella compilation ufficiale del Campionato del Mondo di Calcio 2002.\nSempre nel 2002 vien pubblicato il singolo con \"Somos Benfica\", l'inno che Paulo Gonzo ha composto con i compagni Ant\u00f2nio Melo e Rui Fingers.\nNel Luglio del 2003 \u00e8 ripubblicato il disco \"Ao Vivo Unplugged\" con l'inclusione di un DVD.\nNel 2021 prende parte all'album \"Dare\" di Mario Biondi interpretando il brano \"Show Some Compassion\" insieme a Mario Biondi e ad altri artisti quali Chuck Rolando, Annalisa Minetti, Enzo Avitabile, Dodi Battaglia, Sarah Jane Morris, Jeff Cascaro, Alain Clarke, Luna, Omar e Nick The Nightfly."}
{"id": "2935743", "revid": "519091", "url": "https://it.wikipedia.org/wiki?curid=2935743", "title": "Eto'o", "text": ""}
{"id": "2935771", "revid": "438678", "url": "https://it.wikipedia.org/wiki?curid=2935771", "title": "Antonio Pesenti (economista)", "text": "Formazione.\nIscrittosi a Giurisprudenza a Pavia, nel 1931 vi si laure\u00f2, quale alunno dell'Almo Collegio Borromeo.\nAderente al movimento antifascista clandestino pavese, si spost\u00f2 tra Londra, Vienna, Berna e Parigi per frequentarvi corsi di perfezionamento in economia.\nA Parigi pubblic\u00f2 con lo pseudonimo di \"Italicus\" il \"pamphlet\" \"Antifascismo nuovo\" con la collaborazione dei fuoriusciti aderenti a Giustizia e Libert\u00e0. Si avvicin\u00f2 - dopo aver inizialmente professato idee repubblicane, aderendo al gruppo di B. Maffei - al Partito Socialista Italiano, con cui intraprese una costante attivit\u00e0 clandestina, che prosegu\u00ec quando, a 24 anni, ottenne la libera docenza in Scienza delle finanze e Diritto finanziario a Sassari.\nCollabor\u00f2 col \"Nuovo Avanti!\" e con \"Politica socialista\", pubblicati in Francia. Partecip\u00f2 al Congresso degli Italiani all'estero contro la guerra d'Abissinia tenutosi a Parigi nell'ottobre 1935; dopo aver parlato contro l'aggressione fascista all'Etiopia a Bruxelles (mascherato e sotto falso nome) al \u201cCongresso degli italiani\u201d, fu arrestato al suo rientro in Italia l'8 novembre 1935. Condannato dal Tribunale speciale a 24 anni di reclusione, ne pass\u00f2 otto di dura prigionia (non fu curato e neppure informato di un attacco di \"angina pectoris\"), a Roma (qui ebbe come compagno di cella Enrico Minio), Fossano, Civitavecchia e San Gimignano.\nNel 1938, gli fu dedicata la tessera del PSI, assieme a Rodolfo Morandi e a Sandro Pertini, prigionieri anche loro nelle carceri fasciste.\nResistenza e attivit\u00e0 politica.\nScarcerato il 4 settembre 1943, pass\u00f2 le linee, per raggiungere l'Italia gi\u00e0 liberata. A Bari ader\u00ec al Partito comunista, ottenne la direzione del giornale \"Civilt\u00e0 Proletaria\", impegnandosi nel Comitato federale del capoluogo pugliese.\nIndi si ebbe la sua partecipazione, nel gennaio 1944, al Congresso nazionale del CLN; nell'aprile ci fu il suo trasferimento a Salerno e l'ingresso, come sottosegretario alle Finanze, nel secondo governo Badoglio; dopo la liberazione di Roma, partecip\u00f2 come ministro al primo governo di unit\u00e0 nazionale del CLN presieduto da Ivanoe Bonomi e, nel dicembre 1944, ottenne l'incarico di ministro delle Finanze nel secondo Governo Bonomi.\nNel 1946 partecip\u00f2, a Parigi con De Gasperi, agli incontri per il Trattato di pace.\nDal 1946 al 1947 ottenne la vice presidenza dell'IRI.\nAntonio Pesenti era stato membro della Consulta nazionale nel 1945 e poi dell'Assemblea Costituente.\nFu membro del comitato centrale del PCI, della presidenza del Centro studi di politica economica e del Comitato direttivo dell'Istituto Gramsci.\nRieletto nelle successive legislature, nel 1953 opt\u00f2 per il Senato.\nDocenza ed attivit\u00e0 universitaria.\nDal 1968 si dedic\u00f2 interamente all'insegnamento e agli studi, che nel dopoguerra lo avevano visto fondatore del \u201cCentro economico per la ricostruzione\u201d e della rivista \"Critica economica\" ed editore di \"Politica Economica\".\nFu titolare della cattedra di Scienza delle Finanze e Diritto Finanziario all'Universit\u00e0 di Parma nel 1948, indi fu ordinario di Economia Politica a Pisa e a Roma. Tra i suoi allievi \u00e8 possibile menzionare Gianfranco La Grassa, divenuto assistente di Pesenti a Pisa.\nUn anno prima della scomparsa, pubblic\u00f2 il suo libro autobiografico \"La cattedra e il bugliolo\".\nAd Antonio Pesenti \u00e8 stato intitolato un istituto superiore scolastico a C\u00e0scina, in provincia di Pisa."}
{"id": "2935781", "revid": "116740591", "url": "https://it.wikipedia.org/wiki?curid=2935781", "title": "Dorylaeum", "text": "Dorylaeum o Dorylaion (greco \u0394\u03bf\u03c1\u03cd\u03bb\u03b1\u03b9\u03bf\u03bd) \u00e8 stata un'antica citt\u00e0 dell'Anatolia; le sue rovine si trovano oggi presso la citt\u00e0 turca di Eski\u015fehir.\nLa citt\u00e0 visse originariamente sotto i Frigi ma deve essere stata molto pi\u00f9 antica. Fu un posto di commercio nel periodo romano e una diocesi nel corso dell'Impero bizantino. Dopo la battaglia di Manzikert nel 1071 fu conquistata dai Turchi selgiuchidi.\nDorylaeum fu il sito in cui si combatterono due battaglie nel corso delle Crociate. Nel 1097, durante la Prima Crociata, i guerrieri cristiani - partiti da Costantinopoli alla volta della Siria/Palestina - sgominarono i Selgiuchidi di Rum, cogliendo cos\u00ec la loro prima importante vittoria. Durante la Seconda Crociata qui avvenne la grave sconfitta che port\u00f2 di fatto alla fine del contributo tedesco alla Crociata.\nL'Imperatore bizantino Manuele I Comneno fortific\u00f2 Dorylaeum nel 1175, ma secondo alcune fonti, i Turchi la conquistarono nel 1176 dopo la battaglia di Myriokephalon. Tuttavia, lo storico bizantino dell'epoca, Niceta Coniate riferisce che Manuele non distrusse le fortificazioni di Dorylaeum, in quanto parte dell'accordo negoziato con il Sultano turco selgiuchide Kilij Arslan II immediatamente dopo Myriokephalon. La risposta selgiuchide a questa decisione non fu un diretto attacco contro Dorylaeum ma l'invio di un grande esercito per saccheggiare la ricca vallata del Meandro pi\u00f9 a sud.\nDorylaeum \u00e8 stata descritta dall'autore musulmano al-Harawi (m. 1215) come un luogo ricco di calde terme dalle valenze terapeutiche lungo la linea frontaliera del territorio cristiano bizantino."}
{"id": "2935784", "revid": "296365", "url": "https://it.wikipedia.org/wiki?curid=2935784", "title": "Antonio M. Pesenti", "text": ""}
{"id": "2935785", "revid": "287204", "url": "https://it.wikipedia.org/wiki?curid=2935785", "title": "Antonio Pesenti", "text": ""}
{"id": "2935790", "revid": "226458", "url": "https://it.wikipedia.org/wiki?curid=2935790", "title": "Metroplastica", "text": "La metroplastica (anche detta uteroplastica o isteroplastica) \u00e8 un intervento chirurgico effettuato sull'utero, generalmente eseguito attraverso l'isteroscopia. \nIndicazioni.\nLa metroplastica isteroscopica \u00e8 un intervento endoscopico utilizzato in caso di anomalie anatomiche della forma della cavit\u00e0 dell'utero, come l'utero setto, sub-setto (setto parziale) o arcuato (o \u201ca sella\u201d), che possono impedire l'impianto dello zigote e lo sviluppo di una gravidanza.\nConsiste nel visualizzare per via isteroscopica il fondo uterino che presenta il setto o sub-setto e quindi procedere alla correzione attraverso un isteroresettore, con lo scopo finale di ottenere una cavit\u00e0 uterina adeguata ad accogliere il prodotto del concepimento e a ospitarlo fino al momento del parto.\nL'esame delle varie casistiche porta alla conclusione che la totalit\u00e0 degli uteri setti o sub-setti pu\u00f2 essere trattato con successo attraverso questa tecnica. Il tasso di gravidanze a termine ottenute dopo l'intervento oscilla tra il 70% e l'80%.\nVantaggi rispetto alla chirurgia tradizionale.\nQuesta tecnica presenta i seguenti vantaggi:\nLa metroplastica isteroscopica \u00e8 attualmente considerata il miglior intervento per l'utero subsetto o setto nelle pazienti che hanno avuto aborti al primo o al secondo trimestre, parti prematuri, morte endouterina fetale o con sterilit\u00e0 inspiegata e fallimenti ripetuti di tecniche di procreazione assistita.\nTecnica.\nIn genere viene utilizzato un isteroscopio programmato per una isteroscopia operativa quindi idoneo a consentire il passaggio di strumenti chirurgici. Il diametro totale esterno di tali isteroresettori varia da 5,5 a 9 mm. Normalmente la cavit\u00e0 uterina \u00e8 una cavit\u00e0 virtuale, pertanto per eseguire l'intervento essa va distesa. I mezzi di distensione pi\u00f9 usati sono una soluzione contenente glicina o sorbitolo-mannitolo.\nLa rimozione del setto in genere viene effettuata con corrente elettrica per il taglio (80-100 W) ad alta frequenza mediante comuni elettrobisturi collegati a specifici terminazioni dell'isteroresettoscopio stesso. Il tempo pi\u00f9 delicato dell'intervento \u00e8 sicuramente quando bisogna arrestare la sezione per non danneggiare la parete fundica dell'utero (miometrio) e non provocare complicanze immediate come la perforazione o tardive come le sinechie uterine.\nDel tutto recente \u00e8 la proposta di eseguire la esatta misurazione ecografica pre-operatoria del setto (mediante ecografia 3D) al fine di fornire dei punti di riferimento in pi\u00f9 all'operatore. Attualmente c'\u00e8 quasi unanime accordo sia sulla non necessit\u00e0 di una preparazione ormonale pre-operatoria, eseguita fino a pochissimo tempo fa, sia sulla non somministrazione di qualsiasi terapia post-operatoria. L'unico accorgimento importante \u00e8 quello di effettuare un follow-up isteroscopico a distanza di 1-2 mese dall'intervento.\nRisultati.\nI buoni risultati post-metroplastica in termini di tasso di gravidanze a termine e di parti spontanei \u00e8 probabilmente da ricollegarsi alla migliore vascolarizzazione del tessuto fundico uterino (per la eliminazione del tessuto fibroso poco vascolarizzato del setto o subsetto) e, quindi, ad un adeguato sviluppo endometriale che porta ad un buon impianto della placenta nelle gravidanze successive alla metroplastica isteroscopica."}
{"id": "2935797", "revid": "900661", "url": "https://it.wikipedia.org/wiki?curid=2935797", "title": "Michele Pesenti (musicista)", "text": "Serv\u00ec come liutista presso gli Este a Ferrara. Fu tra i pi\u00f9 inventivi compositori del genere della cosiddetta frottola, unitamente a Marchetto Cara e Bartolomeo Tromboncino."}
{"id": "2935806", "revid": "400694", "url": "https://it.wikipedia.org/wiki?curid=2935806", "title": "Ant\u00f3n Lamazares", "text": "\u00c8 considerato uno dei pi\u00f9 noti esponenti dell'arte astratta galiziana degli ultimi decenni. Nelle sue opere, spesso di grandi dimensioni, si ravvisano tendenze espressionistiche ed informaliste.\nBiografia.\nNella sua carriera ha tenuto diverse esposizioni, sia personali che collettive. In particolare, si ricordano quelle di New York del 1988 (insieme a Martin Chiniro, altro pittore spagnolo) e del 2009 al Queen Sof\u00eca Spanish Institute, nonch\u00e9 quella al Museo Kiscelli di Budapest del 2007.\nHa inoltre eseguito le illustrazioni per il libro \"Un sentimiento ingr\u00e1vido recorre el ambiente\" del poeta Carlos Oroza.\nAlcune sue opere sono presenti nella collezione d'arte contemporanea del colosso energetico spagnolo Gas Natural Fenosa.\nI suoi lavori e le sue esposizioni hanno trovato sempre grandi attenzioni e positive recensioni da parte della stampa spagnola, in particolare dal quotidiano \"El Pa\u00eds\""}
{"id": "2935811", "revid": "76963", "url": "https://it.wikipedia.org/wiki?curid=2935811", "title": "Grant Goodeve", "text": "\u00c8 principalmente noto per il ruolo di David Bradford, primogenito degli otto figli, nel telefilm \"La famiglia Bradford\" (1977-1981). Goodeve presta anche la voce all'Ingegnere, una delle nove classi giocabili in \"Team Fortress 2\"\nBiografia.\nSi trasferisce a Los Angeles, in cerca di un ingaggio nel mondo dello spettacolo, nel 1975. Nel 1977 gli viene offerta la parte del primogenito David nella serie televisiva \"La famiglia Bradford\", venendo preferito a Mark Hamill, presente nella puntata pilota.\nAl termine della serie, interpreta diversi ruoli da \"guest star\" in altre serie statunitensi, come \"Love Boat\", \"La signora in giallo\" (nell'episodio n. 2 della III\u00b0 stagione \"Il tesoro di Cabot Cove\" e nel 17\u00b0 della IV\u00b0 stagione \"Omicidio d'annata\"), \"Dynasty\" e \"Devious Maids\"."}
{"id": "2935813", "revid": "115361724", "url": "https://it.wikipedia.org/wiki?curid=2935813", "title": "Smscoin", "text": "SmsCoin \u00e8 un importante gestore di pagamenti via telefono cellulare, specializzato in particolare nel servizio via SMS, che fornisce servizi avanzati basati su messaggistica in 92 Paesi, con il supporto di centinaia di reti dei diversi operatori. L'obiettivo principale \u00e8 stato fin dalla sua nascita quello di coprire pi\u00f9 Paesi possibile.\nStoria.\n2006.\nIl progetto SmsCoin venne lanciato nel luglio 2006 in quattro soli Paesi (Russia, Ucraina, Kazakistan e Israele), con l'offerta di tre servizi: \"sms:chat\", \"sms:key\" e \"sms:bank\". Durante il mese di novembre fu sviluppato un altro servizio, \"sms:transit\", e, entro la fine dell'anno, il numero di Paesi coperti era passato a 13.\n2007.\nL'inizio del 2007 \u00e8 stato contraddistinto dall'aggiunta di alcuni altri Paesi e dallo sviluppo di innovative estensioni per browser e di un Midlet che rese pi\u00f9 facile l'accesso dei clienti di SmsCoin alle statistiche dei propri siti web usando il cellulare. La versione in inglese del sito venne presentata in febbraio. Al suo primo anniversario, la compagnia si presentava con cinque diversi servizi SMS, in 18 Paesi in tutto il mondo, lavorando gi\u00e0 con oltre 5000 \"partner\" e gestendo pi\u00f9 di un milione di messaggi SMS.\n2008.\nL'anno 2008 inizi\u00f2 con la presentazione di un nuovo programma per lo sviluppo di moduli pronti per l'uso per i CMS pi\u00f9 popolari, dieci dei quali vennero pubblicati sul sito, nonch\u00e9 con il lancio di un nuovo servizio, \"sms:content\".\nNel mese di aprile, SmsCoin annunci\u00f2 la connessione di 30 Paesi complessivamente.\nDurante questo periodo duro causato da una forte concorrenza sul mercato della telefonia mobile, il progetto sopravvisse grazie ai maggiori versamenti e consentendo ai \"partner\" di scegliere i propri codici brevi. Inoltre, in tutta Russia, i versamenti sono stati effettuati in rubli, e i \"partner\" potevano riscuotere la propria quota di fatturato relativamente frequentemente, ogni cinque giorni.\nNel corso di ottobre e novembre, furono proposte al mercato altre due offerte: il supporto globale, che riuniva tutti i mezzi di contatto basati sull\"'Instant messaging\", ed un supporto internazionale cresciuto a coprire 40 Paesi.\n2009.\nNel marzo 2009 SmsCoin ha annunciato una serie di novit\u00e0, a partire da una copertura ancora maggiore: 50 Paesi, che comprendevano diversi paesi dell'America Latina, in breve seguiti (nel maggio) da 6 Paesi del Medio Oriente. Il terzo anniversario venne festeggiato con un \"redesign\" del sito web e da un miglioramento della struttura progettato per renderla pi\u00f9 conveniente. Poco tempo dopo, fu offerto il nuovo servizio \"sms:donate\". Verso la fine dell'anno, con le ultime \"acquisizioni\" (Cina, Taiwan e Hong Kong), il progetto SmsCoin arriv\u00f2 a coprire 65 Paesi.\nNel corso del 2009 l'offerta di \"script\" pronti per l'uso \u00e8 stata notevolmente ampliata, nell'ambito di un pi\u00f9 vasto piano di miglioramento, ancora in corso.\n2010.\nUna sorte ancora migliore \u00e8 parsa toccare all'inizio del 2010, quando il servizio di SmsCoin copr\u00ec Paesi come India e Cipro, considerati \"unici\" nel mercato dei pagamenti via telefono cellulare.\nInsieme ad altri allargamenti del servizio, l'azienda ha gi\u00e0 raggiunto un totale di 88 Paesi, diventando cos\u00ec uno dei \"leader\" pi\u00f9 importanti del mercato dei pagamenti nella telefonia mobile.\nCaratteristiche uniche.\nSmsCoin \u00e8 un progetto pubblico \"open-source\" con registrazione gratuita, che offre diverse caratteristiche uniche e innovative sul mercato internazionale:\nCome progetto concorrente altamente qualificato, SmsCoin ha catturato l'attenzione di vari progetti noti come HeroCraft, Odnoklassniki, Alawar Entertainment, Depositfiles.\nCritiche.\nSmsCoin \u00e8 stato utilizzato pi\u00f9 volte per finalit\u00e0 di frode e, nonostante tutti i tentativi di impiego illegale siano stati bloccati, il servizio \u00e8 stato spesso criticato per la sua semplificazione nel processo di registrazione e nella configurazione e manutenzione dei servizi."}
{"id": "2935814", "revid": "729019", "url": "https://it.wikipedia.org/wiki?curid=2935814", "title": "Quest (nave)", "text": "Quest \u00e8 stato uno scuna con propulsione ausiliaria a vapore che ha navigato dal 1917 al 1962.\nStoria.\nConosciuta per essere stata utilizzata nella spedizione Quest del 1921-22 e per essere stata il luogo dove Ernest Shackleton \u00e8 morto il 5 gennaio 1922 mentre era ancorata nel porto di Grytviken nella Georgia del Sud. La nave \u00e8 stata impiegata anche nella British Arctic Air Route Expedition del 1930-31 lungo la costa orientale della Groenlandia.\nOltre all'esplorazione polare, la \"Quest\" \u00e8 stata una nave mercantile ed utilizzata anche per la caccia alla foca. Proprio durante una spedizione di caccia fu intrappolata nel ghiaccio al largo del Labrador ed affondata dalla pressione del pack. Tutto l'equipaggio fu tratto in salvo."}
{"id": "2935815", "revid": "287204", "url": "https://it.wikipedia.org/wiki?curid=2935815", "title": "Tyholtt\u00e5rnet", "text": "Tyholtt\u00e5rnet (\"torre di Tyholt\") \u00e8 una torre alta 124 metri a Trondheim, Norvegia. Tyholtt\u00e5rnet \u00e8 stata costruita nel 1985 e progettata dall'architetto Nils Christian. Tra i servizi offerti, c'\u00e8 un ristorante panoramico girevole (Egon T\u00e5rnet) ad 80 metri di altezza, che compie un giro completo ogni ora ed \u00e8 famoso per il paesaggio offerto."}
{"id": "2935816", "revid": "599013", "url": "https://it.wikipedia.org/wiki?curid=2935816", "title": "Mario Pieri (disambigua)", "text": ""}
{"id": "2935827", "revid": "146644", "url": "https://it.wikipedia.org/wiki?curid=2935827", "title": "Thomas MacLeod", "text": ""}
{"id": "2935844", "revid": "1543377", "url": "https://it.wikipedia.org/wiki?curid=2935844", "title": "Campionati europei di vela", "text": "I Campionati europei di vela, a differenza di quanto avviene in altre discipline olimpiche, vengono organizzati periodicamente per ciascuna specialit\u00e0 della vela in localit\u00e0 diverse. Sono, comunque, tutti sotto l'egida dell'ISAF.\nCampionati europei delle varie specialit\u00e0.\nI Campionati europei di windsurf sono una competizione sportiva annuale organizzata dalla Federazione Internazionale della Vela. La prima edizione si \u00e8 svolta nel 2006 ad Ala\u00e7at\u0131.\nSi sono disputate 37 edizioni, dal 1974 al 2010, le ultime 15 edizioni hanno riguardato anche la classe Laser radial.\nSi sono disputate 28 edizioni, dal 1983 al 2010.\nSi sono disputate 19 edizioni, dal 1987 al 2009."}
{"id": "2935850", "revid": "767487", "url": "https://it.wikipedia.org/wiki?curid=2935850", "title": "Alan Keane", "text": "Caratteristiche tecniche.\nKeane \u00e8 un giocatore versatile: principalmente \u00e8 un terzino, ma all'occorrenza pu\u00f2 giocare in ogni ruolo dello schieramento difensivo. Talvolta ha giocato anche a centrocampo.\nPi\u00f9 di una volta ha trovato la via della rete: ha segnato sia in campionato che in coppa di lega che in Europa League 2009-2010 (nel primo turno di qualificazione contro il Vllaznia)."}
{"id": "2935852", "revid": "31860617", "url": "https://it.wikipedia.org/wiki?curid=2935852", "title": "Castagneto Marittimo", "text": ""}
{"id": "2935853", "revid": "767487", "url": "https://it.wikipedia.org/wiki?curid=2935853", "title": "Lasciateci in pace", "text": "Lasciateci in pace \u00e8 un film del 1953, diretto da Marino Girolami.\nTrama.\nAchille Buongiorno, commesso in un negozio di alimentari, vive in famiglia un conflitto \"politico\": la moglie e il cognato sono di destra, la figlia \u00e8 fidanzata a un medico simpatizzante di un partito di sinistra. Achille si reca a Roma per ritirare un pacco di petardi da utilizzare durante la festa patronale, e nel passare davanti ad un albergo di lusso da cui esce una importante personaggio che arriva dagli Stati Uniti, i petardi prendono fuoco. La stampa interpreta l'incidente come un gesto di contestazione contro l'imperialismo americano e Achille, ormai sotto i riflettori, comincia a ricevere proposte di candidatura alle elezioni amministrative. A seguito della promessa da parte del partito comunista di costruire un acquedotto nel paese in cui vive, Achille \u00e8 convinto a mettersi in lista e viene eletto sindaco, ma nei pressi del cantiere dove sono iniziati i lavori scopre una bomba a orologeria, nascosta proprio dai suoi compagni di partito con lo scopo di attribuire l'attentato alla destra. Il sindaco riesce miracolosamente a sventare l'attentato portando la bomba fuori dall'abitato, appena prima dello scoppio che produce un cratere da cui fuoriesce un'abbondante vena d'acqua. L'evento fortuito finisce per consolidare definitivamente la sua popolarit\u00e0."}
{"id": "2935854", "revid": "219355", "url": "https://it.wikipedia.org/wiki?curid=2935854", "title": "Test chimico", "text": ""}
{"id": "2935855", "revid": "438678", "url": "https://it.wikipedia.org/wiki?curid=2935855", "title": "\u00c9", "text": ""}
{"id": "2935860", "revid": "438678", "url": "https://it.wikipedia.org/wiki?curid=2935860", "title": "\u00d2", "text": ""}
{"id": "2935862", "revid": "438678", "url": "https://it.wikipedia.org/wiki?curid=2935862", "title": "\u00d3", "text": ""}
{"id": "2935863", "revid": "729019", "url": "https://it.wikipedia.org/wiki?curid=2935863", "title": "Battaglia di Dorylaeum (1147)", "text": "La seconda battaglia di Dorylaeum ebbe luogo a Dorylaeum il 25 ottobre 1147, durante la seconda crociata. Corrado III, per la carenza di vettovagliamenti, si ferm\u00f2 qui ma il suo esercito di 20.000 uomini fu annichilito dai Turchi selgiuchidi guidati dal Sultano Rukn al-D\u012bn Mas'ud I. I tedeschi non furono perci\u00f2 in grado di partecipare alla crociata e Corrado fu costretto a tornare indietro con i 2.000 uomini sopravvissuti del suo esercito per unirsi alle truppe del re francese Luigi VII, tanto che la crociata - che Bernardo di Chiaravalle aveva tanto insistentemente, quanto avventatamente, esortato ad organizzare contro la Damasco dei Buridi - fall\u00ec completamente."}
{"id": "2935864", "revid": "751106", "url": "https://it.wikipedia.org/wiki?curid=2935864", "title": "Chimica analitica classica", "text": "La chimica analitica classica \u00e8 la branca della chimica analitica che si avvale di analisi classiche ovvero non strumentali. Ad esempio rientrano in questo campo i saggi con reagenti chimici e alla fiamma per l'analisi qualitativa, i vari metodi di titolazione e i metodi gravimetrici per quella quantitativa. \nQuesta branca della chimica analitica \u00e8 ormai in gran parte obsoleta e soppiantata dalla chimica analitica strumentale, anche se alcuni metodi di analisi sono ancora usati, anche in protocolli ufficiali, in certi campi."}
{"id": "2935866", "revid": "219355", "url": "https://it.wikipedia.org/wiki?curid=2935866", "title": "Saggi chimici", "text": ""}
{"id": "2935868", "revid": "767487", "url": "https://it.wikipedia.org/wiki?curid=2935868", "title": "Era lei che lo voleva!", "text": "Era lei che lo voleva! \u00e8 un film del 1953 diretto da Marino Girolami e Giorgio Simonelli. Racconta dei battibecchi amorosi tra una dottoressa della psiche e un pugile dai modi alquanto bruschi.\nTrama.\nDopo aver visto su una rivista sportiva il famoso pugilatore Dinamite, una ragazza \u00e8 preda di visioni, vedendo in ogni persona che incontra il volto del boxeur. Il suo dottore riesce a farle ricordare di averlo di fatto incontrato in una fugace e spiacevole occasione, giungendo per\u00f2 alla conclusione che le visioni sono frutto del suo inconscio amore per lui."}
{"id": "2935869", "revid": "767487", "url": "https://it.wikipedia.org/wiki?curid=2935869", "title": "L'ultima sfida di Bruce Lee", "text": "L'ultima sfida di Bruce Lee (\"Game of Death II-Tower of death\") \u00e8 un film del 1981 diretto da Ng See Yuen.\nSi tratta un film d'azione e di arti marziali co-diretto da Sammo Hung e Corey Yuen (entrambi non accreditati), uscito in Italia nel 1981. Non \u00e8 interpretato da Bruce Lee ma dallo stuntman coreano \"Kim Tai-chung\".\nIl film \u00e8 del 1980, noto all'estero anche come \"Game of Death II\", poich\u00e9 la pubblicit\u00e0 ingannevole prometteva 90 minuti di scene inedite con Bruce Lee, in realt\u00e0 inesistenti. Si tratta di un \"Bruceploitation\", fenomeno successivo alla morte di Lee in cui sosia e rimaneggiamenti diedero alla luce pellicole con le quali egli nulla c'entrava.\nTrama.\nBilly Lo, star del cinema e delle Arti Marziali, ed il M\u00b0 Kin Ku, sono due amici praticanti il kung fu. Date le loro doti sovrumane nelle arti marziali, ricevono richieste di combattimento da parte di diversi artisti marziali, sfide che riescono sempre a vincere. Kin Ku \u00e8 convinto che dietro a queste richieste di sfide ci sia qualcuno che stia cercando di ucciderli, ma fiduciosi delle loro capacit\u00e0 non si spaventano e anzi continuano ad accettare di combattere.\nBilly ha anche un fratello minore, Bobby Lo, abile ma svogliato negli allenamenti e troppo occupato a correre dietro alle donne.\nUn giorno per\u00f2 Billy apprende da un giornale la notizia che Kin Ku \u00e8 morto improvvisamente, e convinto che non sia stato per cause naturali, decide di indagare da solo sulla scomparsa dell'amico. Il padre di Billy indirizza il figlio in Giappone dalla figliastra di Kin Ku per cercare qualche indizio. Billy incontra la figliastra, ma costei gli riferisce che non sapeva niente di suo padre, a parte il fatto che lo conosceva appena e che un giorno venne a trovarla per consegnarle un pacchetto, con dentro un filmato di cui ignora il contenuto. Giusto al momento della consegna del filmato, Lo subisce un agguato da parte di uomini incappucciati, ma sfoderando le sue abilit\u00e0 nel kung fu riesce a batterli, fugge e in mezzo alla strada viene attaccato nuovamente da uomini armati di spade. Le sue capacit\u00e0 di combattente lo fanno uscire illeso dalla lotta, anche da un pericoloso inseguimento in auto.\nSuccessivamente Lo si reca al funerale di Kin Ku, ma poco prima che venga sepolto appare un elicottero e con una rete ganciata ruba la bara di Kin Ku. Billy insegue l'elicottero e si appiglia alla rete nel tentativo di recuperare la bara dell'amico. Il pilota dell'elicottero a questo punto scaglia una freccia contro Lo causandone la morte.\nBobby apprende la notizia della morte del fratello Billy, e decide di vendicarlo. Si reca cos\u00ec in Giappone, s'informa sugli eventi accaduti e recupera il filmato che aveva trovato Billy, ponendosi come interrogativo perch\u00e9 hanno rubato la bara di Kin Ku.\nGuardando il filmato trovato da Billy, Bobby viene a sapere di un posto chiamato \"il palazzo della morte\" ove Kin Ku si recava e si allenava con Lewis, maestro del palazzo.\nBobby si reca cos\u00ec al palazzo della morte e fa conoscenza con Lewis, sospettando che ci sia quest'ultimo dietro alla morte di Kin Ku.\nLewis fa visitare il palazzo a Bobby, il quale scopre che anche Lewis riceve sfide da parte di combattenti come le ricevevano suo fratello e Kin Ku.\nDurante la notte Bobby gira per il palazzo alla ricerca di qualche indizio, ma viene aggredito da un uomo mascherato, il quale una volta smascherato fugge.\nIl giorno seguente Bobby parla con Lewis e gli rivela che \u00e8 convinto che nonostante lui non voglia fargli del male, qualcuno tra i suoi servitori voglia ucciderlo. Bobby sospetta di Han, un cameriere senza un braccio; Lewis gli confida che Han sta con lui da molti anni, che prima di lavorare per lui era monaco in un tempio e lo assunse solo perch\u00e9 gli faceva pena. Lewis rivela anche che nei paraggi si dice esista \"la torre della morte\" costruita sotto-terra, anche se nessuno \u00e8 mai riuscito a trovarla.\nAlla sera Bobby durante l'allenamento viene interrotto dalla visita di una donna; gli dice che Lewis vuole che gli faccia compagnia per quella sera. La donna si spoglia persuadendo Bobby ad avere un rapporto con lei, inizialmente Bobby non riesce a resisterle, ma ad un certo punto la respinge, essendosi ricordato il motivo del suo viaggio. Il ragazzo rinsavisce appena in tempo per scoprire che quella donna stava tentando di ucciderlo con un pungiglione. In quel momento fa irruzione nella stanza di Bobby uno dei leoni del palazzo, che uccide la donna, impedendo a Bobby di scoprire l'identit\u00e0 del mandante. Allo stesso tempo un uomo con la stessa maschera di quella dell'aggressore di Bobby la sera precedente, fa irruzione nella stanza di Lewis e lo uccide.\nIl mattino dopo viene dato l'allarme per la morte del maestro Lewis, e Bobby sospettando di Han si d\u00e0 alla sua ricerca. Trovato Han nel suo vecchio monastero, alla vista di Bobby l'uomo fugge. Bobby lo insegue ma quando sembra averlo perduto viene aggredito dal cameriere ex monaco. Scoppia cos\u00ec un combattimento tra i due, ma Bobby ha la meglio e incita Han a portarlo alla torre della morte; a questo punto Han rivela per\u00f2 di possedere entrambe le braccia e decide di battersi fino alla morte, perendo cos\u00ec in combattimento.\nProseguendo il giro in quella zona Bobby incontra altri combattenti coi quali si batte nelle vicinanze di una parete. Facendo sparire i corpi degli avversari battuti, osserva un altro uomo che cammina vicino alla parete, e che tirando una manopola apre una porta segreta. Bobby si infila all'interno dell'apertura segreta, prende un ascensore e scende nei sotterranei. L\u00ec Bobby trova un numero smisurato di avversari con i quali si batte; fino ad arrivare alla bara di Chin Ku. Mentre si avvicina alla bara, il colpo di scena: compare Kin Ku vivo e vegeto! Sorpreso di ci\u00f2 Bobby gli domanda perch\u00e9 ha finto di essere morto, e Kin Ku gli rivela che ha usufruito del traffico della droga per potersi arricchire, ha inscenato la propria morte perch\u00e9 stavano per incriminarlo, e ha fatto sparire la bara prima che quelli dell'Interpool pensassero di controllarla. Nonostante Kin Ku offra a Bobby la possibilit\u00e0 di andarsene essendo fratello dell'amico Billy, Bobby intende portare a termine la sua missione, e quindi sfida Kin Ku ad un combattimento mortale.\nNon senza faticare Bobby vince e uccide il suo nemico riponendolo nella bara che aveva fatto sparire, vendicando cos\u00ec la morte del fratello.\nProduzione.\nCast.\nIn questo film Lee compare solo in immagini d'archivio prese dai suoi film essendo passati otto anni dalla sua morte (\"Dalla Cina con furore\", \"L'urlo di Chen terrorizza anche l'occidente\", e \"I 3 dell'Operazione Drago\"). In alcune scene Billy Lo \u00e8 interpretato da un sosia di Lee, il coreano Kim Tai Chung, che poi interpreta il fratello Bobby nel resto del film.\nUno dei due monaci che lottano col bastone nel tempio \u00e8 Yuen Biao, poi star del trio comico Jackie Chan-Sammo Hung-Yuen Biao in numerosi successi di Hong Kong; l'altro monaco \u00e8 lo stuntman Wu Ming Tsui, poi produttore. L'abate \u00e8 Roy Chiao, che ricopr\u00ec lo stesso ruolo in Enter the Dragon (di cui questo film riutilizza una scena iniziale, ma non inclusa in quel film all'epoca, ridoppiandola nel dialogo fra Billy Lo e l'abate)."}
{"id": "2935871", "revid": "287204", "url": "https://it.wikipedia.org/wiki?curid=2935871", "title": "Pilot Pen International 1998 - Singolare femminile", "text": "Il singolare del Pilot Pen International 1998 \u00e8 stato un torneo di tennis facente parte del WTA Tour 1998.\nLindsay Davenport era la detentrice del titolo, ma ha perso in semifinale contro Steffi Graf.\nSteffi Graf hanno battuto in finale 6\u20134, 6\u20131 Jana Novotn\u00e1.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2935873", "revid": "838137", "url": "https://it.wikipedia.org/wiki?curid=2935873", "title": "Pilot Pen International 1998 - Doppio femminile", "text": "Il doppio femminile del Pilot Pen International 1998 \u00e8 stato un torneo di tennis facente parte del WTA Tour 1998.\nNicole Arendt e Manon Bollegraf erano le detentrici del titolo, ma quest'anno non hanno partecipato.\nAlexandra Fusai e Nathalie Tauziat hanno battuto in finale 6\u20131, 6\u20130 Mariaan de Swardt e Jana Novotn\u00e1."}
{"id": "2935879", "revid": "287204", "url": "https://it.wikipedia.org/wiki?curid=2935879", "title": "Goncarov", "text": ""}
{"id": "2935882", "revid": "767487", "url": "https://it.wikipedia.org/wiki?curid=2935882", "title": "Toyota Princess Cup 1998", "text": "Il Toyota Princess Cup 1998 \u00e8 stato un torneo di tennis giocato sul cemento. \u00c8 stata la 2\u00aa edizione del torneo, che fa parte della categoria Tier II nell'ambito del WTA Tour 1998. Si \u00e8 giocato al Ariake Coliseum di Tokyo in Giappone, dal 21 al 27 settembre 1998.\nCampionesse.\nSingolare.\n Monica Seles ha battuto in finale Arantxa S\u00e1nchez Vicario 4\u20136, 6\u20133, 6\u20134\nDoppio.\n Anna Kurnikova / Monica Seles hanno battuto in finale Mary Joe Fern\u00e1ndez / Arantxa S\u00e1nchez Vicario 6\u20134, 6\u20134"}
{"id": "2935884", "revid": "125849669", "url": "https://it.wikipedia.org/wiki?curid=2935884", "title": "Crisi economica della Grecia", "text": "La crisi economica della Grecia \u00e8 parte della crisi del debito sovrano europeo. La crisi inizia ufficialmente nell'autunno del 2009, quando il neo-primo ministro George Papandreou rivela pubblicamente che i bilanci economici trasmessi dai precedenti governi greci all'Unione europea erano stati falsificati con l'obiettivo di garantire l'ingresso della Grecia nella Zona Euro.\nDescrizione.\nDa quel momento, i timori di una crisi del debito sovrano si sono sviluppati tra gli investitori sulla capacit\u00e0 della Grecia nel rispettare gli obblighi di debito, a causa della forte crescita del debito pubblico. Questo port\u00f2 ad una crisi di fiducia, indicata da un allargamento dello spread di rendimento delle obbligazioni e il costo di un'assicurazione contro i rischi su credit default swap rispetto agli altri paesi della zona euro, soprattutto la Germania.\nIl declassamento del debito pubblico greco a junk bond nell'aprile 2010 ha creato allarme nei mercati finanziari. Il 2 maggio 2010 i paesi dell'Eurozona e il Fondo Monetario Internazionale hanno approvato un prestito di salvataggio per la Grecia da 110 miliardi di euro, subordinato alla realizzazione di severe misure di austerit\u00e0. In data 2 agosto 2010 Andreas Georgiou viene nominato presidente ELSTAT (Autorit\u00e0 statistica Ellenica, equivalente dell'ISTAT italiana) istituto che per anni ha nascosto al mondo i veri conti del disastroso bilancio greco. Infatti il prestito che in realt\u00e0 nasconde un parziale e gi\u00e0 avvenuto default dello stato greco, non pi\u00f9 in grado di vendere agli investitori a condizioni di mercato i propri titoli di debito. Nell'ottobre 2011 i leader dell'Eurozona hanno deciso di offrire un secondo prestito di salvataggio da 130 miliardi di euro per la Grecia, condizionato non solo dall'attuazione di un altro duro pacchetto di austerit\u00e0 ma anche dalla decisione di tutti i creditori privati per una ristrutturazione del debito greco, riducendo il peso del debito previsto da un 198% del PIL nel 2012 a solo 120,5% del PIL entro il 2020.\nLa seconda operazione di salvataggio, ratificata dalle parti in causa nel febbraio 2012, venne attivata il mese successivo, dopo che l'ultima condizione del piano di ristrutturazione del debito greco fu soddisfatta. Se tutto fosse andato secondo le previsioni, il piano avrebbe dovuto coprire i bisogni della Grecia per il triennio 2012-2014.\nUno spiraglio di speranza si apre verso la fine del 2014, quando la Grecia riesce a registrare, durante il 3\u00ba trimestre, una debole crescita dello 0,7%.\nMa la situazione politica e sociale intanto \u00e8 precipitata, le restrizioni hanno portato a conseguenze pesanti sul piano dell'occupazione e della protezione sociale, con una forte crescita della povert\u00e0. All'inizio del 2015 le elezioni premiano il raggruppamento di sinistra SYRIZA e il leader Alex\u012bs Tsipras del raggruppamento conquista la carica di Primo Ministro. I tentativi di impostare un diverso rapporto con le istituzioni europee proseguono per alcuni mesi, fino a quando la Grecia si sottrae alla restituzione di un prestito al F.M.I, in scadenza a fine giugno. Da quel momento le trattative per ottenere nuovi aiuti, e una decurtazione del debito, divengono concitate. Ma la BCE smette di accettare titoli di stato greci dalle banche greche, interrompendo cos\u00ec i precedenti acquisti in deroga. Le conseguenze sono immediate: le banche chiudono gli sportelli, i prelievi vengono contingentati (unici prelievi consentiti tramite bancomat, a parte poche eccezioni). La crisi appare senza sbocchi e Tsipras sceglie di dare la parola ai greci tramite un referendum. La popolazione greca, esasperata, vota contro il piano presentato dai creditori. Ma il mandato espresso a Tsipras \u00e8 di rimanere dentro l'Euro, o almeno questa \u00e8 l'interpretazione del Premier. La trattativa con i partner europei sfocia infine in un accordo, per quanto i tempi concessi al governo greco per ottemperare alle risoluzioni prese siano strettissimi.\nCronistoria della crisi.\nLa crisi inizia quando il presidente George Papandreou, a fine 2009, subito dopo le elezioni politiche dichiara che i precedenti governi greci avevano falsificato i dati di bilancio dei conti pubblici per permettere alla Grecia di entrare nell'euro, denunciando cos\u00ec il rischio di bancarotta del Paese.\nAll'inizio del 2010, in seguito al declassamento da parte delle agenzie di valutazione internazionali, si sono diffusi timori di una crisi del debito pubblico relativamente ad alcuni Paesi della Zona Euro, ed in particolare: la Grecia, la Spagna, l'Italia, l'Irlanda, il Portogallo e Cipro.\nNei primi giorni del maggio 2010 \u00e8 stato definito un pacchetto di 110 miliardi di euro di aiuti in 3 anni, da parte dei paesi della zona euro, alla Grecia.\nLa situazione per\u00f2 non sembra affatto migliorare nel 2011, in quanto le agenzie di valutazione Moody's, Standard &amp; Poor's e Fitch tagliano ulteriormente la valutazione della Grecia portandolo rispettivamente a Caa1 (insolvente), a CCC (debito altamente speculativo) e a CCC (vulnerabile), cosa che costringe il governo ad effettuare nuovi tagli per 6,5 miliardi di euro e nuove privatizzazioni al fine di ottenere nuovi prestiti da parte dell'Unione europea e del Fondo Monetario Internazionale; la crisi si riverbera alquanto pesantemente anche sulla situazione occupazionale del paese, con un tasso di disoccupazione che a febbraio 2011 raggiunge il 15,9%.\nDopo l'approvazione da parte del parlamento greco di un nuovo piano di austerit\u00e0 che imporr\u00e0 al paese ellenico tagli per ben 28 miliardi di euro entro il 2015, l'Unione europea d\u00e0 il via libera alle ulteriori \"tranche\" di aiuti per tutto il 2011. Il 25 luglio 2011 Moody's taglia la valutazione greca di altri tre livelli portandolo da Caa1 a Ca, dando per certo la bancarotta totale della nazione.\nNel settembre 2011, il governo greco vara un'ulteriore manovra tassando gli immobili allo scopo di recuperare 2,5 miliardi di euro utili a raggiungere un'ulteriore \"tranche\" di aiuti pari a 8 miliardi di euro; nel frattempo il vice-cancelliere tedesco Philipp R\u00f6sler sostiene la possibilit\u00e0 della bancarotta greca per uscire dalla crisi dell'euro. La finanziaria sull'immobile non basta e il giorno 21 dello stesso mese il governo ellenico si vede costretto a formulare una drammatica manovra che prevede un ulteriore taglio alle pensioni, la messa in mobilit\u00e0 di 30.000 dipendenti statali gi\u00e0 dal 2011 e il prolungamento della precedente tassa sugli immobili fino al 2014. A questo punto viene istituita la cosiddetta \"troika\", formata da FMI, BCE ed UE, e grazie al suo verdetto sulla situazione della Grecia riesce a convincere la Germania ad attivare il fondo salva-stati, che garantisce alla Grecia ulteriore ossigeno economico.\nPapandreou avanza la proposta di un referendum consultivo per sottoporre al vaglio degli elettori il piano di salvataggio, ma la minaccia da parte dell'Europa di sospendere gli aiuti economici gli impone il dietrofront, e a quel punto il premier ellenico annuncia le sue dimissioni ed il passaggio ad un governo di unit\u00e0 nazionale guidato da Lucas Papademos, con le elezioni politiche pianificate per aprile 2012. Nel frattempo il paese torna a vivere il fenomeno migratorio del dopoguerra verso altri continenti, in particolare il flusso caratterizza laureati greci che cercano opportunit\u00e0 prevalentemente in Australia, ma anche in Russia, Iran e Cina.\nAd inizio 2012 l'agenzia Fitch d\u00e0 per certo il fallimento della Grecia e la Germania, paese maggiormente esposto verso il debito greco, si vede respingere la proposta di trasferire la sovranit\u00e0 economica nazionale del paese ellenico a Bruxelles.\nIn febbraio la crisi si accentua e la bancarotta sembra concretizzarsi, in quanto subito non si trovano accordi tra i partiti politici del paese per attuare nuovi tagli alla spesa pubblica che garantirebbero un aiuto economico da parte della Troika di 130 miliardi di euro, necessari per rimborsare le obbligazioni in scadenza a marzo per quasi 15 miliardi di euro; in quel periodo si discusse di tagliare altri 15.000 dipendenti pubblici. Il 12 febbraio 2012 il parlamento greco vota un ennesimo piano d'austerit\u00e0 per incassare un aiuto di 130 miliardi di euro da parte della Troika; dopo l'approvazione sono subito scattate le proteste del popolo greco in piazza Syntagma, si \u00e8 arrivati ad una vera e propria guerriglia contro la polizia e si \u00e8 anche dato fuoco a edifici tra cui banche e negozi.\nNella notte fra il 20 e il 21 febbraio a Bruxelles l'Eurogruppo ha approvato la \"tranche\" di aiuti per la Grecia di 130 miliardi, rimandando quindi il default della penisola ellenica di qualche tempo.\nA marzo si verifica la tanto temuta ristrutturazione del debito: i detentori privati di titoli di stato greci si sono visti ristrutturare il debito riducendo il valore nominale di pi\u00f9 del 50% e allungando la scadenza.\nNel frattempo Standard and Poor's rivede nuovamente in ribasso la valutazione greca, portandolo alla valutazione \"SD\", ovvero di default selettivo, l'ultimo passo prima del default vero e proprio.\nLa situazione si fece ancora pi\u00f9 critica in quanto aleggi\u00f2 l'ipotesi che gli investitori qualificati non fossero propensi alla ristrutturazione del debito; alla fine comunque pi\u00f9 dell'80% dei creditori privati hanno aderito, e nell'operazione di \"bond swap\" Atene riesce a cancellare quasi del tutto i 107 miliardi di debito in scadenza, ma nonostante ci\u00f2 Fitch decide di declassare ulteriormente il paese ellenico alla valutazione \"RD\" (\"Restricted Default\"), che secondo il parere di Moody's sarebbe da considerarsi gi\u00e0 una forma di bancarotta; solo dopo l'emissione dei nuovi titoli Fitch riporta la valutazione a \"B-\" con \"outlook\" stabile.\nNel maggio 2012, in piena fase elettorale e con un crescente sentimento antipolitico nel popolo, l'uscita dall'euro della Grecia venne data sempre pi\u00f9 probabile e l'agenzia Fitch sostenne che tale evento non sarebbe stato fatale per la moneta unica. I partiti non riuscirono a formare un governo di coalizione, rimandando il tutto a nuove elezioni per giugno e causando perci\u00f2 nuova sfiducia che port\u00f2 all'abbassamento della valutazione da parte dell'agenzia Fitch a CCC (\"sostanziale rischio di credito\") e ad un'enorme fuga di capitali.\nVerso la fine del 2012, per ridurre il proprio debito, il ministero del tesoro ellenico effettu\u00f2 un'operazione di riacquisto azionario sul debito stesso, riuscendo a riacquistare titoli di stato per un valore di 45 miliardi al prezzo di soli 15, riducendo cos\u00ec il debito pubblico di 30 miliardi.\nDopo diversi anni di recessione, nel 3\u00ba trimestre del 2014 l'economia greca torna a crescere, seppur soltanto dello 0,7% sul Pil.\nIn seguito alle elezioni del 25 gennaio 2015, Alex\u012bs Tsipras, capo del partito SYRIZA, viene eletto nuovo capo del governo con il 36,34% dei voti e 149 seggi. Tsipras, incaricato di negoziare con la BCE, il FMI e la UE il pagamento del debito greco, inizialmente fallisce nell'intento, in quanto le condizioni imposte dai creditori sono definite \"umilianti\" per il popolo greco e in grado di condurre l'economia del paese ad una \"nuova crisi depressiva\", perch\u00e9 fondate perlopi\u00f9 su d'un regime economico di tagli e misure d'austerit\u00e0. Tsipras a fine giugno 2015, con un discorso alla nazione in cui cita Roosevelt, indice un referendum consultivo per il 5 luglio 2015. Gli elettori vengono chiamati ad accettare o rifiutare le proposte di ristrutturazione del debito fornitegli dai creditori, e la vittoria spetta al fronte del \"NO\" con circa il 62% dei voti. Nonostante il voto al referendum significasse il rifiuto di ulteriori misure di austerit\u00e0 e un possibile ritorno alla dracma greca, nella notte fra il 12 e il 13 luglio 2015, Tsipras e i creditori raggiungono un accordo, mentre la maggioranza di governo costituita dal partito Syriza, Coalizione della Sinistra Radicale, si spacca, tuttavia senza compromettere gli accordi con i creditori.\nGian\u012bs Varoufak\u012bs, ministro delle finanze durante la crisi, in un'intervista parl\u00f2 dell'esistenza di un \"Piano B\" per la creazione di un \"sistema bancario alternativo\" da tenere pronto per poter rendere possibile l'uscita dall'euro.\nRilevanza nel resto d'Europa.\nIl caso greco \u00e8 considerato, dall'Unione europea, una questione molto importante vista la possibilit\u00e0 che tale situazione si ripercuota negli altri mercati della zona euro. Per tale motivo, al fine di scongiurare il \"default\" della stessa, l'UE, assieme al Fondo Monetario Internazionale le ha concesso un prestito per la somma di 45 miliardi di Euro. Tale prestito \u00e8 stato concesso a seguito di un piano economico approvato dal governo ellenico, volto a ridurre il proprio debito pubblico attraverso tagli significativi della spesa. Parte dell'opinione pubblica \u00e8 contraria a tale finanziaria e ci\u00f2 ha portato a numerosi scontri ad Atene tra manifestanti e forze dell'ordine, in occasione della festivit\u00e0 del primo maggio 2010. Quindi, senza mezzi termini la troika di creditori (Fmi, Unione Europea e Bce) nel 2012 pose come condizione, per sbloccare il pacchetto di aiuti internazionali, l'attuazione da parte del governo greco di nuove misure strutturali e di austerit\u00e0. Fra esse spiccava la proposta/pretesa di ridurre del 22 per cento i salari minimi, per dare uno slancio alla competitivit\u00e0 dei prodotti greci."}
{"id": "2935885", "revid": "1869172", "url": "https://it.wikipedia.org/wiki?curid=2935885", "title": "1313 (album)", "text": "1313 \u00e8 il primo album del gruppo progressivo belga Univers Zero pubblicato nel 1977. L'LP originale e la ristampa su CD del 2008 sono intitolati semplicemente \"Univers Zero\"."}
{"id": "2935889", "revid": "11959", "url": "https://it.wikipedia.org/wiki?curid=2935889", "title": "H.A.R. Gibb", "text": ""}
{"id": "2935891", "revid": "110157", "url": "https://it.wikipedia.org/wiki?curid=2935891", "title": "Toyota Princess Cup", "text": "Il Toyota Princess Cup \u00e8 stato un torneo femminile di tennis che si \u00e8 disputato a Tokyo in Giappone dal 1997 al 2002.Faceva parte della categoria Tier II nell'ambito del WTA Tour e si giocava sul cemento."}
{"id": "2935893", "revid": "11959", "url": "https://it.wikipedia.org/wiki?curid=2935893", "title": "D. S. Margoliouth", "text": ""}
{"id": "2935897", "revid": "751106", "url": "https://it.wikipedia.org/wiki?curid=2935897", "title": "Chimica analitica strumentale", "text": ""}
{"id": "2935898", "revid": "287204", "url": "https://it.wikipedia.org/wiki?curid=2935898", "title": "Toyota Princess Cup 1998 - Singolare", "text": "Il singolare del Toyota Princess Cup 1998 \u00e8 stato un torneo di tennis facente parte del WTA Tour 1998.\nMonica Seles era la detentrice del titolo e ha battuto in finale 4\u20136, 6\u20133, 6\u20134 Arantxa S\u00e1nchez Vicario.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2935903", "revid": "292162", "url": "https://it.wikipedia.org/wiki?curid=2935903", "title": "Chiesa di Santa Lucia dei Ginnasi", "text": ""}
{"id": "2935905", "revid": "838137", "url": "https://it.wikipedia.org/wiki?curid=2935905", "title": "Toyota Princess Cup 1998 - Doppio", "text": "Il doppio del Toyota Princess Cup 1998 \u00e8 stato un torneo di tennis facente parte del WTA Tour 1998.\nMonica Seles e Ai Sugiyama erano le detentrici del titolo, ma solo la Seles ha partecipato in coppia con Anna Kurnikova.\nLa Kournikova e la Seles hanno battuto in finale 6\u20134, 6\u20134 Mary Joe Fern\u00e1ndez e Arantxa S\u00e1nchez Vicario."}
{"id": "2935906", "revid": "107831", "url": "https://it.wikipedia.org/wiki?curid=2935906", "title": "Porsche Tennis Grand Prix 1998", "text": "Il Porsche Tennis Grand Prix 1998 \u00e8 stato un torneo femminile di tennis giocato sul cemento indoor. \n\u00c8 stata la 21\u00aa edizione del Porsche Tennis Grand Prix, che fa parte della categoria Tier II nell'ambito del WTA Tour 1998.\nSi \u00e8 giocato nel Filderstadt Tennis Club di Stoccarda in Germania, dal 5 all'11 ottobre 1998.\nCampionesse.\nSingolare.\n Sandrine Testud ha battuto in finale Lindsay Davenport 7\u20135, 6\u20133\nDoppio.\n Lindsay Davenport / Nata\u0161a Zvereva hanno battuto in finale Anna Kurnikova / Arantxa S\u00e1nchez-Vicario 6\u20134, 6\u20132"}
{"id": "2935910", "revid": "1442080", "url": "https://it.wikipedia.org/wiki?curid=2935910", "title": "Porsche Tennis Grand Prix 1998 - Singolare", "text": "Il singolare del Porsche Tennis Grand Prix 1998 \u00e8 stato un torneo di tennis facente parte del WTA Tour 1998.\nMartina Hingis era la detentrice del titolo, ma ha perso nei quarti di finale contro Dominique Van Roost.\nSandrine Testud ha battuto in finale 7\u20135, 6\u20133 Lindsay Davenport.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2935912", "revid": "838137", "url": "https://it.wikipedia.org/wiki?curid=2935912", "title": "Porsche Tennis Grand Prix 1998 - Doppio", "text": "Il doppio del Porsche Tennis Grand Prix 1998 \u00e8 stato un torneo di tennis facente parte del WTA Tour 1998.\nMartina Hingis e Arantxa S\u00e1nchez-Vicario erano le detentrici del titolo, ma solo la S\u00e1nchez-Vicario ha partecipato in coppia con Anna Kurnikova.\nLa Kournikova e la S\u00e1nchez-Vicario hanno perso in finale 6\u20134, 6\u20132 contro Lindsay Davenport e Nata\u0161a Zvereva."}
{"id": "2935913", "revid": "767487", "url": "https://it.wikipedia.org/wiki?curid=2935913", "title": "Sparkassen Cup 1998", "text": "Lo Sparkassen Cup 1998 \u00e8 stato un torneo femminile di tennis giocato sul sintetico indoor. \u00c8 stata la 9\u00aa edizione del torneo, che fa parte della categoria Tier II nell'ambito del WTA Tour 1998. Si \u00e8 giocato a Lipsia in Germania, dal 2 all'8 novembre 1998.\nCampionesse.\nSingolare.\n Steffi Graf ha battuto in finale Nathalie Tauziat 6\u20133, 6\u20134\nDoppio.\n Elena Lichovceva / Ai Sugiyama hanno battuto in finale Manon Bollegraf / Irina Sp\u00eerlea 6\u20133, 6\u20137, 6\u20132"}
{"id": "2935917", "revid": "767487", "url": "https://it.wikipedia.org/wiki?curid=2935917", "title": "Nigel Eaton", "text": "All'inizio della sua carriera si \u00e8 cimentato con il pianoforte e il violoncello passando poi nel 1981 alla ghironda quando suo padre, Christopher Eaton, inizi\u00f2 a costruirle.\nDal 1985 al 1990 ha fatto parte della storica band Blowzabella. Nel 1995 i Blowzabella si rifondarono e Nigel Eaton suon\u00f2 con loro fino al novembre del 2004.\nFece inoltre parte del trio \"The Duellists\" con Cliff Stapleton e Chris Walshaw.\nHa inoltre partecipato a registrazioni di altri artisti tra i quali Andy Cutting, Jimmy Page, Robert Plant e con Loreena McKennitt (dal 1996 al 2006). \nHa composto musica e suonato per molte colonne sonore cinematografiche (per es. Ombre dal profondo, Le crociate - Kingdom of Heaven di Ridley Scott)."}
{"id": "2935923", "revid": "124103626", "url": "https://it.wikipedia.org/wiki?curid=2935923", "title": "Pisa Sporting Club 1989-1990", "text": "Questa pagina raccoglie i dati riguardanti il Pisa Sporting Club, nelle competizioni ufficiali della stagione 1989-1990.\nStagione.\nDopo essere retrocesso dalla massima serie nel 1989, nella stagione 1989-1990 il Pisa disputa il campionato di Serie B. Il presidente Romeo Anconetani affida la panchina al giovane tecnico Luca Giannini ed acquista i difensori Alessandro Calori e Roberto Bosco e l'attaccante Maurizio Neri.\nLa compagine nerazzurra mostra di poter immediatamente ambire al salto di categoria e non a caso conquista il titolo di campione d'inverno con 27 punti. Anche grazie ad una difesa quasi imperforabile (solo 23 reti subite in 38 gare) che consente di essere la squadra con meno sconfitte della categoria (solo 3), i pisani nel girone di ritorno confermano le attese e conquistano una promozione senza patemi d'animo, nonostante i cinque pareggi consecutivi nelle ultime cinque giornate: il Pisa chiude al secondo posto alle spalle del e torna cos\u00ec in serie A. Da segnalare le 18 reti del centravanti Lamberto Piovanelli, record di segnature in un solo campionato per un calciatore del Pisa, che rimarr\u00e0 imbattuto fino al 2008. Con Torino e Pisa salgono in Serie A il Cagliari ed il Parma. Nella Coppa Italia ritornata ad eliminazione diretta nei primi due turni, il Pisa scivola fin dal primo turno, pareggiando in casa (1-1) dopo i tempi supplementari con il Palermo, e perdendo il passaggio al secondo turno, ai calci di rigore (4-6)."}
{"id": "2935924", "revid": "767487", "url": "https://it.wikipedia.org/wiki?curid=2935924", "title": "Scappa, scappa... poi ti prendo!", "text": "Scappa, scappa... poi ti prendo! (\"I'm Gonna Git You Sucka\") \u00e8 un film del 1988 diretto da Keenen Ivory Wayans.\nTrama.\nJack Spade, protagonista della vicenda ed ex soldato, decide di tornare a New York poich\u00e9 \u00e8 morto suo fratello. Nel corso della pellicola si scopre che ad aver ucciso quest'ultimo citato \u00e8 stato Mister Big, boss famosissimo nella citt\u00e0. Insieme alla sua fidata spalla John Slade, riusciranno a vendicarsi."}
{"id": "2935925", "revid": "110157", "url": "https://it.wikipedia.org/wiki?curid=2935925", "title": "Sparkassen Cup", "text": "Lo Sparkassen Cup \u00e8 stato un torneo femminile di tennis che si \u00e8 disputato a Lipsia in Germania dal 1990 al 2003. Faceva parte prima della categoria Tier II\u0399 poi della Tier II nell'ambito del WTA Tour e si giocava sul sintetico indoor."}
{"id": "2935927", "revid": "136801", "url": "https://it.wikipedia.org/wiki?curid=2935927", "title": "WTA Lipsia", "text": ""}
{"id": "2935928", "revid": "767487", "url": "https://it.wikipedia.org/wiki?curid=2935928", "title": "L'apertura", "text": "L'apertura, pubblicato nel 2005, \u00e8 un album live dei cantanti italiani Nada e Massimo Zamboni."}
{"id": "2935931", "revid": "1442080", "url": "https://it.wikipedia.org/wiki?curid=2935931", "title": "Sparkassen Cup 1998 - Singolare", "text": "Il singolare del Sparkassen Cup 1998 \u00e8 stato un torneo di tennis facente parte del WTA Tour 1998.\nJana Novotn\u00e1 era la detentrice del titolo, ma quest'anno non ha partecipato.\nSteffi Graf ha battuto in finale 6\u20133, 6\u20134 Nathalie Tauziat.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2935932", "revid": "838137", "url": "https://it.wikipedia.org/wiki?curid=2935932", "title": "Sparkassen Cup 1998 - Doppio", "text": "Il doppio del Sparkassen Cup 1998 \u00e8 stato un torneo di tennis facente parte del WTA Tour 1998.\nMartina Hingis e Jana Novotn\u00e1 erano le detentrici del titolo, ma quest'anno non hanno partecipato.\nElena Lichovceva e Ai Sugiyama hanno battuto in finale 6\u20133, 6\u20137, 6\u20132 Manon Bollegraf e Irina Sp\u00eerlea."}
{"id": "2935945", "revid": "1543377", "url": "https://it.wikipedia.org/wiki?curid=2935945", "title": "Advanta Championships of Philadelphia 1998", "text": "L'Advanta Championships of Philadelphia 1998 \u00e8 stato un torneo femminile di tennis giocato sul sintetico indoor. \n\u00c8 stata la 16\u00aa edizione del torneo, che fa parte della categoria Tier II nell'ambito del WTA Tour 1998.\nSi \u00e8 giocato al Philadelphia Civic Center di Filadelfia, negli USA dal 9 al 15 novembre 1998.\nCampionesse.\nSingolare.\n Steffi Graf ha battuto in finale Lindsay Davenport 4\u20136, 6\u20133, 6\u20134\nDoppio.\n Elena Lichovceva / Ai Sugiyama hanno battuto in finale Monica Seles / Nata\u0161a Zvereva 7\u20135, 4\u20136, 6\u20132"}
{"id": "2935948", "revid": "767487", "url": "https://it.wikipedia.org/wiki?curid=2935948", "title": "L'inerme \u00e8 l'imbattibile", "text": "L'inerme \u00e8 l'imbattibile \u00e8 un album di Massimo Zamboni."}
{"id": "2935949", "revid": "2065243", "url": "https://it.wikipedia.org/wiki?curid=2935949", "title": "Italia's Got Talent (prima edizione)", "text": "La prima edizione di Italia's Got Talent ha avuto inizio il 12 aprile 2010 (con una puntata pilota andata in onda il 12 dicembre 2009) ed \u00e8 terminata il 17 maggio 2010. Le prime tre puntate sono state dedicate alla fase dei provini, mentre le ultime tre alle semifinali e alla finale. L'edizione \u00e8 stata vinta dalla cantante lirica Carmen Masola.\nPuntate.\nDopo la prima fase di provini, sono stati selezionati 36 semifinalisti che sono stati suddivisi in 6 gruppi da 6 concorrenti.\nNel corso delle due semifinali, per ogni gruppo, il televoto ha stabilito una classifica di gradimento che ha permesso l'accesso alla finale a soli due concorrenti: il primo classificato e la scelta dei giudici tra il secondo e il terzo classificato.\nL'ordine delle colonne rispecchia l'ordine di apparizione delle singole esibizioni per la puntata.\nSemifinale 1.\nLa prima semifinale \u00e8 andata in onda il 3 maggio 2010 e ha visto passare alla fase successiva 6 concorrenti sui 18 presentati.\nSemifinale 2.\nLa seconda semifinale \u00e8 andata in onda il 10 maggio 2010 e ha visto passare alla fase successiva 6 concorrenti sui 18 presentati.\nFinale.\nLa finale \u00e8 andata in onda il 17 maggio 2010 e ha visto vincitrice la cantante lirica Carmen Masola."}
{"id": "2935951", "revid": "459956", "url": "https://it.wikipedia.org/wiki?curid=2935951", "title": "Disney Nature", "text": ""}
{"id": "2935955", "revid": "1652635", "url": "https://it.wikipedia.org/wiki?curid=2935955", "title": "Fluon", "text": ""}
{"id": "2935958", "revid": "219355", "url": "https://it.wikipedia.org/wiki?curid=2935958", "title": "Hostaflon", "text": ""}
{"id": "2935959", "revid": "1543377", "url": "https://it.wikipedia.org/wiki?curid=2935959", "title": "Advanta Championships of Philadelphia", "text": "L'Advanta Championships of Philadelphia (conosciuto anche come \"Virginia Slims of Philadelphia\") \u00e8 stato un torneo femminile di tennis che si \u00e8 disputato a Filadelfia negli USA dal 1971 al 2005. Faceva parte della categoria Tier I dal 1993 al 1995. Poi della Tier II nel 1991 e nel 1992 e dal 1996 al 2005. Si \u00e8 giocato sul sintetico indoor dal 1991 al 2000 e sul cemento indoor dal 1971 al 1979 e dal 2003 al 2005."}
{"id": "2935961", "revid": "219355", "url": "https://it.wikipedia.org/wiki?curid=2935961", "title": "Poli(tetrafluoroetene)", "text": ""}
{"id": "2935963", "revid": "219355", "url": "https://it.wikipedia.org/wiki?curid=2935963", "title": "Politetrafluoroetene", "text": ""}
{"id": "2935965", "revid": "1543377", "url": "https://it.wikipedia.org/wiki?curid=2935965", "title": "Maria Crescentia H\u00f6ss", "text": "Figlia di Mathias e della di lui consorte Luzia, semplici e poveri tessitori, Anna entr\u00f2 presto nel Terzo Ordine Francescano, divenendo poi priora del convento francescano sito nella citt\u00e0 natale. Beatificata da papa Leone XIII nell'ottobre del 1900 e canonizzata da papa Giovanni Paolo II il 18 dicembre 2000.\nBiografia.\nDistintasi giovanissima per la viva intelligenza e per la sua devozione, pur desiderando entrare nel convento francescano femminile della citt\u00e0, dovette adattarsi a lavorare anch'ella come tessitrice poich\u00e9 la famiglia non era in grado di pagare la \"dote\" all'uopo necessaria. Venne in aiuto alla famiglia il sindaco evangelico della citt\u00e0 cosicch\u00e9 ella pot\u00e9 entrare come novizia nel convento. Dopo un duro tirocinio di obbedienza (fece anche la portinaia del convento), agendo con grande solerzia ed oculatezza, raggiunse posizioni sempre pi\u00f9 importanti nella gerarchia fino a diventare, nel 1741, priora del convento stesso.\nAlla sua morte, avvenuta il giorno di Pasqua del 1744, inizi\u00f2 un incessante flusso di pellegrini che fece per lungo tempo di Kaufbeuren il punto centrale della vita religiosa della Svevia. Fino a settantamila persone giunsero in alcuni anni per pregare sulla sua tomba.\nMigliaia di ex voto mostrano la fede dei pellegrini nell'intercessione della Santa, sperata od ottenuta.\nGioia e letizia quotidiane.\nCome priora Crescenzia fu sempre considerata molto rispettosa delle regole dell'Ordine cui apparteneva, alle quali ella stessa si atteneva molto rigidamente. Allo stesso modo tuttavia era per lei la comprensione reciproca della comunit\u00e0 cui apparteneva. Gioia e letizia dovevano regnare nel convento. La base della sua devozione era la conformit\u00e0 alla volont\u00e0 divina.\nCrescenzia possedeva anche una notevole competenza economica. Ella guid\u00f2 il convento con tale successo, che la sua esistenza ne fu assicurata per lungo tempo e rimase sufficiente denaro per i compiti sociali delle sue consorelle. Ella aveva una forte conoscenza dei casi della vita che a molte persone serv\u00ec di modello ed alle richieste dei quali ella rispondeva con rapidit\u00e0.\nUna saggia consigliera.\nMolte persone venivano da vicino e da lontano, per avere da lei consiglio. Essi apprezzavano la sua capacit\u00e0 critica di giudizio ed i suoi chiari punti di vista come le sue straordinarie capacit\u00e0, di entrare nei panni dell'interlocutore. Accanto ai colloqui personali, nei quali \u00ab\u2026 riusciva a dire il vero meglio di un confessore.\u00bb, come osserv\u00f2 Clemente Augusto di Baviera, ella fu in contatto epistolare con molte importanti personalit\u00e0 del suo tempo, tra i quali oltre settanta fra principi e principesse, e tra queste la principessa Maria Amalia d'Asburgo come il principe elettore Clemente Augusto di Baviera o gli abati dell'Abbazia di Kempten.\nVerso la canonizzazione.\nLa francescana di Kaufbeuren Maria Crescentia H\u00f6\u00df \u00e8 stata la prima santa tedesca proclamata tale nel terzo millennio. Con la canonizzazione del 25 novembre 2001 in Roma ella fu proposta all'intera cattolicit\u00e0 quale esempio da seguire e quale utile intercedente.\nSubito dopo il suo decesso la sua tomba presso la chiesa del Convento francescano di Kaufbeuren fu meta di pellegrini.\nLe cronache del medesimo parlano di 60-70\u00a0000 pellegrini all'anno. Gi\u00e0 nel 1775 fu avviato il processo di canonizzazione. Esso dur\u00f2 tuttavia molto tempo, poich\u00e9 intervennero i disordini della secolarizzazione e solo il 7 ottobre 1900 Papa Leone XIII dichiar\u00f2 Maria Crescenzia beata.\nUn incessante flusso di pellegrini indussero convento e diocesi ad occuparsi della canonizzazione. Il 10 giugno 1998 il vescovo diocesano Viktor Josef Dammertz apr\u00ec il processo di canonizzazione che il vicepostulatore sassone Dr. Karl P\u00f6rnbacher ed il postulatore romano Dr. Andrea Ambrosi avevano preparato.\nIl miracolo per la canonizzazione.\nIn generale, ai fini della canonizzazione, la Chiesa cattolica ritiene necessario un secondo miracolo, dopo quello richiesto per la beatificazione: nel caso di Maria Crescentia H\u00f6ss, ha ritenuto miracolosa la vicenda di Margit Heim, una tredicenne tedesca di H\u00f6rmanshofen, localit\u00e0 non lontana da Monaco di Baviera.\nIl 23 giugno 1986 Margit Heim, con le amiche Helga e Angela, si era recata a fare il bagno in un bacino artificiale lungo il corso del fiume Geltnach. Verso le 15.30 Helga e Margit vennero risucchiate da un vortice, e Angela diede l'allarme. Alle 16.20 venne ripescato il corpo di Helga, che mor\u00ec nonostante i tentativi di rianimazione. Quasi contemporaneamente venne riportata a galla anche Margit. Dopo alcuni tentativi di soccorso in loco e constatato che non respirava n\u00e9 aveva un battito cardiaco, Margit Heim venne trasportata in ospedale dove i medici riuscirono a rianimarla.\nIntubata, fu sottoposta a massaggio cardiaco e defibrillazione, mentre le veniva somministrata adrenalina. Il battito cardiaco riprese ma rest\u00f2 in coma. Furono rilevati diffusi danni cerebrali e le fu somministrata l'estrema unzione.\nNel frattempo inizi\u00f2 una catena di preghiere, cui parteciparono anche le Francescane del monastero di Kaufbeuren, dove era stata consacrata Maria Crescentia H\u00f6ss.\nLa ragazza si riprese rapidamente e, nonostante le previsioni dei medici, non riport\u00f2 conseguenze a causa dell'incidente e pot\u00e9 riprendere una vita normale.\nLa Consulta medica della Congregazione per le Cause dei Santi, nella seduta dell'11 gennaio 2000, concluse: \u00abMorte clinica accertata per annegamento, con prolungata ischemia cerebrale. Guarigione rapida, completa e duratura, con assenza di reliquati neurologici; scientificamente inspiegabile.\u00bb\nIl decreto sul miracolo \u00e8 stato promulgato il 13 marzo 2001, alla presenza di Giovanni Paolo II, che ha canonizzato Maria Crescentia H\u00f6ss il 25 novembre 2001.\nIconografia e culto.\nSanta Maria Crescenzia \u00e8 spesso rappresentata con un crocifisso e un libro. La Chiesa cattolica ne celebra la memoria il 5 aprile. Santa Maria Crescentia \u00e8 anche patrona del Centro di Riabilitazione per tossicodipendenti in Algovia.\nCollegamenti esterni.\nin lingua tedesca:"}
{"id": "2935967", "revid": "767487", "url": "https://it.wikipedia.org/wiki?curid=2935967", "title": "L'estinzione di un colloquio amoroso", "text": "L'estinzione di un colloquio amoroso \u00e8 un album di Massimo Zamboni, pubblicato nel 2010.\nIl titolo dell'album \u00e8 una citazione del saggio di Roland Barthes \"Frammenti di un discorso amoroso\", libro che ispir\u00f2 i CCCP Fedeli alla linea nella scrittura del singolo \"Mi ami?\"."}
{"id": "2935973", "revid": "1682541", "url": "https://it.wikipedia.org/wiki?curid=2935973", "title": "Yoshitoshi", "text": "Molto famoso in patria, si fece conoscere anche in Europa. \u00c8 conosciuto per essere stato l'ultimo grande maestro dell'ukiyo-e, il genere di incisione colorata su legno che eseguiva utilizzando la tecnica chiamata nishiki-e.\nGrazie al suo talento, Yoshitoshi fu molto apprezzato durante l'era Meiji. Ebbe come soggetti temi che fino ad allora non avevano avuto molta diffusione, come quelli rappresentati con le serie dei fantasmi o le cosiddette \"stampe di sangue\". Le serie pi\u00f9 famose di Yoshitoshi furono i \"Cento aspetti della Luna\", del 1880, i \"Ventotto omicidi famosi con poesia\", \"Lo specchio dei generali famosi\" e \"Le nuove forme dei trentasei fantasmi\", la serie che fu pubblicizzata dopo la morte dell'artista. Come molti giapponesi, Yoshitoshi era interessato alle novit\u00e0 dal resto del mondo, ma con il tempo divenne sempre pi\u00f9 preoccupato della perdita di molti aspetti della cultura giapponese tradizionale, tra cui l'arte della xilografia, o arte dei blocchi di legno.\nPer questo motivo, negli ultimi anni di vita, aiutato dagli amici, attori del teatro kabuki, cerc\u00f2 di rivitalizzare l'arte tradizionale giapponese. Mentre egli continuava a lavorare alla vecchia maniera, infatti, il Giappone stava adottando i metodi di riproduzione di massa occidentali come la fotografia e la litografia. Nondimeno, in un paese che si stava allontanando dal suo passato, Yoshitoshi riusc\u00ec praticamente da solo a riportare a nuovi fasti la xilografia tradizionale giapponese, prima che questa morisse definitivamente con lui.\nLa sua vita \u00e8 forse sintetizzata meglio da John Stevenson:\nLa sua reputazione ha continuato a crescere, sia in Occidente che tra i giovani giapponesi, ed \u00e8 ora quasi universalmente riconosciuto come il pi\u00f9 grande artista giapponese della sua era.\nBiografia: i primi anni.\nYoshitoshi nacque nel quartiere Shimbashi della vecchia Edo, nel 1839. Suo padre era un ricco mercante che aveva comprato la sua ascesa al rango di samurai. A tre anni, Yoshitoshi and\u00f2 via di casa per vivere con suo zio, un farmacista senza figli, che era molto affezionato a suo nipote. All'et\u00e0 di cinque anni, si appassion\u00f2 all'arte e cominci\u00f2 a prendere lezioni da suo zio. Nel 1850, quando aveva 11 anni, Yoshitoshi fu mandato come apprendista da Kuniyoshi, uno dei grandi maestri della xilografia giapponese. Kuniyoshi diede al suo apprendista un nuovo nome (egli si chiamava in origine Owariya Yonejiro). Anche se in vita non fu considerato il successore di Kuniyoshi, Yoshitoshi \u00e8 ora riconosciuto come il pi\u00f9 importante allievo di quest'ultimo.\nDurante il suo apprendistato, Yoshitoshi si dedic\u00f2 ad affinare le sue abilit\u00e0 nel disegno e a copiare gli schizzi del suo mentore. Kuniyoshi enfatizzava il ritratto dal vero, il che era insolito nella formazione artistica giapponese perch\u00e9 lo scopo dell'artista era di catturare l'essenza del soggetto piuttosto che di darne un'interpretazione letterale. Yoshitoshi apprese anche i fondamenti delle tecniche del disegno e della prospettiva occidentali attraverso lo studio della collezione di stampe e incisioni straniere di Kuniyoshi.\nLa prima stampa di Yoshitoshi apparve nel 1853, ma poi per molti anni non vi fu nient'altro, forse in conseguenza della malattia del maestro Kuniyoshi durante i suoi ultimi anni. Malgrado le difficolt\u00e0 incontrate dopo la morte di Kuniyoshi nel 1861, Yoshitoshi riusc\u00ec a produrre alcune opere, come attestano 44 sue stampe conosciute del 1862. Nei due anni successivi fece pubblicare sessantatr\u00e9 dei suoi progetti, per la maggior parte stampe kabuki. Realizz\u00f2 anche dei progetti per la serie \"Tokaido\" del 1863 degli artisti della Scuola Utagawa organizzata sotto gli auspici di Kunisada.\nLe \"Stampe insanguinate\": catturare l'immaginazione del pubblico.\nMolte delle stampe di Yoshitoshi degli anni 1860 sono raffigurazioni icastiche di violenza e di morte. Questi temi furono parzialmente ispirati dalla morte del padre di Yoshitoshi nel 1863 e dal clima di illegalit\u00e0 e di violenza del Giappone intorno a lui, che stava conoscendo simultaneamente il crollo del sistema feudale imposto dallo shogunato Tokugawa, come pure l'impatto del contatto con gli occidentali. Alla fine del 1863, Yoshitoshi incominci\u00f2 a realizzare degli abbozzi violenti, alla fine incorporati in stampe di battaglie disegnate con uno stile sanguinario e stravagante. Il pubblico apprezz\u00f2 queste stampe e Yoshitoshi incominci\u00f2 la sua ascesa nelle file degli artisti ukiyo-e di Edo. Con il paese in guerra, le immagini di Yoshitoshi permettevano a coloro che non erano direttamente coinvolti nei combattimenti di sperimentarli indirettamente attraverso i suoi lavori. Il pubblico era attratto dall'opera di Yoshitoshi non per la superiore capacit\u00e0 grafica e compositiva, ma anche per sua la passione e il suo intenso coinvolgimento con la materia dei soggetti. Nel produrre quelle immagini cos\u00ec aspre e violente, a soddisfare la domanda commerciale degli editori e dei consumatori di xilografie, Yoshitoshi stava cercando soprattutto di esorcizzare i demoni dell'orrore che lui e i suoi connazionali stavano sperimentando in quegli anni.\nQuando acquist\u00f2 notoriet\u00e0, Yoshitoshi fu in grado di far pubblicare nel 1865 altri novantacinque dei suoi lavori, principalmente su soggetti militari e storici. Tra questi, due serie avrebbero rivelato la creativit\u00e0 e l'immaginazione di Yoshitoshi. La prima serie, \"Ts\u00fbzoku saiy\u00fbki\" (\"Un moderno viaggio in Occidente\"), riguarda un eroe popolare cinese. Il secondo, \"Wakan hyaku monogatari\" (\"Cento storie della Cina e del Giappone\"), illustra storie tradizionali di fantasmi. Le sue stampe fantasiose lo contraddistinguono da qualsiasi altro artista del tempo.\nTra il 1866 e il 1868 Yoshitoshi cre\u00f2 alcune immagini estremamente inquietanti, particolarmente nella serie \"Eimei nij\u00fbhassh\u00fbku\" (\"Ventotto omicidi famosi con poesia\"). Queste stampe mostrano uccisioni con dettagli molto vividi, come decapitazioni di donne con le impronte di mani insanguinate sulle vesti. Altri esempi si possono trovare nelle strane figure della serie del 1866 \"Kinsei ky\u00f4giden\" (\"Biografie di uomini moderni\"), che raffigurano la lotta di potere tra due bande del gioco d'azzardo, e la serie del 1867 \"Azuma no nishiki ukiyo k\u00f4dan\". Nel 1868, seguendo la battaglia di Ueno, Yoshitoshi realizz\u00f2 la serie \"Kaidai hyaku sens\u00f4\" in cui ritrae i soldati contemporanei come figure storiche in uno stile semioccidentale, usando angolazioni di primi piani e insolite, spesso mostrati nell'ardore della battaglia con espressioni disperate.\nSi dice che l'opera di Yoshitoshi del periodo \"sanguinario\" abbia avuto un impatto su scrittori come Jun'ichir\u014d Tanizaki (1886\u20131965) nonch\u00e9 su artisti tra i quali Tadanori Yokoo e Masami Teraoka. Sebbene Yoshitoshi debba la sua fama a tale circostanza, le stampe \"sanguinarie\" rappresentano soltanto una piccola porzione della sua opera. Esse tendono a essere eccessivamente enfatizzate dai critici, il che ha portato a una percezione inaccurata che trascura la variet\u00e0, la sottigliezza e l'introspezione dell'arte di Yoshitoshi.\nGli anni intermedi: tempi difficili e resurrezione.\nEntro il 1869, Yoshitoshi era considerato come uno dei migliori artisti di xilografia in Giappone. Tuttavia, poco dopo, smise di ricevere commissioni, forse perch\u00e9 il pubblico era stanco di scene di violenza. Verso il 1871, Yoshitoshi divenne gravemente depresso, e la sua vita personale conobbe un gran tumulto, che doveva continuare sporadicamente fino alla sua morte. Viveva in condizioni spaventose con la sua devota amante, Okoto, che vendette i suoi vestiti e i suoi averi per mantenerlo. A un certo punto furono ridotti a bruciare le assi del pavimento della casa per riscaldarsi. Si dice che nel 1872 sub\u00ec un completo crollo mentale dopo essere rimasto traumatizzato dalla mancanza di popolarit\u00e0 dei suoi recenti disegni.\nNell'anno successivo la sua fortuna gir\u00f2, il suo umore miglior\u00f2 e cominci\u00f2 a produrre altre stampe. Anteriormente al 1873, aveva firmato la maggior parte delle sue stampe come \"Ikkaisai Yoshitoshi\". Tuttavia, come forma di autoaffermazione, a questo punto cambi\u00f2 il suo nome d'arte in \"Taiso\" (che significa \"grande resurrezione\"). Nel frattempo, sulla spinta della modernizzazione anche in Giappone spuntavano i giornali, e Yoshitoshi fu ingaggiato per produrre le \"nishiki-e delle notizie\". Si trattava di xilografie progettate come illustrazioni a tutta pagina per accompagnare gli articoli, di solito su argomenti torbidi e sensazionalistici come le storie di \"veri crimini\". La condizione finanziaria di Yoshitoshi, tuttavia, era ancora precaria e nel 1876 la sua amante Okoto, in un estremo gesto di devozione, si vendette a un bordello per aiutarlo.\nCon la ribellione di Satsuma del 1877, in cui il vecchio ordine feudale fece un ultimo tentativo di fermare il nuovo Giappone, la circolazione dei giornali lievit\u00f2, e gli artisti della xilografia erano molto richiesti, con Yoshitoshi che otteneva grande attenzione. Alla fine del 1877, prese con s\u00e9 una nuova amante, la geisha Oraku; come Okoto, ella vendette i suoi vestiti e i suoi averi per mantenerlo, e quando si separarono dopo un anno, anche lei trov\u00f2 lavoro in un bordello. Le sue opere diedero a Yoshitoshi maggiore riconoscimento pubblico, e il denaro gli fu di aiuto, ma fu solo nel 1882 che raggiunse la sicurezza economica.\nUna serie di bijin-ga disegnata nel 1878 e intitolata \"Bita shichi yosei\" caus\u00f2 molti problemi politici per Yoshitoshi, perch\u00e9 raffigurava sette dame del seguito della corte imperiale e le identificava per nome, e pu\u00f2 darsi che la stessa imperatrice Meiji fosse scontenta di questo fatto e dello stile del suo ritratto nella serie.\nNel 1880, Yoshitoshi incontr\u00f2 un'altra donna, un'ex geisha con due bambini, Sakamaki Taiko. Si sposarono nel 1884, e malgrado lui continuasse a fare il donnaiolo, sembra che il temperamento gentile e paziente di lei abbia contribuito a stabilizzare i suoi comportamenti. Uno dei bambini di Taiko, che Yoshitoshi adott\u00f2 come figlio, divenne uno dei suoi studenti, e fu da allora conosciuto come Tsukioka K\u014dgyo.\nIl famigerato, seppure affascinante, dipinto di Yoshitoshi \"Oshu adachigahara hitotsuya no zu\" (\"La casa solitaria sulla Brughiera di Adachi\") apparve nel 1885. Quest'opera macabra ebbe comunque a suo modo grande influenza nell'iconografia e nella storia del moderno \"kinbaku\", affascinando anche Itoh Seiu, principale esponente di questa corrente.\nNel 1885 la rivista di arte e moda \"Tokyo Hayari Hosomiki\" classific\u00f2 Yoshitoshi come l'artista numero uno dello ukiyo-e davanti ai suoi contemporanei Meiji come Utagawa Yoshiiku e Toyohara Kunichika, a testimonianza del grande successo di pubblico e di critica che l'artista aveva ormai raggiunto.\nOrmai, per\u00f2, l'industria della xilografia era in gravi difficolt\u00e0. Tutti i grandi artisti della prima parte del secolo, Hiroshige, Kunisada, e Kuniyoshi, erano morti decenni prima, e la stampa su blocchi di legno come forma d'arte stava morendo nella confusione del Giappone in via di modernizzazione.\nYoshitoshi insistette su elevati canoni di produzione, e contribu\u00ec a salvarla temporaneamente dalla degenerazione. Egli divenne un grande maestro ed ebbe allievi notevoli come Toshikata Mizuno, Toshihide Migita e altri.\nGli anni successivi: l'eclissi dell'ukiyo-e.\nI suoi ultimi anni furono i pi\u00f9 produttivi della sua carriera, con le sue grandi serie \"Cento aspetti della luna\" (1885-1892), e \"Le nuove forme dei trentasei fantasmi\" (1889-1892), come pure alcuni magistrali trittici di attori e di scene del teatro kabuki.\nDurante questo periodo cooper\u00f2 anche con il suo amico, l'attore Danjuro, e con altri, in un tentativo di preservare alcune delle arti tradizionali giapponesi.\nNei suoi ultimi anni, i suoi problemi mentali cominciarono a manifestarsi. All'inizio del 1891 invit\u00f2 gli amici a un raduno di artisti che in realt\u00e0 non esisteva, ma si rivel\u00f2 invece una delusione. Anche la sua condizione fisica si deterior\u00f2, e la sua sfortuna si aggrav\u00f2 quando tutto il suo denaro fu rubato in una rapina nella sua casa. Dopo altri sintomi, fu ricoverato in un ospedale per malattie mentali. Alla fine usc\u00ec, nel maggio 1892, ma non ritorn\u00f2 a casa, prendendo invece delle stanze in affitto.\nMor\u00ec tre settimane dopo in una stanza in affitto, il 9 giugno 1892, di emorragia a cerebrale. Aveva 53 anni. Un monumento commemorativo di pietra a Yoshitoshi fu costruito a Higashi-okubo, Tokyo, nel 1898.\nOsservazioni retrospettive.\nDurante la sua vita Yoshitoshi produsse molte serie di stampe, e un gran numero di trittici, molti di grande valore. Due delle sue tre serie pi\u00f9 conosciute, \"Cento aspetti della luna\" e \"Trentasei fantasmi\", contengono numerosi capolavori. La terza serie, \"Trentadue aspetti di usanze e maniere\", fu per molti anni la pi\u00f9 apprezzata della sua opera, ma ora non gode pi\u00f9 della stessa considerazione. Altre serie meno comuni contengono molte belle stampe, comprese \"Famosi generali del Giappone\", \"Una collezione di desideri\", \"Nuova selezioni di immagini di broccati orientali\" e \"Vite di persone moderne\".\nAnche se la richiesta delle sue stampe continu\u00f2 per alcuni anni, l'interesse per lui alla fin\u00ec si affievol\u00ec, sia in Giappone, che nel mondo. La visione canonica in questo periodo era che la generazione di Hiroshige fosse veramente l'ultima dei grandi artisti della xilografia, e i collezionisti pi\u00f9 tradizionali si fermavano anche prima, alla generazione di Utamaro e Toyokuni.\nTuttavia, a partire dagli anni 1970, l'interesse per Yoshitoshi riprese e la rivalutazione della sua opera ha mostrato la qualit\u00e0, l'originalit\u00e0 e il meglio di essa, e fino a che punto egli fosse riuscito a conservare il meglio della vecchia stampa xilografica giapponese, mentre spingeva in avanti l'arte incorporando sia le nuove idee dell'Occidente, sia le proprie innovazioni.\nSerie di stampe.\nEcco una lista parziale delle serie delle sue stampe, con le date:"}
{"id": "2935974", "revid": "1305772", "url": "https://it.wikipedia.org/wiki?curid=2935974", "title": "Comunit\u00e0 montana Silana", "text": "La Comunit\u00e0 montana Silana era una comunit\u00e0 montana calabrese, situata nella provincia di Cosenza. Con Legge Regionale n.25/2013 le Comunit\u00e0 Montane calabresi sono state soppresse e poste in liquidazione. Con delibera della Giunta Regionale n. 243 del 04/07/2013 sono stati nominati i Commissari liquidatori.\nGeografia fisica.\nIl territorio compreso nella ex Comunit\u00e0 Montana Silana \u00e8 situato totalmente sulle pendici e sull'Altopiano della Sila e ha la pi\u00f9 alta media di altitudine sul livello del mare (circa 1.100 m), fra le comunit\u00e0 montane della provincia cosentina. Il 95% del suo territorio ha un'altezza che variava dagli 800/900 metri dei comuni silani, ai circa 2.000 metri della sua vetta pi\u00f9 alta, il monte Botte Donato. Il 54% del territorio \u00e8 ricoperto da boschi di castagni, faggi, abeti e pini, con molte aree protette, quali il Parco Nazionale della Sila (il pi\u00f9 giovane dei Parchi italiani essendo stato istituito nel ventunesimo secolo), la Riserva dei pini secolari del Fallisto, la Riserva naturale del Tasso.\nNel territorio della C.M.S., che \u00e8 ricchissimo di risorse idriche, ricadevano i laghi Ampollino, Ariamacina, Arvo, Cecita e tanti piccoli e grandi corsi d'acqua quali il Neto, il Crati, il Cardone, il Mucone e l'Arente.\nLa Comunit\u00e0 Montana Silana comprendeva 12 comuni: Casole Bruzio, Castiglione Cosentino, Celico, Lappano, Pedace, Pietrafitta, Rovito, San Giovanni in Fiore, San Pietro in Guarano, Serra Pedace, Spezzano Piccolo e Spezzano della Sila, estendendosi su una superficie di circa 916\u00a0km\u00b2, racchiudendo una popolazione residente di 43.761 abitanti.\nLa sede della Comunit\u00e0 Montana era a Spezzano Piccolo, mentre a Camigliatello Silano (frazione di Spezzano della Sila) c'era il Centro Socio-Operativo. \nFinalit\u00e0 e principi.\nSeguendo il principio per la quale sono state realizzati questi enti, la Comunit\u00e0 Montana Silana promuoveva e predisponeva tutti quegli strumenti idonei, per ottemperare e compensare le condizioni di disagio dell'ambiente montano, incentivi e strumenti atti a conseguire come scopo finale, l'impedimento dello spopolamento del territorio (con il conseguente depauperamento dei nuclei familiari, tipico di queste aree), ma anche delle attivit\u00e0 produttive e dei servizi civili e sociali, con l'intenzione nobile di valorizzare tutte le risorse presenti sul territorio di propria competenza, , nel quadro di una economia montana integrata. in favore delle popolazioni residenti. \nNegli ultimi anni, con l'affermazione della Comunit\u00e0 Europea, la Comunit\u00e0 Montana si occupa di programmare e gestire gli interventi speciali per la montagna sotto osservazione ed indicazione dell'U.E., oltrech\u00e9 dello Stato e della Regione, tutelando e valorizzando i prodotti, le testimonianze e le tradizioni locali, anche in convenzione con enti ed associazioni operanti sul territorio, organizzando e partecipando a mostre, fiere, mercati ed incontri promozionali.\nGli strumenti della Comunit\u00e0 Montana Silana.\nLa Comunit\u00e0 Montana Silana era un ente soggetto di programmazione regionale, pertanto, concorreva e partecipava alla concertazione programmatoria tra il livello della Regione Calabria e i livelli sottostanti, specie quelli locali. Come ente programmato la C.M.S. aveva il compito di raccogliere e coordinare le proposte avanzate dagli enti locali (comuni), ai fini di un loro organico inserimento nei piani e programmi provinciali, regionali, nazionali e della CEE. \nGli strumenti di programmazione alla quale deve attenersi la Comunit\u00e0 Montana Silana sono:\nIter storico della Comunit\u00e0 Montana Silana.\nLa \"Comunit\u00e0 Montana Silana\u201d non \u00e8 nata sulla base delle direttive della legge numero 1102 del 4 dicembre 1971, ma deve la sua formazione ad accordi stipulati tra i comuni ricadenti nella zona, per la creazione di un consorzio di comuni montani, costituito con decreto prefettizio numero 3167 del 29 luglio 1961, ai sensi del decreto del Presidente della Repubblica numero 987 del 10 giugno 1955.\nI comuni che ne facevano allora parte erano: Acri, Longobucco, Parenti, Pedace, Pietrafitta, San Giovanni in Fiore, Serra Pedace, Spezzano Piccolo, Spezzano della Sila, Celico e Bocchigliero.\nPrimo Presidente della CMS fu eletto il Sen., avv. Francesco Spezzano, delegato del Comune di Acri, membro del P.C.I, il 26 maggio 1962.\nSeguirono:\nLe opere e i servizi realizzati.\nLa Comunit\u00e0 Montana Silana, offre ai territori e ai comuni di sua competenza, compartecipazione nella realizzazione di opere e nella fornitura di servizi. Nell'ultimo decennio la C.M.S. ha compartecipato alla realizzazione di importanti opere, quali il depuratore del Lago Arvo, l'incentivazione in attivit\u00e0 agro-turistiche, e soprattutto, come ente \u00e8 stato l'attore principale nella promozione e realizzazione del rifugio del Centro Fondo Carlomagno, nonch\u00e9 principale promotore del centro. La Comunit\u00e0 Montana Silana si occupa anche di servizi pubblici, come la raccolta dei rifiuti dei centri della pre-sila cosentina.\nLa Comunit\u00e0 Montana Silana negli ultimi anni.\nLa Comunit\u00e0 Montana Silana, come le altre Comunit\u00e0 Montane d'Italia, \u00e8 soggetta da anni da profonde critiche che ne hanno condizionato gli aspetti generali negli ultimi tempi. Considerate un calderone politico, dagli eccessivi ed inutili costi, poich\u00e9 queste \"\"\u201csi sono allontanate dalla loro funzione originaria, protesa al coordinamento di esigenze locali, per giungere a svolgere una funzione di vera e propria gestione amministrativa, spesso prevaricante le prerogative dei Comuni e degli altri enti locali\u201d\", sono state applicate negli ultimi tempi, misure di \"riordino\" di tali enti, soprattutto di abrogazione ed allontanamento da parte di comuni che nulla avevano a che fare con la montagna. La Comunit\u00e0 Montana Silana, non ha subito profonde mutazioni da questo riassetto organizzativo, anche se con la forzatura da parte di altri organi istituzionali, anche per la C.M.S. non si possa escludere una futura soppressione."}
{"id": "2935979", "revid": "124709750", "url": "https://it.wikipedia.org/wiki?curid=2935979", "title": "Federico Visconti (arcivescovo)", "text": "Biografia.\nAppartenente alla nobile famiglia dei Visconti di Pisa e di Gallura, era figlio di Ubaldo I Visconti e fratello di Giovanni e Diana. Dopo gli studi effettuati a San Siro e Bologna, divenne cappellano di Innocenzo IV seguendolo a Lione, in occasione del Concilio del 1245, e a Parigi. Tornato in Toscana, venne assegnato alla pieve di Vicopisano.\nFu consacrato arcivescovo di Pisa nel mese di luglio del 1254 e vi rimase per pi\u00f9 di 23 anni, abbandonando l'incarico il 1\u00ba ottobre 1277 e morendo nelle settimane successive. Durante il suo lungo mandato oper\u00f2 come principale mediatore delle trattative di riconciliazione con la Santa Sede, ottenendo nel 1257 la revoca della scomunica inflitta alla citt\u00e0 nel 1241 a seguito della cattura di alcuni prelati diretti a Roma per un concilio anti-imperiale. Convoc\u00f2 almeno quattro sinodi diocesani, tra cui spicca quello del 1258, organizzato con l'intento di risolvere la confusione dovuta alla suddetta scomunica.\nL'arcivescovo Visconti fu attivo anche nell'abbellimento della citt\u00e0 e del contado pisani. Nel 1257 commission\u00f2 a Nicola Pisano la realizzazione del pulpito del Battistero di San Giovanni, ancora in costruzione. Nello stesso anno, nel giorno di Pentecoste, diede solennemente inizio ai lavori per la costruzione dell'ospedale di Santa Chiara, alla presenza di Bonaventura da Bagnoregio. Negli anni successivi venne promossa l'edificazione delle chiese di San Francesco e di Santa Caterina. Dal 1260 fece intensificare i lavori di consolidamento della torre pendente, affidati a Giovanni di Simone. Il 21 dicembre del 1261 benedisse la prima pietra del convento di Nicosia presso Calci. Nel 1264 benedisse anche l'area degli arsenali repubblicani, nella zona dell'odierna Cittadella, consacrandovi una piccola chiesa dedicata alle sante Barbara e Reparata, oggi scomparsa. Nel 1274, sotto la pressione di Podest\u00e0 e Anziani del Popolo, il Visconti don\u00f2 all'Operaio Giovanni Sardella i terreni su cui verr\u00e0 edificato parte del Camposanto monumentale.\nEssendo insignito anche del rango di Primate di Sardegna, effettu\u00f2 alcune visite nell'isola per nome e per conto della Santa Sede, tra cui la pi\u00f9 famosa effettuata dal 23 marzo al 25 giugno del 1263. Nel 1276 intervenne per porre rimedio alla disputa per la successione del defunto arcivescovo cagliaritano Ugone, suggerendo il nome del monaco Gallo.\nNoto per le sue prediche in latino e in volgare, lasci\u00f2 ai posteri una raccolta di oltre cento sermoni nella lingua antica, oggi conservati presso la Biblioteca Medicea Laurenziana di Firenze. In uno di questi raccont\u00f2 come nel 1222, mentre frequentava l'Universit\u00e0 di Bologna, riusc\u00ec a toccare san Francesco d'Assisi in visita alla citt\u00e0 felsinea. Da questo episodio scatur\u00ec il profondo supporto che l'arcivescovo dette sempre all'Ordine Francescano."}
{"id": "2935981", "revid": "339392", "url": "https://it.wikipedia.org/wiki?curid=2935981", "title": "Vickers 40 mm", "text": ""}
{"id": "2935987", "revid": "287204", "url": "https://it.wikipedia.org/wiki?curid=2935987", "title": "Advanta Championships of Philadelphia 1998 - Singolare", "text": "Il singolare dell'Advanta Championships of Philadelphia 1998 \u00e8 stato un torneo di tennis facente parte del WTA Tour 1998.\nMartina Hingis era la detentrice del titolo, ma ha perso nei quarti di finale contro Steffi Graf.\nSteffi Graf hanno battuto in finale 4\u20136, 6\u20133, 6\u20134 Lindsay Davenport.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2935990", "revid": "767487", "url": "https://it.wikipedia.org/wiki?curid=2935990", "title": "Leopoldo Fabris", "text": "Carriera.\nHa collezionato 33 presenze in Serie A con la maglia del tra il 1971 ed il 1975, e 58 presenze in Serie B difendendo i pali di Varese e , centrando (pur con una sola presenza in entrambe le stagioni) due promozioni in massima serie (Varese 1973-1974, Foggia 1975-1976).\nRiveste il ruolo di allenatore dei portieri nella societ\u00e0 di prima categoria lombarda F.C. Canazza (Legnano)."}
{"id": "2935991", "revid": "838137", "url": "https://it.wikipedia.org/wiki?curid=2935991", "title": "Advanta Championships of Philadelphia 1998 - Doppio", "text": "Il doppio dell'Advanta Championships of Philadelphia 1998 \u00e8 stato un torneo di tennis facente parte del WTA Tour 1998.\nLisa Raymond e Rennae Stubbs erano le detentrici del titolo, ma hanno perso in semifinale contro Monica Seles e Nata\u0161a Zvereva.\nElena Lichovceva e Ai Sugiyama hanno battuto in finale 7\u20135, 4\u20136, 6\u20132 Monica Seles e Nata\u0161a Zvereva."}
{"id": "2935992", "revid": "31862230", "url": "https://it.wikipedia.org/wiki?curid=2935992", "title": "Rifiuto del processo alimentare", "text": ""}
{"id": "2935993", "revid": "71563", "url": "https://it.wikipedia.org/wiki?curid=2935993", "title": "Vickers-Terni", "text": "La Vickers-Terni \u00e8 stata un'azienda italiana, con sede a La Spezia, nata nel 1905 da una joint-venture tra la britannica Vickers e le Acciaierie di Terni.\nStoria.\nLa nascita dell'azienda, progenitrice dell'OTO Melara fu dovuta dalla necessit\u00e0 dell'Italia di ridurre la sua dipendenza nel campo della siderurgia dall'industria estera.\nLe operazioni di integrazione dell'attivit\u00e0 siderurgica con quella cantieristica, nel settore dell'industria degli armamenti, erano state avviate nel 1904 portando alla costituzione della \"Vickers Terni Societ\u00e0 Italiana di Artiglierie ed Armamenti\", risultato di una partecipazione congiunta tra la Vickers di Londra e le Acciaierie di Terni per la costituzione di una fabbrica di artiglierie navali a La Spezia nel quartiere spezzino di Melara.\nLa nuova Societ\u00e0 venne costituita nel 1905. La sottoscrizione dei capitali fu effettuata dalla Terni, dalla Vickers, dai Cantieri Navali Orlando, dai Cantieri navali Odero, e personalmente da Giuseppe Orlando e Attilio Odero in proprio. Fino ad allora, escludendo i Regi Arsenali, in Italia la produzione di artiglierie era assegnata ad un solo stabilimento privato, quello della ditta Armstrong che li costruiva nel suo stabilimento napoletano di Pozzuoli.\nLa nuova compagnia denominata \"Vickers Terni\" impiant\u00f2 un nuovo stabilimento a Spezia, specializzato nella produzione di cannoni per artiglierie sia navali che terrestri. Dopo il completamento dell'impianto avvenuto nel 1908, la compagnia si aggiudic\u00f2 significativi contratti per la fornitura di cannoni per le navi della Regia Marina in costruzione.\nDurante la Prima guerra mondiale negli stabilimenti della compagnia vennero costruite mitragliere da 40 mm, cannoni da 381 mm e aerei da addestramento. Tra le produzioni negli anni immediatamente precedenti alla Grande Guerra i cannoni da 305/46 che hanno equipaggiato la corazzata Doria e due delle tre Cavour, le corazzate Cavour e Leonardo da Vinci, mentre i cannoni del Cesare vennero realizzati dalla Armstrong di Pozzuoli cos\u00ec come quelli della corazzata Duilio, unit\u00e0 capoclasse della omonima classe di navi da battaglia.\nNel successivo periodo post-bellico, l'azienda concentr\u00f2 i suoi sforzi per convertire ad usi civili la sua produzione con la costruzione di motori a vapore e diesel, turbine, caldaie ed eliche per navi e materiale ferroviario.\nNel 1922 la \"Vickers\" decise di mettere fine alla joint venture con le \"Acciaierie di Terni\" che rimasero unici proprietari della societ\u00e0.\nNel 1927 lo stabilimento venne rilevato dalla societ\u00e0 Ansaldo-San Giorgio controllata da Odero che lo rilev\u00f2 dalle Acciaierie di Terni e la nuova societ\u00e0 assunse la denominazione \"Odero-Terni\".\nNel 1929 la fusione tra i Cantieri Navali Odero di Genova, il cantiere Orlando di Livorno e la Odero-Terni, diede vita alla societ\u00e0 \"Odero-Terni-Orlando\" nome abbreviato in OTO, che nel 1933 pass\u00f2 sotto il controllo dell'IRI, l'Istituto per la Ricostruzione Industriale.\nAl termine della Seconda guerra mondiale, nei primi anni del dopoguerra la produzione dell'azienda venne convertita sulla realizzazione di prodotti civili la societ\u00e0 nel 1953 ha assunto la denominazione \"OTO Melara\", dal nome del quartiere spezzino di Melara su cui sorge l'impianto, riprendendo a partire dagli anni cinquanta la produzione nel settore militare."}
{"id": "2935997", "revid": "112411665", "url": "https://it.wikipedia.org/wiki?curid=2935997", "title": "Il guardiano di Red Rock", "text": "Il guardiano di Red Rock (\"Warden of Red Rock\") \u00e8 un film per la televisione del 2001 diretto da Stephen Gyllenhaal."}
{"id": "2935998", "revid": "767487", "url": "https://it.wikipedia.org/wiki?curid=2935998", "title": "Dr. Plonk", "text": "Dr. Plonk \u00e8 un film del 2007 diretto da Rolf de Heer in stile film muto.\nTrama.\nNel 1907 lo scienziato ed inventore Dr. Plonk, dopo una serie di calcoli dovuti al malfunzionamento di una macchina futuristica, scopre casualmente che il mondo finir\u00e0 dopo 101 anni. Cercando di rendere nota la scoperta al governo per cercare di trovare un rimedio, viene deriso da tutti i politici, che gli chiedono una prova certa di questa sua deduzione piuttosto che calcoli da scienziato. Il Dr. Plonk costruisce quindi una macchina del tempo con la quale raggiunge il futuro e trasporta il Primo Ministro Stalk direttamente nell'ufficio del suo epigono del 2007 Mike Rann, dove la realt\u00e0 moderna in cui viene catapultato convince definitivamente il Dr. Plonk che la fine del mondo \u00e8 davvero vicina."}
{"id": "2936006", "revid": "88740", "url": "https://it.wikipedia.org/wiki?curid=2936006", "title": "Jake &amp; Blake", "text": "Jake &amp; Blake \u00e8 una sitcom argentina, in onda dal 7 dicembre 2009 su Disney Channel America Latina.\nSu Disney Channel Italia \u00e8 stata mandata in onda un'anteprima della serie il 15 maggio 2010, mentre \u00e8 mandata in onda regolarmente dal 2 giugno 2010. Dal 17 giugno 2011 su Disney Channel Italia sono andati in onda i restanti episodi della prima stagione nonch\u00e9 i nuovi episodi della seconda, che \u00e8 terminata definitivamente il giorno 11 luglio 2011.\n\u00c8 stata creata da Cris Morena ed \u00e8 prodotta da Cris Morena Group e RGB Entertainment.\nQuesta serie \u00e8 stata girata a Buenos Aires interamente in lingua inglese per Disney Channel negli Stati Uniti. Nonostante sia registrato in quella lingua tutti gli attori provengono dall'Argentina, come Benjamin Rojas.\nTrama.\nJake e Blake sono due gemelli separati alla nascita che non si sono mai incontrati; Jake \u00e8 uno studente mentre Blake \u00e8 una pop star, Jake viveva solo con la nonna perch\u00e9 i genitori sono morti in un naufragio, Blake viveva in una casa lussuosa con camerieri, autisti (Buddy) e succhiatori di soldi (Miranda e Bruno, falsi amici di Blake che gli sottraevano il denaro) ed era stato adottato, a differenza del fratellastro Max, che era figlio naturale della sua madre adottiva, perch\u00e9 era stato trovato in un naufragio. Jake \u00e8 stato espulso dalla sua scuola, Blake \u00e8 scappato per evitare di andare a una festa: i due sosia si incontrano dopo un incidente e dopo aver parlato della loro vita decidono di scambiarsi i ruoli. Il loro gioco continuer\u00e0 per un anno. Blake s'innamora di Annie, la migliore amica di Jake, il quale s'innamora di Hope, una fan di Blake, presidentessa del suo fan club, e scopre la bellezza di avere una famiglia. Annie riconosce quasi subito lo scambio, mentre Hope lo scoprir\u00e0 nel terzultimo episodio della prima stagione, entrando nella camera di Jake (Blake) e vedendo insieme i due fratelli. Solo dopo una coincidenza, Jake capisce di essere il fratello gemello di Blake. Allora i gemelli decidono di indagare sul proprio passato, ma a bloccarli pi\u00f9 di una volta sar\u00e0 il signor Fynk, zio dei gemelli (all'oscuro di tutto), preoccupato di perdere il suo impero se i gemelli scoprissero troppo sul passato, in quanto suo fratello \u00e8 il padre di Jake e Blake, separatisi durante il naufragio, ma gli unici membri della famiglia oltre a Fynk, il quale credeva che fossero morti durante la tempesta, come i loro genitori, che invece li avevano protetti proprio per non farli annegare,\nJake e Blake scoprono sempre pi\u00f9 sul loro passato, e compaiono sempre molti nuovi personaggi della vicenda, come zii e amici della nonna dei gemelli (in passato solo di Jake, poi diventata anche di Blake alla luce della verit\u00e0); non manca nemmeno una zia impazzita, Augustina, ma ella \u00e8 l'unica ad essersi accorta che Jake (o meglio Blake) non \u00e8 il SUO Jake, costringendo i due fratelli a rivelarle la verit\u00e0, e donando loro un prezioso anello, il primo passo per la scoperta della verit\u00e0.\nNel terzultimo episodio della seconda stagione a un concerto, quando hanno gi\u00e0 scoperto che il signor Fynk \u00e8 il loro zio, Jake e Blake rivelano tutta la verit\u00e0 al pubblico che in un primo momento disapprova, poi per\u00f2 li comprende e i gemelli iniziano un duetto, come le ragazze (Annie e Hope), che precedentemente hanno formato \"Le Sushi\". Poi Jake e Blake scoprono la verit\u00e0 sul loro passato e sul naufragio intrappolati dal signor Fynk in una cantina vicino a un porto, e Lacalle (assistente del signor Fynk) aiuta i gemelli a intrappolare il suo stesso capo. Cos\u00ec riescono ad arrivare in tempo per il concerto programmato ad Agua Clara (il luogo in cui vive Jake e ha vissuto Blake per un anno). E cos\u00ec termina la seconda stagione di Jake e Blake.\nCuriosit\u00e0.\nNel terzo episodio della prima stagione, mentre i ragazzi ballano e cantano, si pu\u00f2 notare che usano la canzone \"No Mas Goodbye\" dei TeenAngels.\nLa divisa di scuola di Max \u00e8 uguale a quella usata alla Rockland School in \"Teen Angels\". \nNell'episodio 8 della prima stagione le ragazze della scuola oppositrice hanno la stessa divisa sportiva usata dalle ragazze in Rebelde Way.\nNell'episodio 14 della prima stagione Jake (nei panni di Blake) canta una canzone che ha sognato, questa canzone \u00e8 la versione inglese di Ma\u00f1ana Habra degli Erreway (gruppo di cui faceva parte lo stesso Benjam\u00edn Rojas)"}
{"id": "2936007", "revid": "371529", "url": "https://it.wikipedia.org/wiki?curid=2936007", "title": "Sad Eyed Lady of the Lowlands", "text": "Sad-Eyed Lady of the Lowlands \u00e8 una canzone di Bob Dylan, brano conclusivo dell'album \"Blonde on Blonde\" pubblicato nel 1966 di cui occupa l'intero quarto lato dell'edizione originale in vinile. Secondo quanto dichiarato dallo stesso Dylan, si tratta di una canzone sulla sua futura moglie Sara Lownds.\nIl brano.\nOrigine e storia.\nAll'epoca, con i suoi 11 minuti e 23 secondi di durata, la canzone fece molto scalpore per la sua lunghezza e per l'immaginifico testo pieno di poesia surreale dedicato all'immagine idealizzata di una non specificata figura di donna.\nMolto si ipotizz\u00f2 circa l'identit\u00e0 della donna descritta nella canzone, ma ben presto i dubbi iniziarono a svanire. Alcuni critici notarono subito la similitudine tra \"Lowlands\" e \"Lowndes\", il cognome della moglie di Dylan (Sara). Ex modella, il suo nome da ragazza era Shirley Noznisky, e suo padre, Isaac Noznisky, era un rigattiere di Wilmington (Delaware); precedentemente Sara era stata sposata con l'imprenditore Victor Lowndes e Dylan spos\u00f2 la ragazza di nascosto nel 1965 con una cerimonia privata a cui presenzi\u00f2 solo il suo manager Albert Grossman.\nQuindi fu ben presto chiaro che la composizione era un'ode alla neo-sposa, descritta con gli \"occhi tristi\", la \"pelle come seta\" e il \"viso di cristallo\", ma fu solo nel 1976 sull'album \"Desire\" che Dylan fug\u00f2 ogni dubbio su chi fosse il soggetto della canzone, quando cant\u00f2 nel brano \"Sara\", dedicato alla moglie, le seguenti strofe:\nDylan scrisse la maggior parte della canzone al Chelsea Hotel di New York City, ma non fin\u00ec il brano che dovette essere ripreso durante le sessioni di registrazione per l'album \"Blonde on Blonde\" tenutesi a Nashville. Dylan pass\u00f2 gran parte della prima seduta di registrazione del 15 febbraio 1966 a completare la stesura della canzone, solo e in una stanza a parte, mentre i musicisti di studio se ne stavano nella stanza accanto ad aspettare bevendo birra e giocando a carte.\nAlla fine lui si present\u00f2 alle prime ore del mattino e dichiar\u00f2 che la canzone era pronta per essere registrata. Il batterista Kenny Buttrey ricorda che tutti i musicisti di studio suonavano senza sapere quanto sarebbe durata la canzone che sembrava non avere mai fine poich\u00e9 Dylan continuava ad aggiungere nuove strofe mentre cantava.\nNonostante fosse pi\u00f9 o meno della stessa lunghezza del brano \"Desolation Row\" presente sul precedente disco \"Highway 61 Revisited\", la canzone fu posta da sola ad occupare l'intero quarto lato di \"Blonde on Blonde\": evidentemente Dylan la voleva tenere separata dal resto dei brani dell'album, come per dare alla composizione particolare rilievo.\nLo stesso Dylan, all'epoca descrisse la canzone come: \"\u00abprobabilmente il miglior pezzo che abbia mai scritto\u00bb\".\nBob Dylan, nonostante la sua decennale carriera concertistica, non ha mai eseguito la canzone in concerto.\nRegistrazione.\nBob Dylan inizi\u00f2 la registrazione dell'album \"Blonde on Blonde\" a New York nell'ottobre 1965. Frustrato dai lenti progressi in studio, Dylan accolse il suggerimento del produttore Bob Johnston e nel febbraio 1966 si trasfer\u00ec nello studio A della Columbia a Music Row, Nashville. Portandosi dietro Robbie Robertson e Al Kooper, Dylan cominci\u00f2 le sessioni con i migliori turnisti di Nashville.\nIl 15 febbraio, la sessione inizi\u00f2 alle 18 ma Dylan rest\u00f2 semplicemente seduto in studio a lavorare sul testo, mentre gli altri musicisti giocavano a carte. Finalmente, alle 4 di notte circa, Dylan disse agli altri che aveva pronta la struttura della canzone.\nFurono incise quattro take del brano, tre delle quali complete. Nel 2015 queste incisioni sono state incluse nella versione deluxe a 18 dischi di \"\", e la prima take \u00e8 apparsa anche nella versione a 6 dischi dell'album.\nInfluenza e lascito.\nGeorge Harrison rimase molto affascinato dai passaggi dal Re al Mi minore al La e quindi nuovamente al Re della canzone di Dylan, e volle quindi provare a scrivere qualcosa di simile. Scribacchi\u00f2 un testo sulle pagine di un diario e lo chiam\u00f2 \"It's Been A Long, Long, Long Time\", che divenne il titolo provvisorio del brano \"Long, Long, Long\" che poi sarebbe comparso sul White Album dei Beatles nel 1968.\nNel 1991 Tom Waits disse di \"Sad Eyed Lady of the Lowlands\": \u00ab\u00c8 come \"Beowulf\" e mi \"fece uscire di testa\". Questa canzone pu\u00f2 farti lasciare casa, andare a lavorare sulle ferrovie o farti sposare una zingara. Mi fa pensare a \"un vagabondo attorno al fuoco con una tazza di latta sotto un ponte che ricorda i capelli di una donna\". Questa canzone \u00e8 un sogno, un indovinello e una preghiera\u00bb.\nIn un'intervista radiofonica con Howard Stern il 18 gennaio 2012, l'ex bassista dei Pink Floyd Roger Waters rivel\u00f2: \u00ab\"Sad Eyed Lady of the Lowlands\" mi cambi\u00f2 la vita in qualche modo. Quando la ascoltai, pensai: se Bob pu\u00f2 fare [una canzone cos\u00ec lunga], anche io posso... \u00e8 come un album intero. E non diventa mai sciocca o noiosa. Ne rimani sempre pi\u00f9 avvolto. Diventa sempre pi\u00f9 ipnotica ogni volta che la senti\u00bb."}
{"id": "2936012", "revid": "133248", "url": "https://it.wikipedia.org/wiki?curid=2936012", "title": "Sopravvivere coi lupi", "text": ""}
{"id": "2936016", "revid": "729019", "url": "https://it.wikipedia.org/wiki?curid=2936016", "title": "Thalgo Australian Women's Hardcourts 1998", "text": "Il Thalgo Australian Women's Hardcourts 1998 \u00e8 stato un torneo di tennis giocato sul cemento.\n\u00c8 stata la 2\u00aa edizione del \"torneo di Gold Coast\", che fa parte della categoria Tier III nell'ambito del WTA Tour 1998.\nSi \u00e8 giocato a Gold Coast in Australia, dal 4 al 10 gennaio 1998.\nCampionesse.\nSingolare.\n Ai Sugiyama ha battuto in finale Mar\u00eda Vento-Kabchi 7\u20135, 6\u20130\nDoppio.\n Elena Lichovceva / Ai Sugiyama hanno battuto in finale Sung-Hee Park / Shi-Ting Wang 1\u20136, 6\u20133, 6\u20134"}
{"id": "2936020", "revid": "709565", "url": "https://it.wikipedia.org/wiki?curid=2936020", "title": "Nebula Man", "text": "Nebula Man \u00e8 un personaggio immaginario della DC Comics. Comparve per la prima volta in \"Justice League of America\" n. 100 e 101 (1972).\nInizialmente era un criminale responsabile della scomparsa dei Sette Soldati della Vittoria. Ricomparve poi come Neh-Buh-Loh, antagonista principale nella serie del 2005-2006, \"Seven Soldiers\" di Grant Morrison. Prima di questa ricomparsa, Morrison rinarr\u00f2 le sue origini, iniziata nel 1997 con una comparsa pi\u00f9 esauriente in \"JLA: Classified\" (2005).\nBiografia del personaggio.\nNeh-Buh-Loh \u00e8 di fatto la versione adulta dell'universo senziente noto come Qwewq. Comparve per la prima volta con il nome di \"Nebula Man\" in \"Justice League of America\" n. 100, descritto come un essere cosmico \"\"il cui tocco ha il potere di 20 bombe atomiche\". Si presume fosse stato creato dal criminale noto come Mano, affinch\u00e9 sconfiggesse gli originali Sette Soldati della Vittoria. Le sue azioni dispersero i Sette Soldati nel tempo, ma furono salvati sia dai membri della Justice League of America che dai membri della Justice Society of America. Nebula Man fu sconfitto quando la spalla di Crimson Avenger, Wing, si sacrific\u00f2 nel colpo finale.\nDurante la storia \"Rock of Ages\"\", Flash, Aquaman e Lanterna Verde furono inviati da Metron attraverso il tempo e lo spazio, atterrando su Wonderworld. Durante un breve giro nell'Omnitropolis di Wonderworld e nel distretto del suo museo fu menzionata l'esistenza di alcuni reperti particolari. Tra di questi vi erano un folletto malvagio della quinta dimensione intrappolato in una bottiglia della sesta, un tapis roulant cosmico del velocista Glimmer, e un universo larvale che loro chiamavano Qwewq. Fu detto loro che veniva nutrito e che speravano che potesse crescere fino a raggiungere il suo massimo potenziale.\nNebula Man comparve ancora una volta in \"Stars and S.T.R.I.P.E.\", prima di ricomparire in \"JLA: Classified\" dal n. 1 al n. 3, lavorando per Gorilla Grodd ed annunciando la fine del mondo. Allo stesso tempo, la Justice League si trovava nell'universo infantile di Qwewq, ignara che fosse la forma larvale di Neh-Buh-Loh.\nNella serie Seven Soldiers, Neh-Buh-Loh si rivel\u00f2 alleato degli Sheeda, predatori temporali provenienti dalla fine dei tempi. Qui, nebula Man serv\u00ec da cacciatore personale della regina Sheeda, \"Gloriana Tenebrae\". Nel passato, Neh-Buh-Loh fu inviato ad uccidere l'innocente figliastra della regina, Rhiannon, alias Misty Kilgore. Tuttavia, mosso dalla sua bellezza, non riusc\u00ec a farle del male, consentendole di fuggire. Questa, per molti anni, fu la vergogna segreta di Neh-Buh-Loh.\nFu poi narrato che negli anni quaranta, Neh-Buh-Loh venne convocato dalla Mano utilizzando uno speciale corno sonico. La creatura cercava i \"sette soldati\", che, secondo una profezia avrebbero sconfitto la sua regina, Gloriana. Mano era troppo vecchio per puntarlo nella giusta direzione, scaraventando cos\u00ec i Sette Soldati a perdersi nel tempo.\nLo stesso corno sonico venne utilizzato dal nipote di Mano, Boy Blue, per convocare di nuovo Neh-Buh-Loh e gli Sheeda nel presente, portando alla distruzione un nuovo gruppo di Soldati creato dal Vigilante originale. Questo evento condusse all'ambientazione di \"Harrowing of Earth\" che gli eroi della serie \"Seven Soldiers\" tentarono di prevenire.\nNeh-Buh-Loh fu infine sconfitto da Frankenstein, che capt\u00f2 in lui un difetto, come un bambino, dagli Ultramarine Corps, un team di eroi che entr\u00f2 in Qwewq in cerca di redenzione.\nCitazioni e riferimenti culturali.\nL'utilizzo di Neh-Buh-Loh in \"Seven Soldiers\" fu influenzato da numerosi personaggi mitologici e leggendari. La missione fallita dell'assassinio della figliastra della sua padrona, \u00e8 un parallelo diretto della storia di Biancaneve.\nInoltre, il suo ruolo come Cacciatore onorario degli Sheeda ha degli elementi in comune con i personaggi della mitologia celtica come il dio cornuto Cernunnos e successive leggende come il Re delle cacce selvagge e Herne il Cacciatore."}
{"id": "2936024", "revid": "1442080", "url": "https://it.wikipedia.org/wiki?curid=2936024", "title": "Thalgo Australian Women's Hardcourts 1998 - Singolare", "text": "Il singolare del Thalgo Australian Women's Hardcourts 1998 \u00e8 stato un torneo di tennis facente parte del WTA Tour 1998.\nElena Lichovceva era la detentrice del titolo, ma ha perso nel 2\u00ba turno contro Mar\u00eda Vento-Kabchi.\nAi Sugiyama ha battuto in finale 7\u20135, 6\u20130 Vento.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2936027", "revid": "838137", "url": "https://it.wikipedia.org/wiki?curid=2936027", "title": "Thalgo Australian Women's Hardcourts 1998 - Doppio", "text": "Il doppio del Thalgo Australian Women's Hardcourts 1998 \u00e8 stato un torneo di tennis facente parte del WTA Tour 1998.\nNaoko Kijimuta e Nana Miyagi erano le detentrici del titolo, ma quest'anno non hanno partecipato.\nElena Lichovceva e Ai Sugiyama hanno battuto in finale 1\u20136, 6\u20133, 6\u20134 Sung-Hee Park e Shi-Ting Wang."}
{"id": "2936031", "revid": "287204", "url": "https://it.wikipedia.org/wiki?curid=2936031", "title": "IGA U.S. Indoor Championships 1998", "text": "L'IGA U.S. Indoor Championships 1998 \u00e8 stato un torneo di tennis giocato sul cemento indoor. \n\u00c8 stata la 13\u00aa edizione del torneo, che fa parte della categoria Tier III nell'ambito del WTA Tour 1998. \nSi \u00e8 giocato al The Greens Country Club di Oklahoma City negli USA, dal 23 febbraio al 1\u00ba marzo 1998.\nCampionesse.\nSingolare.\n Venus Williams ha battuto in finale Joannette Kruger 6\u20133, 6\u20132\nDoppio.\n Serena Williams / Venus Williams hanno battuto in finale C\u0103t\u0103lina Cristea / Kristine Kunce 7\u20135, 6\u20132\nCollegamenti esterni.\nSito ufficiale"}
{"id": "2936032", "revid": "1785288", "url": "https://it.wikipedia.org/wiki?curid=2936032", "title": "McLaren MP4-23", "text": "La McLaren MP4-23 \u00e8 una monoposto di Formula 1, costruita dalla McLaren per partecipare al Campionato mondiale di Formula 1 2008. \nContesto.\nPiloti.\nPer il secondo anno consecutivo, l'inglese Lewis Hamilton, vicecampione del mondo uscente, viene riconfermato dalla McLaren come prima guida. A seguito del clamoroso scandalo della Spy Story e di alcuni diverbi con il dirigente Ron Dennis, lo spagnolo Fernando Alonso non viene invece riconfermato per il 2008, lasciando dunque la McLaren dopo solo una stagione per fare ritorno in Renault. Al suo posto viene ingaggiato il finlandese Heikki Kovalainen, proveniente proprio dal team francese, mentre vengono confermati confermato come piloti di riserva lo spagnolo Pedro de la Rosa e l'inglese Gary Paffett.\nCaratteristiche tecniche.\nTelaio e aerodinamica.\nA causa del gi\u00e0 citato scandalo di spionaggio che ha coinvolto il team di Woking e la Ferrari, la FIA ha supervisionato la progettazione della MP4-23 in modo che la McLaren non traesse vantaggio dalle informazioni acquisite. Tuttavia la vettura non differenzia molto dalla sua antenata, ma presenta un passo pi\u00f9 lungo mentre spariscono dai lati dell\"'airscope\" le due appendici aerodinamiche e l'alettone posteriore viene rivisto nel profilo e nell\"endplate\". Viene aggiornata anche l'ala anteriore con l'aggiunta di un flap supplementare e due profili alari sopra il muso; le pance sono invece corte, alte e scavate nella parte inferiore con imbocco triangolare; nella parte superiore esterna delle fiancate, dietro alle pinne longitudinali che si protraggono fino all'ingresso delle fiancate, ci sono gli sfoghi dell'aria calda a ciminiera incurvata verso l'esterno. Infine le protezioni a fianco della testa del pilota sono pi\u00f9 alte come da regolamento. Nella sessione di test prima del Gran Premio di Germania viene portata in pista una MP4-23 con la \"pinna di squalo\" sul cofano motore, soluzione gi\u00e0 provata da Red Bull e Renault, ma accantonata successivamente dalla McLaren.\nMeccanica.\nAnche per questa stagione, la quattordicesima di fila, la Mercedes fornisce i motori alla McLaren: la specifica 2008, denominata \"FO108V\" \u00e8 per regolamento un 8 cilindri a V con angolo di bancata a 90\u00b0, di cilindrata 2398cc e regime massimo consentito di 19.000 giri/minuto; il peso \u00e8 il minimo consentito dalla FIA (95 kg) e la potenza \u00e8 stimata in circa 765 CV (544 KW), mentre la parte elettronica (compresa l'iniezione) \u00e8 quella standard omologata FIA.\nA causa del passo allungato, la McLaren porta al debutto una nuova trasmissione che rimane comunque semi-automatica con comando sequenziale e 7 rapporti + retromarcia.\nLivrea e sponsor.\nAnche la livrea non differenzia molto da quella della McLaren MP4-22: il grigio resta il colore primario, mentre il rosso, insieme al \"main sponsor\" Vodafone, capeggiano su entrambi le ali, sulle pance laterali, sopra la scocca e sulle bocche laterali. sopra le pance, su entrambi i lati, viene inoltre posizionato il logo del team. Gli altri sponsor sono: Johnnie Walker, SAP, Aigo, Banco Santander, Bridgestone e Mercedes-Benz.\nStagione.\nDopo essere stata veloce e affidabile nei test pre-campionato, la McLaren si conferma tale anche nel campionato, a partire dal primo Gran Premio in Australia: nelle qualifiche Hamilton conquista la pole e Kovalainen la terza posizione dopo aver segnato il miglior tempo in tutte e 3 le manche. In gara non c'\u00e8 storia, Hamilton guida in testa dal primo all'ultimo giro e vince mentre Kovalainen, fermatosi ai box mentre era secondo, chiude al quinto posto ottenendo anche il giro pi\u00f9 veloce. In Malesia per\u00f2, la rediviva Ferrari monopolizza prove e gara e il duo McLaren si deve accontentare della terza e quinta posizione finale, con un distacco di oltre 30 secondi dal vincitore; peggio ancora nel successivo appuntamento di Sakhir, dove i due alfieri del team di Woking devono fare i conti, oltre che con le rivali italiane, anche con le sorprendenti BMW Sauber che ottengono la pole e chiudono il Gran Premio con entrambe le vetture davanti a Kovalainen (che ottiene un altro giro veloce), mentre Hamilton compromette la sua corsa nei primi giri perdendo sette posizioni e rendendosi protagonista di un contatto dove danneggia il muso della vettura.\nL'inglese riporta poi la MP4-22 a podio in Spagna e si ripete in Turchia, mentre il finnico ottiene un ritiro e un dodicesimo posto: dopo i primi cinque appuntamenti la McLaren \u00e8 terza nel mondiale costruttori, scavalcata anche dalla BMW Sauber per sole due lunghezze. A Monaco per\u00f2, Hamilton torna alla vittoria grazie anche alle condizioni di bagnato presenti sul tracciato mentre in Canada perde la vittoria per un suo errore in corsia box, che gli costa inoltre dieci posizioni di penalit\u00e0 da scontare nel Gran Premio di Francia.\nA Silverstone sembra tornare la stessa McLaren del debutto di Melbourne, prova del fatto che Kovalainen domina le prove libere e ottiene la prima pole position in carriera, ma \u00e8 Hamilton che poi sale sugli scudi con una schiacciante vittoria sul bagnato alla domenica, rifilando un minuto alle vetture seguenti e un giro dal quarto classificato in poi (compreso il suo compagno di box). Stesso epilogo anche ad Hockenheim dove il britannico guida con un ritmo superiore e vince nuovamente rimediando anche ad un errore di strategia da parte del suo muretto. La serie di vittorie sembra inarrestabile e prosegue anche in Ungheria, ma stavolta non con Hamilton: \u00e8 infatti Kovalainen (fresco di rinnovo anche per il 2009) che taglia il traguardo da vincitore per la prima e unica volta in carriera grazie al clamoroso ritiro della Ferrari di Felipe Massa a tre giri dalla fine, diventando il terzo finlandese nella storia a riuscire nell'impresa dopo Keke Rosberg, Mika H\u00e4kkinen e Kimi R\u00e4ikk\u00f6nen.\nAl rientro dalla pausa estiva, la rivale Ferrari torna per\u00f2 a vincere e riapre la lotta al titolo, con il team di Maranello che ha il chiaro intento di riconfermarsi sul tetto del mondo puntando stavolta su Massa che si aggiudica le seguenti due gare grazie anche a una penalit\u00e0 di 25 secondi, rimediata da Hamilton dopo la gara di Spa. Da Monza e nei successivi due appuntamenti incombe tuttavia una crisi di risultati che non porta nessuna delle due pretendenti alla vittoria, ma che permette a Hamilton di tenere la testa del mondiale giovando soprattutto di un errore di Massa ai box che gli costa la vittoria nella prima edizione del Gran Premio di Singapore. In Cina termina la crisi per la squadra inglese e l'anglo-caraibico torna alla vittoria, conquistando anche il secondo Grand Chelem in carriera.\nSiamo al \"rush\" finale di Interlagos e l'iride \u00e8 ancora da assegnare. A Hamilton basta un quinto posto per laurearsi campione mentre Massa deve vincere e sperare che Hamilton arrivi come minimo in sesta posizione. In qualifica il brasiliano si prende la pole e, con i favori del pronostico uniti al tifo del pubblico di casa, sembra destinato a vincere la corsa, che assegnerebbe alla Ferrari il titolo marche. Domenica 2 novembre parte il Gran Premio, (che si svolge su pista bagnata dopo l'acquazzone avvenuto la mattina stessa) con Hamilton che parte bene e per 65 giri si tiene nelle prime cinque posizioni, ma la pioggia \u00e8 in procinto di tornare nelle prossime tornate ed \u00e8 quindi costretto a fermarsi ai box per montare le coperture da bagnato, rimanendo 5\u00b0 davanti alla Toro Rosso di Sebastian Vettel, che lo tallona a pi\u00f9 riprese fino al giro 69, quando grazie a un errore alla curva Juncao, lo passa. \nGli ultimi due giri sono thriller: La pioggia finalmente incombe, ma Hamilton non riesce a passare Vettel che, grazie al suo quinto posto, indirizzerebbe il titolo piloti verso Maranello, mentre Hamilton rivivrebbe una situazione analoga a quella del 2007, quando fu beffato da Kimi R\u00e4ikk\u00f6nen nello stesso circuito. Ha inizio anche il giro finale e la pista \u00e8 ormai scivolosa a causa del bagnato, l'unico pilota nei primi 5 a non essersi fermato per montare le gomme da pioggia \u00e8 Timo Glock, che per\u00f2 \u00e8 quarto a 15 secondi di distacco; Massa intanto taglia il traguardo e vince, mentre al box del Cavallino ha gi\u00e0 inizio la festa, ma \u00e8 appena 40 secondi dopo che succede l'impensabile: Glock, andato in difficolt\u00e0 con le gomme, viene passato alla Juncao dal duo Vettel-Hamilton che ha recuperato lo svantaggio in dodici curve, Hamilton arriva quindi sul traguardo in quinta posizione, diventando per la prima volta campione del Mondo (il pi\u00f9 giovane di sempre all'et\u00e0 di 23 anni, 9 mesi e 26 giorni, record poi battuto da Vettel nel 2010). Il team festeggia attonito il titolo mondiale piloti che mancava dal 1999, mentre perde il titolo costruttori a discapito della Ferrari chiudendo comunque in seconda posizione. Si tratta dell'ultimo mondiale vinto dalla McLaren."}
{"id": "2936039", "revid": "116612282", "url": "https://it.wikipedia.org/wiki?curid=2936039", "title": "IGA U.S. Indoor Championships 1998 - Singolare", "text": "Il singolare dell'IGA U.S. Indoor Championships 1998 \u00e8 stato un torneo di tennis facente parte del WTA Tour 1998.\nLindsay Davenport era la detentrice del titolo, ma ha perso in semifinale contro Venus Williams.\nVenus Williams ha battuto in finale 6\u20133, 6\u20132 Joannette Kruger.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2936042", "revid": "31862702", "url": "https://it.wikipedia.org/wiki?curid=2936042", "title": "Rupan Sansei", "text": ""}
{"id": "2936045", "revid": "838137", "url": "https://it.wikipedia.org/wiki?curid=2936045", "title": "IGA U.S. Indoor Championships 1998 - Doppio", "text": "Il doppio dell'IGA U.S. Indoor Championships 1998 \u00e8 stato un torneo di tennis facente parte del WTA Tour 1998.\nRika Hiraki e Nana Miyagi erano le detentrici del titolo, ma hanno partecipato con partner differenti, la Hiraki con Amy Frazier e la Miyagi con Rachel McQuillan.\nLa Frazier e la Hiraki hanno perso nel 1\u00ba turno contro Laura Golarsa e Liezel Horn.\nLa McQuillan e la Miyagi hanno perso nei quarti di finale contro Kristie Boogert e Julie Halard-Decugis.\nSerena Williams e Venus Williams hanno battuto in finale 7\u20135, 6\u20132 C\u0103t\u0103lina Cristea e Kristine Kunce."}
{"id": "2936047", "revid": "767487", "url": "https://it.wikipedia.org/wiki?curid=2936047", "title": "Amore e sangue", "text": "Amore e sangue \u00e8 un film del 1951 diretto da Marino Girolami.\nTrama.\nNapoli. Giuseppe Maisto detto \"Peppuccio\" accusato ingiustamente di un delitto, viene condannato e finito a Poggioreale, ma in realt\u00e0 \u00e8 stato incastrato dal boss camorrista Paolo Giaccone. Cos\u00ec, con l'aiuto di un amico riesce ad evadere per mettere alla ricerca del camorrista, trovandosi in compagnia della sua amante Dolores, una cantante del caff\u00e8-concerto, e lo uccide. Peppuccio informa la donna che lui la voleva uccidere grazie ad un tentato complotto. Cos\u00ec, stanco di restare nascosto va all'Oliva Verde, un locale gestito da Giaccone e l\u00ec rapisce Nennella, figlia di Giaccone e se ne innamora, scatenando la gelosia di Dolores.\nProduzione.\nLa pellicola, frutto di una co-produzione tra Italia e Germania Ovest, \u00e8 una fusione tra film d'azione ed il filone dei melodrammi sentimentali, comunemente detto \"strappalacrime\", allora molto in voga tra il pubblico italiano, in seguito ribattezzato \"neorealismo d'appendice\" dalla critica.\nDistribuzione.\nIl film venne distribuito nel circuito cinematografico italiano il 5 aprile del 1951.\nIn Germania Ovest arriv\u00f2 nelle sale l'11 maggio del 1951 con il titolo \"Schatten \u00fcber Neapel\".\nVenne distribuito anche in Francia con il titolo \"Terre de violence\" e nei paesi anglofoni con il titolo \"Love and Blood\"."}
{"id": "2936051", "revid": "287204", "url": "https://it.wikipedia.org/wiki?curid=2936051", "title": "Japan Open Tennis Championships 1998", "text": "Il Japan Open Tennis Championships 1998 \u00e8 stato un torneo di tennis giocato sul cemento.\n\u00c8 stata la 26\u00aa edizione del Japan Open Tennis Championships, che fa parte della categoria International Series Gold nell'ambito dell'ATP Tour 1999 e della Tier III nell'ambito del WTA Tour 1998.\nSia il torneo maschile che quello femminile si sono giocati all'Ariake Coliseum di Tokyo in Giappone, \ndal 13 al 19 aprile 1998.\nCampioni.\nSingolare maschile.\n Andrei Pavel ha battuto in finale Byron Black 6\u20133, 6\u20134\nSingolare femminile.\n Ai Sugiyama ha battuto in finale Corina Morariu 6\u20133, 6\u20133\nDoppio maschile.\n S\u00e9bastien Lareau / Daniel Nestor hanno battuto in finale Olivier Dela\u00eetre / Stefano Pescosolido 6\u20133, 6\u20134\nDoppio femminile.\n Naoko Kijimuta / Nana Miyagi hanno battuto in finale Amy Frazier / Rika Hiraki 6\u20133, 4\u20136, 6\u20134"}
{"id": "2936055", "revid": "1442080", "url": "https://it.wikipedia.org/wiki?curid=2936055", "title": "Japan Open Tennis Championships 1998 - Singolare femminile", "text": "Il singolare del Japan Open Tennis Championships 1998 \u00e8 stato un torneo di tennis facente parte del WTA Tour 1998.\nAi Sugiyama era la detentrice del titolo e ha battuto in finale 6\u20133, 6\u20133 Corina Morariu.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2936061", "revid": "838137", "url": "https://it.wikipedia.org/wiki?curid=2936061", "title": "Japan Open Tennis Championships 1998 - Doppio femminile", "text": "Il doppio femminile del Japan Open Tennis Championships 1998 \u00e8 stato un torneo di tennis facente parte del WTA Tour 1998.\nAlexia Dechaume-Balleret e Rika Hiraki erano le detentrici del titolo, ma solo la Hiraki ha partecipato in coppia con Amy Frazier.\nLa Frazier e la Hiraki hanno perso in finale 6\u20133, 4\u20136, 6\u20134 contro Naoko Kijimuta e Nana Miyagi."}
{"id": "2936066", "revid": "767487", "url": "https://it.wikipedia.org/wiki?curid=2936066", "title": "Concetta Licata", "text": "Concetta Licata \u00e8 un film pornografico del 1994, diretto da Mario Salieri e interpretato da Selen. Grazie al successo riscosso, la pellicola ha generato due seguiti: \"Concetta Licata 2\" e \"Concetta Licata 3\".\nTrama.\nDue fidanzati, Santino e Concetta, assistono al brutale assassinio di due poliziotti da parte della mafia. Per paura di ritorsioni decidono di non dire nulla dell'episodio. Santino, pregiudicato, viene imprigionato e spinto a parlare. Il libidinoso direttore del carcere tuttavia non esiter\u00e0 ad approfittare sessualmente di Concetta, come anche delle altre mogli dei detenuti."}
{"id": "2936070", "revid": "287204", "url": "https://it.wikipedia.org/wiki?curid=2936070", "title": "Internationaux de Strasbourg 1998", "text": "L'Internationaux de Strasbourg 1998 \u00e8 stato un torneo di tennis giocato sulla terra rossa.\n\u00c8 stata la 12\u00aa edizione del Internationaux de Strasbourg, che fa parte della categoria Tier III nell'ambito del WTA Tour 1998. Si \u00e8 giocato a Strasburgo in Francia, dal 18 al 24 maggio 1998.\nCampionesse.\nSingolare.\n Irina Sp\u00eerlea ha battuto in finale Julie Halard-Decugis 7\u20136, 6\u20133\nDoppio.\n Alexandra Fusai / Nathalie Tauziat hanno battuto in finale Yayuk Basuki / Caroline Vis 6\u20134, 6\u20133"}
{"id": "2936072", "revid": "62748", "url": "https://it.wikipedia.org/wiki?curid=2936072", "title": "Convento di Kaufbeuren", "text": "Il convento di Kaufbeuren, detto anche \"Crescentiakloster\" \u00e8 un convento del Terzo ordine regolare di San Francesco sito a Kaufbeuren in Baviera nella diocesi di Augsburg.\nStoria.\nIl convento nacque nel 1250 come sede di una comunit\u00e0 di beghinaggio e fu fondato probabilmente da Anna von Hof. Nel 1315 vi subentr\u00f2, per disposizione ecclesiastica, la comunit\u00e0 delle francescane del Terzo ordine regolare\nNel 1741 ne divenne priora Maria Crescentia H\u00f6ss, deceduta in odore di santit\u00e0 nel 1744, beatificata da papa Leone XIII nel 1900 e canonizzata da papa Giovanni Paolo II nel 2000. Nel corso della secolarizzazione della Baviera, nel 1803 la comunit\u00e0 francescana fu sciolta e l'Ordine Teutonico occup\u00f2 il fabbricato fino al 1806. Il convento francescano venne nuovamente eretto nel 1831. Nel 2005 vi venne eretto un monumento commemorativo in onore di santa Maria Crescentia H\u00f6ss.\nCollegamenti esterni.\nin lingua tedesca:"}
{"id": "2936074", "revid": "465169", "url": "https://it.wikipedia.org/wiki?curid=2936074", "title": "Soccorso piste", "text": "Il soccorso piste \u00e8 un servizio di assistenza e cura offerto alle persone che si trovano in difficolt\u00e0 su piste da sci.\nIl soccorso.\nIl soccorso in Italia \u00e8 solitamente prestato da personale degli Alpini, della Polizia di Stato, del Corpo Forestale dello Stato, della Guardia di Finanza, dai Carabinieri, dal personale del 118, dalla Croce Rossa Italiana, da altre Associazioni di Volontariato (ANPAS, FISPS, FISSA, SOS, ecc.) e talvolta dal personale dal Corpo nazionale soccorso alpino e speleologico. Il servizio di \"soccorso piste\" da parte dell'Esercito Italiano \u00e8 sospeso dal 2010. Attualmente nessuna legge nazionale o regionale riconosce ai militari la qualifica di \"soccorritore sulle piste da sci\". L'Esercito Italiano ha introdotto la figura di \"assistente alle piste da sci\" con annesso corso, con esami finali, presso il centro addestramento alpino sito ad Aosta. \nCon specifiche disposizioni di legge la regione Val d\u2019Aosta (L.R. nr.2, 15 gen 1997) e la Regione Friuli Venezia Giulia (L.R. nr.2, 16 gen 2002) hanno istituito delle figure professionali specifiche per il soccorso su demanio sciabile, rispettivamente i \u201c\"pisteur-secouriste\"\u201d e gli \u201c\"operatori per la prevenzione, soccorso e sicurezza piste sci\"\u201d. Tali operatori del soccorso sono provvisti, dopo il superamento di specifici corsi, di attestato di abilitazione all\u2019esercizio della professione del soccorso valido all\u2019iscrizione di appositi elenchi regionali.\nLa regione Friuli Venezia Giulia, con proprio decreto ha istituito a tal proposito un Albo Professionale gestito dal \u201c\"CReSP: Collegio Regionale degli operatori per la Sicurezza Soccorso e Prevenzione sulle piste da sci\"\u201d.\nGli operatori del soccorso, coordinati anche dalle Centrali Operative 118, operano solitamente su sci o motoslitte con l'ausilio di apposite barelle chiamate Toboga o Akja, attualmente si possono trovare anche mezzi appositamente modificati come i quad. Alcuni soccorritori piste vengono abilitati all'uso del defibrillatore automatico, che dovrebbe essere presente in sommit\u00e0 di ogni impianto a fune, per agire prontamente nei casi di eventuali arresti cardio-circolatori. Ogni anno vengono organizzati corsi di aggiornamento sia per l'utilizzo dei presidi medico-chirurgici, per le tecniche di soccorso e un aggiornamento di B.L.S. e/o B.L.S.D. A causa dell'ambiente impervio.\nNegli anni pi\u00f9 recenti il servizio \u00e8 stato molto attivo per via dei numerosi turisti che incautamente praticano lo sci \"fuori pista\", provocando pericolose valanghe. In questi casi il soccorso \u00e8 aiutato anche da cani da valanga.\nRecentemente la Legge 363 del 24 dicembre 2003 sulle \"Norme in materia di sicurezza nella pratica degli sport invernali da discesa e da fondo\" impone ai vari gestori degli impianti sciistici di assicurare il soccorso ed il trasporto ai pi\u00f9 vicini centri di assistenza."}
{"id": "2936075", "revid": "287204", "url": "https://it.wikipedia.org/wiki?curid=2936075", "title": "Internationaux de Strasbourg 1998 - Singolare", "text": "Il singolare dell'Internationaux de Strasbourg 1998 \u00e8 stato un torneo di tennis facente parte del WTA Tour 1998.\nSteffi Graf era la detentrice del titolo, ma quest'anno non ha partecipato.\nIrina Sp\u00eerlea ha battuto in finale 7\u20136, 6\u20133 Julie Halard-Decugis.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2936076", "revid": "114764315", "url": "https://it.wikipedia.org/wiki?curid=2936076", "title": "Usi e consuetudini", "text": "Gli usi e consuetudini costituiscono una fonte del diritto di tipo terziario, originata dalla ripetizione generale, uniforme e costante di pratiche osservate da soggetti nella libera convinzione di ottemperare a norme giuridicamente vincolanti. Tra le pi\u00f9 antiche forme di regolamentazione, gli usi e consuetudini hanno rilievo in particolare negli ordinamenti di common law.\nIn altre parole, gli usi trovano fondamento giuridico nella ripetizione costante e uniforme di un dato comportamento da parte dei consociati (componente oggettiva della norma consuetudinaria), che agiscono con la convinzione di essere vincolati giuridicamente a tenere quel determinato comportamento (componente soggettiva della norma consuetudinaria).\nCaratteristiche generali.\nDiversa dagli usi e dalle consuetudini \u00e8 la prassi, dato che consiste in un comportamento continuativamente posto in essere da diversi soggetti senza per\u00f2 che questi ritengano che sia obbligatorio; la prassi non \u00e8 fonte del diritto.\nCategoria a parte \u00e8 rappresentata dagli usi civici, che conferiscono diritti alla popolazione residente in un determinato territorio: per esempio, l'uso civico degli abitanti di un paese di montagna di portare a pascolare gli ovini e i bovini in alcuni prati (pascolatico ed erbatico), di raccogliere legna per riscaldare l'abitazione in determinati boschi (legnatico), di prelevare acqua (acquatico), di raccogliere funghi (fungatico) e molti altri. Si tratta di diritti di origine feudale: il barone, per esempio, riconosceva ai suoi sudditi, per aiutarli a sopravvivere, queste facolt\u00e0 sul suo territorio; su di esso negli anni si sono cos\u00ec consolidati gli usi civici.\nItalia.\nNell'ordinamento italiano, l'art. 1 delle Disposizioni sulla legge in generale (approvate preliminarmente al Codice Civile con r.d. 16-03-1942, n. 262) li cita espressamente quali fonti del diritto. L'art. 8 sancisce che \"Nelle materie regolate dalle leggi e dai regolamenti gli usi hanno efficacia solo in quanto sono da essi richiamati\". L'art. 9 inoltre cos\u00ec recita: \"Gli usi pubblicati nelle raccolte ufficiali degli enti e degli organi a ci\u00f2 autorizzati si presumono esistenti fino a prova contraria.\" Perch\u00e9 si possa parlare di usi e consuetudini debbono concorrere due elementi concomitanti: l'elemento materiale, cio\u00e8 il comportamento osservato reiteratamente, in concreto, da una generalit\u00e0 di soggetti; l'elemento psicologico, cio\u00e8 la convinzione, la \"opinio juris\", che tale comportamento sia obbligatorio. Gli usi non espressamente richiamati dal Codice civile italiano si chiamano pi\u00f9 propriamente consuetudini.\nGli usi e le consuetudini si distinguono, a seconda del territorio cui si riferiscono, in provinciali e generali. In relazione alla materia, si dividono in usi del commercio, usi marittimi, usi internazionali ed altri di settore. Per quelli internazionali esiste una norma di rinvio nella Costituzione della Repubblica italiana. L'art 10 recita: \"l'ordinamento giuridico italiano si conforma alle norme del diritto internazionale generalmente riconosciute\"; in tal modo si \u00e8 assicurato un adeguamento automatico del diritto interno a quello internazionale, in generale. \nNell'ordinamento giuridico italiano, in relazione ai rapporti con il diritto positivo, si pu\u00f2 individuare una \"consuetudo secundum legem\" quando nel rispetto della legge tende a chiarirne, a specificarne o dettagliarne ulteriormente la portata o il significato, come accade per l'uso interpretativo. Oppure si pu\u00f2 avere una \"consuetudo praeter legem\", quando concerne ambiti non disciplinati dalla legge. In astratto si pu\u00f2 configurare una \"consuetudo contra legem\", quando opera in senso contrario alla norma di legge, ma quest'ultima non \u00e8 consentita.\nRaccolte degli usi e delle consuetudini provinciali.\nParticolare rilievo rivestono in Italia le Raccolte degli usi e delle consuetudini provinciali, curate dalle camere di commercio, distintamente per ciascuno dei settori economico-produttivi. Storicamente questa funzione di raccolta \u00e8 una di quelle istituzionalmente assolte per prime dagli enti camerali, fino dal medioevo.\nL'attribuzione alle camere di commercio della funzione di raccolta ed aggiornamento degli usi e delle consuetudini della provincia fu sancita per la prima volta dalla Legge n. 121 del 1910 e confermata successivamente dal Regio Decreto n. 2011 del 1934 e dalla Legge n. 580 del 1993. In particolare, questa ultima legge di riforma ha sancito che la raccolta e l'aggiornamento degli usi e delle consuetudini provinciali del commercio rientrano tra le funzioni di regolazione del mercato degli enti camerali. Successivamente il Ministero dell'Industria del Commercio e dell'Artigianato ha regolamentato la materia con Decreto del 16 maggio 2000.\nL'inserimento degli usi nella Raccolta provinciale, oltre a renderli applicabili d'ufficio da parte del Giudice, conferisce loro la presunzione di esistenza, esonerando cos\u00ec la parte che li invochi dall'obbligo di provarla.\nLe camere di commercio attendono ogni cinque anni alla raccolta ed all'aggiornamento degli usi e delle consuetudini tramite apposite commissioni provinciali. Queste si avvalgono del lavoro di ricerca, settore per settore, condotto da numerosi comitati tecnici. Compito delle raccolte provinciali, come previsto dalle preleggi del Codice civile, non \u00e8 di dettare norme vincolanti, ma di rispecchiare l'attivit\u00e0 reale degli operatori economici. Il procedimento di accertamento \u00e8 piuttosto lungo e complesso. Ciascun ente camerale, costituita l'apposita Commissione, proclama ufficialmente l'avvio delle operazioni di revisione della raccolta provinciale degli usi e delle consuetudini, diffondendo la notizia tra tutti gli interessati. \nQuindi, le osservazioni e le proposte di modifica degli usi e delle consuetudini provinciali, fatte pervenire alla segreteria della commissione, entro i termini previsti, dagli enti locali, dalle associazioni delle categorie economiche, dagli ordini e collegi professionali, nonch\u00e9 dagli altri enti ed organismi, sono esaminate dalla commissione stessa e dai comitati tecnici di settore, anche in contraddittorio con tutte le parti interessate. Viene quindi approntato uno schema degli usi rilevati, distinti per settore; la Giunta camerale lo approva in via provvisoria, dopodich\u00e9 viene affisso per 45 giorni all'albo pretorio dell'ente camerale. Contemporaneamente tale schema viene diffuso con ogni mezzo tra gli enti locali, le associazioni delle categorie economiche e dei consumatori, gli ordini e collegi professionali e tra tutti gli organismi ed operatori economici, per acquisire eventuali rilievi e proposte. In tale lasso di tempo, ciascun soggetto pu\u00f2 avanzare proprie riserve, rilievi e proposte di integrazione o modifica a detto schema. La commissione, dopo avere vagliato le proposte di modifica del testo precedente, redige lo schema definitivo della nuova Raccolta degli usi provinciali, la quale viene approvata dalla Giunta camerale in via definitiva."}
{"id": "2936077", "revid": "838137", "url": "https://it.wikipedia.org/wiki?curid=2936077", "title": "Internationaux de Strasbourg 1998 - Doppio", "text": "Il doppio dell'Internationaux de Strasbourg 1998 \u00e8 stato un torneo di tennis facente parte del WTA Tour 1998.\nHelena Sukov\u00e1 e Nata\u0161a Zvereva erano le detentrici del titolo, ma quest'anno non hanno partecipato.\nAlexandra Fusai e Nathalie Tauziat hanno battuto in finale 6\u20134, 6\u20133 Yayuk Basuki e Caroline Vis."}
{"id": "2936082", "revid": "729019", "url": "https://it.wikipedia.org/wiki?curid=2936082", "title": "Bottiglia di Niskin", "text": "La bottiglia di Niskin o bottiglia Niskin \u00e8 un contenitore in materiale plastico con chiusura a distanza usato nel campionamento di acqua subsuperficiale o in profondit\u00e0.\n\u00c8 uno sviluppo della bottiglia di Nansen brevettato da Shale Niskin nel marzo del 1966.\nLa bottiglia \u00e8 un tubo aperto alle due estremit\u00e0 con dei tappi azionati a distanza in modo meccanico tramite l'invio di un \"messaggero\" ossia un contrappeso, tipicamente di teflon o piombo, che urtando contro la bottiglia aziona un meccanismo che chiude i tappi. Il messaggero scorre lungo un cavo ed \u00e8 lanciato dalla barca arrivando in fondo per gravit\u00e0.\nIn questo modo l'acqua viene campionata alla profondit\u00e0 desiderata.\nLa bottiglia viene fatta scendere aperta in modo che il contatto con l'acqua la pulisca e l'avvini continuamente.\nVersioni pi\u00f9 moderne della bottiglia di Niskin hanno la chiusura elettronica. Le bottiglie possono essere singole o montate su \"rosette\"."}
{"id": "2936084", "revid": "767487", "url": "https://it.wikipedia.org/wiki?curid=2936084", "title": "Madrid Open 1998", "text": "Il Madrid Open 1998 \u00e8 stato un torneo di tennis giocato sulla terra rossa. \u00c8 stata la 3\u00aa edizione del torneo, che fa parte della categoria Tier III nell'ambito del WTA Tour 1998. Si \u00e8 giocato a Madrid in Spagna, dal 18 al 23 maggio 1998.\nCampionesse.\nSingolare.\n Patty Schnyder ha battuto in finale Dominique Van Roost 3\u20136, 6\u20134, 6\u20130\nDoppio.\n Florencia Labat / Dominique Van Roost hanno battuto in finale Rachel McQuillan / Nicole Pratt 6\u20133, 6\u20131"}
{"id": "2936089", "revid": "310308", "url": "https://it.wikipedia.org/wiki?curid=2936089", "title": "Jdownloader", "text": ""}
{"id": "2936090", "revid": "219355", "url": "https://it.wikipedia.org/wiki?curid=2936090", "title": "Bottiglia Niskin", "text": ""}
{"id": "2936092", "revid": "496876", "url": "https://it.wikipedia.org/wiki?curid=2936092", "title": "Moneta scritturale", "text": "La moneta scritturale \u00e8 una moneta non materiale usata come strumento di pagamento data l'esistenza di un deposito o un rapporto creditizio bancario.&lt;br&gt;\nCome anche riportato nell'articolo \"La storia dell'Euro\" della RAI Italiana, l'Euro, nel periodo storico compreso tra il 1\u00ba gennaio 1999 e il 31 dicembre 2001, in cui non erano ancora in circolazione le monete e le banconote, fu una moneta scritturale: era infatti possibile aprire conti in euro presso le banche ed effettuare, sempre tramite le banche, trasferimenti di denaro in euro, ma non erano consentite altre forme di pagamento in euro che richiedessero l'utilizzo di denaro contante."}
{"id": "2936093", "revid": "100685807", "url": "https://it.wikipedia.org/wiki?curid=2936093", "title": "Molinette", "text": ""}
{"id": "2936094", "revid": "256896", "url": "https://it.wikipedia.org/wiki?curid=2936094", "title": "Ospedale Molinette", "text": ""}
{"id": "2936099", "revid": "767487", "url": "https://it.wikipedia.org/wiki?curid=2936099", "title": "Il mago per forza", "text": "Il mago per forza \u00e8 un film del 1951 diretto da Marino Girolami, Marcello Marchesi e Vittorio Metz.\nNel carcere di San Vittore c'\u00e8, tra gli altri detenuti, uno strano tipo che tutti chiamano \"Il Cavaliere\"; questi sconta una condanna per furto e i compagni di prigionia hanno per lui un certo rispetto. Uscito dal carcere, il Cavaliere riprende immediatamente la sua attivit\u00e0. Dopo una serie di divertenti peripezie, riesce con la sua abilit\u00e0 e con l'aiuto della fortuna a compiere una serie di prodigi pi\u00f9 o meno autentici. \n\u00c8 uno dei film meno conosciuti di Girolami, Marchesi e Metz tanto da non essere mai stato edito in DVD e da essere stato trasmesso solo rarissime volte in tv."}
{"id": "2936100", "revid": "767487", "url": "https://it.wikipedia.org/wiki?curid=2936100", "title": "Madrid Open", "text": "Il Madrid Open \u00e8 stato un torneo femminile di tennis che si \u00e8 disputato a Madrid in Spagna dal 1996 al 2003. \u00c8 stato rimpiazzato dal Barcelona Ladies Open. Faceva parte prima della categoria Tier II e poi della categoria Tier III nell'ambito del WTA Tour e si giocava sulla terra battuta."}
{"id": "2936101", "revid": "491592", "url": "https://it.wikipedia.org/wiki?curid=2936101", "title": "Fiera campionaria di Milano", "text": ""}
{"id": "2936102", "revid": "49074", "url": "https://it.wikipedia.org/wiki?curid=2936102", "title": "Porcia (famiglia)", "text": "I Porcia sono un'antica casata del Friuli. La dinastia deriva dalla nobile famiglia dei Da Prata, e assume il nome dall\u2019infeudamento degli omonimi castelli di Porcia e Brugnera ricevuti in eredit\u00e0 da Federico di Porcia (figlio di Guecello di Prata). \nNel corso dei secoli, i membri di questa famiglia hanno raggiunto posizioni eminenti nei vari governi che si sono succeduti sul territorio friulano, anche in qualit\u00e0 di condottieri, alti prelati ecclesiastici, grandi diplomatici ed accademici di gran fama.\nStoria.\nI di Porcia traggono origine dalla famiglia feudataria di Prata, con sede in un castello che un tempo si ergeva nell'attuale Prata di Pordenone. Guecello I (Guecello da Prata) o Vecelletto o Guecelletto (+1203) q. Gabriele, nel 1175 appare nei documenti come Avogaro di diritto del Vescovo di Ceneda (possedevano per investitura del vescovo il castello di Sant'Eliseo ora San Martino di Ceneda) e conte libero, nel 1177, lo stesso, spos\u00f2 Gisla da Romano (figlia di Ezzelino I da Romano, che aveva presenziato alla pace tra Federico I e il Papa Alessandro III). Guecelletto di Prata, Porcia e Brugnera fu insignito dal Vescovo Sigifredo nel 1181 del castello omonimo. Essi in tal condizione ebbero il primo posto nel parlamento friulano e poterono esercitare le funzioni di conte libero anche senza l'intervento del Patriarca(a cui rendevano soltanto omaggio e un contingente militare in tempo di guerra composto da trentadue elmi e dieci balestrieri). Agli inizi del Duecento, Gabriele e Federico, figli di Guecello di Prata, definirono i confini dei propri beni. \u00c8 a partire da questi anni che possiamo collocare la nascita politica e amministrativa del feudo di Porcia, con giurisdizione civile e criminale su una ventina di ville attorno al castello, diretto e amministrato dalla famiglia che prese il nome del paese e che fu parte attiva in tutti gli avvenimenti politico-militari che interessarono sia il Veneto che il Patriarcato di Aquileia, di cui faceva parte\u201d. Gabriele conserv\u00f2 il titolo di signore di Prata, con l\u2019avvocazia del Vescovado di Concordia. Il titolo di comes appare per la prima volta in un documento del 15 luglio 1314. In Friuli solo i Porcia dopo i conti di Gorizia ebbero il privilegio del Vexillo Rubeo.\nCome territorio, oltre al castello di Prata, ebbe, tra l\u2019altro, Sant\u2019Andrea, Campagnola, Cimpello, Corva, Ghirano, Gradisca, Mantova (di Azzano Decimo), San Martino, Morsano di l\u00e0, Mosson, Orsaria, Parussa, Pasiano di Sopra, Peressine, Pozzo, Praturlone, Puia, Rivarotta, Tamai, Piezzo, Prata vecchia, Prata di qua, Villanova, Villotta e Visinale. A Federico, che prese il titolo di signore di Porcia e Brugnera, con l\u2019avvocazia del Vescovado di Ceneda, toccarono: Fontanafredda, Palse, Ronche, San Foca, Castions di Zoppola (allora detta di Porcia), Maron, Talmasson, Talponedo, San Cassiano, Pieve, Francenigo e Roveredo. La casata in questione discende da Federico, il quale eredit\u00f2 dal padre i castelli di Porcia e Brugnera, appartenenti ai di Prata almeno dal 1077. I nipoti di Federico: Artico e Gabriele, diedero origine ai due rami principali della famiglia. Artico fu il capostipite dei Porcia di Sopra e Gabriele dei Porcia di Sotto. Per quanto riguarda la stirpe del secondo, essa continu\u00f2 a chiamarsi di Prata. Dopo essersi scontrata con i Veneziani, fin\u00ec in esilio e si estinse nel Cinquecento.\nAltri feudi appartenenti a questo casato si trovavano nel trevigiano. I villaggi legati ai loro feudi erano pi\u00f9 di cinquanta. I membri della famiglia ricoprirono in effetti la carica di \"avogari\" (cio\u00e8 di amministratori dei beni) sia del vescovo di Ceneda, sia del vescovo di Concordia. A conferma del loro ruolo di primo piano nella storia del Friuli e della Marca Trevigiana, i di Porcia contrarono matrimoni con alcune tra le pi\u00f9 potenti famiglie del nord Italia, quali i da Romano, i da Carrara, i da Camino, i della Torre, i Visconti, gli Scaligeri, i Savorgnan, i Polcenigo, i Colloredo, i Fugger, gli Starhemberg e gli Attems.\nCon l'arrivo della Serenissima in Friuli, la famiglia si sottomise spontaneamente alla Repubblica (1418), mantenendo cos\u00ec il potere feudale su Brugnera e Porcia. Nel 1433 il conte Federico di Porcia aveva difeso Rosazzo dagli Ungheri. Nel 1463 il conte Brazzalea di Porcia aveva assediato Trieste. Dal 1470 vennero investiti anche del feudo gravitante attorno al castello di Ragogna. Nel 1473 il conte Artico combatt\u00e9 valorosamente contro i Turchi. Nel 1532 la famiglia ospiter\u00e0 l'imperatore Carlo V. Il conte Silvio di Porcia (1526-1603) fu un membro insigne della famiglia, ottenne l'investitura dei feudi familiari nel 1539. Nel 1564 fu governatore delle postazioni strategiche di Orzinuovi. Nel 1567 e nel 1569 fu incaricato di organizzare i trasporti delle truppe a Cipro, ricevendo il 14 marzo 1570 il grado di Colonnello. Combatt\u00e9 nella Battaglia di Lepanto sulla galea del provveditor generale Agostino Barbarigo, coprendosi di gloria restando ferito alla coscia sinistra e al fianco destro (tanto che rester\u00e0 claudicante e soffrir\u00e0 di complicazioni polmonari tutta la vita), nonostante le ferite, assunse subito il comando e con Antonio Canal e Federico Nani inseguirono le navi nemiche amplificando la vittoria(ebbe menzioni e lettere di encomio da parte di Agostino Barbarigo prima di morire e di Sebastiano Venier per la sua impresa). Nonostante le ferite ancora aperte aveva partecipato alla spedizione militare in Albania nell'area di Margariti. Ritornato a Porcia, ordin\u00f2 che nella chiesa di San Giorgio a Porcia venisse eretto un trofeo composto dalle bandiere e armi nemiche conquistate (l'epitaffio diceva: Alle nonne di ottobre sconfitta la flotta dei Turchi ad Echinata combattendo aspramente. Nel 1572 fu nominato governatore dei fanti a Bergamo. Venne inviato nel 1573 a Brescia ebbe il comando delle cernide padovane, trevigiane,rodigine, bassanesi e asolane. Nel 1574 ospiter\u00e0 Enrico III re di Polonia. Nel 1578 venne inviato a Zara come governatore delle milizie. Nel 1584 fu trasferito al governo dell'isola di Corf\u00f9. Ottenne dal governo veneziano il titolo di condottiero con il comando della compagnia che fu riservata a Giovanni Enea degli Obizzi. Nel 1591 ebbe il governatorato di Padova. Nell'ottobre 1592 fu governatore di Verona. \nIl primo principe di Porcia (allora ancora solo conte) Giovanni Ferdinando, del ramo dei Porcia di Sotto, nacque a Venezia nel 1605 (il ramo si era trasferito al servizio degli Asburgo gi\u00e0 da due generazioni), venne educato assieme ad un principe austriaco (il futuro Ferdinando III). Fu proprio Ferdinando III, nel 1652, che gli affid\u00f2 l\u2019educazione suo figlio dodicenne Leopoldo (futuro Imperatore). Leopoldo stesso, salito al trono, ricord\u00f2 sempre con somma benevolenza il suo maestro, colmandolo di privilegi: nominato Prinziplaminister (primo ministro) e Obersthofmeister (gran maestro di corte) e il 17 febbraio 1662 venne elevato al rango di principe(con un decreto di ben quindici pagine). Giovanni Ferdinando nell\u2019aprile dello stesso anno acquist\u00f2 la contea di Ortemburg, con capoluogo Spittal (il suo castello \u00e8 considerato tra i pi\u00f9 significativi castelli rinascimentali a nord dell\u2019Italia). Esso divenne la residenza di principi e di conti regnanti di Porcia (regierende Grafen) di Ortemburg. Oltre alle alte cariche e i titoli come l\u2019elevazione al rango di conti palatini e alle donazioni, il principe ricevette talmente tanti privilegi che ancora oggi \u00e8 difficile elencarli tutti, i pi\u00f9 importanti furono: il diritto di precedenza nelle cerimonie e nei duelli; Il diritto di coniare monete d\u2019argento e d\u2019oro e di erigere una zecca(i principi coniarono una sola moneta d\u2019oro, lo \u201cZecchino di Porcia\u201d, la pi\u00f9 squisitamente preziosa delle monete da ostentazione, fatto coniare probabilmente a Vienna, dal principe Annibale Alfonso Emanuele nel 1704, decisero per\u00f2 di non erigere mai una zecca a Spittal); il diritto di nominare maestri, notai, tutori e incoronare poeti; il diritto di creare nobili (elevandoli a loro discrezione e con pompa magna) e cavalieri (con vesti adeguate e catene d\u2019oro) equiparandoli in tutto e per tutto agli altri nobili dell\u2019impero; il diritto di usare il tamburo d\u2019armata in ogni occasione (quando un principe lo desiderava), il suo arrivo dove essere segnalato dal rullo del tamburo d\u2019armata; la concessione dell\u2019uso degli stemmi ai borghesi; il diritto di affrancare i servi della gleba; il diritto di permettere l\u2019adozione di figli e di dichiarare maggiorenni o minorenni; il diritto di imporre l\u2019ungeld (tassa su tutte le bevande); il diritto di unire al loro nome tutti i loro possedimenti presenti e futuri; il diritto del bergregal o ius minerarum (il diritto di estrarre l\u2019oro, l\u2019argento, piombo e altri metalli preziosi; il diritto di potersi stabilire in tutte le citt\u00e0 dell\u2019impero e di essere esenti da ogni tassa ivi in uso, comprese quelle che erano in conflitto con l\u2019imperatore); il diritto di imporre la \u201csalvaguardia\u201d in caso di conflitto (ai principi di Porcia era concesso di mettere su ogni loro propriet\u00e0: castello, palazzo, fattoria, ecc. l\u2019aquila imperiale e la scritta \u201csalvaguardia\u201d) con questo privilegio la sua famiglia e le sue propriet\u00e0 passavano sotto la protezione immediata e personale dell\u2019imperatore; il diritto di esenzione da ogni tassa doganale, pedaggio di strade e ponti; il diritto di amministrare la bassa e la alta giustizia in tutti i suoi possessi; il diritto, secondo solo all\u2019imperatore, di usare o non usare tutti o in parte i privilegi concessi. Per molti aspetti araldici, come per gli Asburgo, nei loro atti ufficiali non c\u2019era pi\u00f9 posto per tutti i titoli. La loro titolatura, anche se non racchiudeva tutti i titoli, ma solo i pi\u00f9 importanti, era questa: principe imperiale di Porcia, conte principesco di Tettensee e Mittelburg, conte di Brugnera, conte regnante di Ortemburg, Signore di Spittal, Afritz, Flaschberg, Prem, Senosetsch, Oberdranbourg, Pittersbourg, Goldenstein, Gr\u00fcnbourg, Moedendorf, Gran Maestro Ereditario della contea principesca di Gorizia, Membro della Dieta della Carniola, Membro della Dieta della Carinzia, Membro Ereditario della Camera dei Signori del Consiglio dell\u2019Impero d\u2019Austria. I garanti dei privilegi dei principi di Porcia erano gli stessi dell\u2019imperatore: l'arcivescovo di Magonza, l'arcivescovo di Treviri, l'arcivescovo di Colonia, re di Boemia, elettore palatino, elettore di Baviera, elettore Palatino, elettore di Sassonia, elettore di Brandeburgo e l\u2019elettore di Hannover. \nI vari rami del casato, detti\u201cGli Splendori dei Porcia\u201d.\nI Porcia nel corso del tempo dopo essersi divisi in due rami principali (conosciuti come colonnelli): i Porcia di Sopra e i Porcia di sotto. I Porcia di Sopra diedero origine al ramo pordenonese e al ramo opitergino; i Porcia di Sotto diedero origine al ramo bavarese, al ramo austro-italiano e al ramo ungherese. I Porcia meritarono per i loro servigi resi, sia ai vescovi di Ceneda e al Patriarcato sia alla Serenissima nonch\u00e9 all\u2019Impero, moltissimi privilegi, alcuni dei quali erano appannaggio solo ed esclusivamente delle case reali europee. La corte di Spittal, dove risiedevano i principi di Porcia, costituiva di diritto un vero e proprio stato nello stato. La famiglia nel corso del tempo diede cardinali, un quasi papa, vescovi, nunzi, ambasciatori, governatori, capitani, ministri, generali e studiosi nelle pi\u00f9 disparate discipline scientifiche e umanistiche. Ciascun ramo aveva dei rappresentanti che con il loro operato hanno dato nuovo lustro alla casata come il conte Massimiliano, nipote del nunzio papale Gerolamo e capostipite del ramo bavarese (il ramo era iniziato con atto notarile, firmato il 25 febbraio 1637 nel palazzo di Gaiarine). Al V\u00b0 principe, Annibale Alfonso, si deve il raro zecchino di Porcia (moneta non di circolazione, bens\u00ec di ostentazione), la moneta venne realizzata dalla zecca imperiale di St. Veit nel 1704 su conio di Michael Miller; ma fu certamente Francesco Serafino (1753-1827) uno degli esponenti maggiori del casato, ciambellano del duca Guglielmo di Baviera e cavaliere del rarissimo Ordine di Sant\u2019Uberto, IX\u00b0 principe di Porcia. Il principe fu un filantropo e un benefattore, specialmente verso l\u2019ospedale fiorentino di Santa Maria Novella, dove prestava in incognito conforto materiale e morale. Visse per lo pi\u00f9 a Venezia, lasciando la cura delle sue vastissime propriet\u00e0 in Baviera, Carinzia, Istria e Carniola al cugino Alfonso Gabriele suo erede, in quanto dal matrimonio con la baronessa von J\u00f6chlinger aveva avuto nove figlie. Nel 1814 Alfonso Gabriele, X\u00b0 principe, lo raggiunse a Venezia essendo stato nominato consigliere intimo e nel 1823 governatore del Littorale di Trieste; sua moglie Teresa era una Porcia di Sopra, la quale venne nominata dama del Croce Stellata (il pi\u00f9 alto ordine femminile dell\u2019impero austriaco) e dama di Palazzo. A Venezia sull\u2019esempio del cugino Francesco, Alfonso scrisse pi\u00f9 di centocinquanta poesie all\u2019amata moglie. Il governatore a Trieste nel 1828 promosse l\u2019apertura nel 1828 di una strada che da Opicina portava al porto (il maggiore dell\u2019impero), favor\u00ec la creazione delle prime compagnie di assicurazione (Assicurazioni Generali nel 1831 e Lloyd austriaco nel 1833), per i suoi meriti e i buoni rapporti con il Metternich e con l\u2019imperatore, ebbe nel 1828 la Gran Croce dell\u2019Ordine di Leopoldo e nel 1830 il Toson d\u2019Oro (il massimo e pi\u00f9 antico ordine imperiale). Il figlio Alfonso Serafino (laureato a Padova in legge nel 1823), trovandosi a Milano durante le \u201ccinque giornate\u201d del 1848, venne arrestato dagli insorti e nel 1867 ebbe la nomina a membro della Camera dei Signori d\u2019Austria e della Dieta dei Magnati d\u2019Ungheria (privilegio imperiale riservato ai sudditi di provata fedelt\u00e0).\nPersonaggi illustri.\nDei di Porcia vanno ricordati:\nSignorie e possedimenti in Italia, Austria, Istria, e Germania dei Principi di Porcia.\nLe propriet\u00e0 dei Porcia si trovavano nelle seguenti citt\u00e0 e localit\u00e0: Afriz, Flaschberg, Goldenstein, Gr\u00fcnburg, Hermagor, Horneckh, Hornegg, Karlstadt, Klagenfurt, Laibach, Landshut, Lauterbach, Mattighofen, Mauthen, Meillenhofen, Mitterburg, M\u00f6derndorf, M\u00f6llbr\u00fccke, M\u00fcnchen, Niederlauterbach, Oberdrauburg, Oberlauterbach, Ortenburg, Pittersberg am Gailberg, Prem, Senosetsch, Spittal Tettensee, Wien, Winklern.\nTra queste, quelle di un certo interesse per i principi furono:\nIn seguito all\u2019acquisizione principi degli anni 1667-68 del castello, il III\u00b0 principe Giovanni Carlo Antonio oltre ai notevoli restauri fece aggiungere il suo blasone con le parole: PORTIA AUT PORCIA EX SANGUINE REGUM TROIANORUM ET SICAMBRORUM PROGENITUS.\nAcquistato nel 1503 con il feudo. Venne restaurato con lo scopo di trasformarlo in residenza. Rovinato dal terremoto del 1511 e dall'incendio del 1560, rimase comunque possesso della famiglia. \nIl palazzo cinquecentesco originariamente fatto costruire dai patrizi veneziani Dolfin, divenne in seguito propriet\u00e0 dei nobili Spelladi che nel 1852 ospitarono per cinque giorni Francesco Giuseppe I imperatore d\u2019Austria, ora appartiene alla famiglia dei Porcia.\nUna tra le pi\u00f9 importanti signorie della famiglia con al centro il suo meraviglioso castello.\nFu un dono di nozze a Maria Josepha Topor-Morawitzka moglie del VI\u00b0 Giovanni Antonio di Porcia.\nCostruita nel 1378, fu venduta nel 1704 al V\u00b0 principe di Porcia, Annibale Alfonso.\nPossente maniero gi\u00e0 appartenuto ai patriarchi di Aquileia e agli Asburgo, giunge ai Porcia come dote nunziale tramite una baronessa von Raunach nel 1894, la quale and\u00f2 sposa al XIII\u00b0 principe di Porcia, Ferdinando.\nCon diploma imperiale del 3 agosto 1660, la contea venne al conte Giovanni Ferdinando di Porcia (futuro I\u00b0 principe).\nVenne costruito verso il 1666 nella Herrengasse.\nAttualmente sede dell'ACI."}
{"id": "2936107", "revid": "1305772", "url": "https://it.wikipedia.org/wiki?curid=2936107", "title": "After Burner", "text": " \u00e8 un videogioco arcade sparatutto, con un moderno aereo militare visto in prospettiva tridimensionale, prodotto da SEGA nel 1987. Venne convertito per molte piattaforme domestiche, in alcuni casi basandosi pi\u00f9 sul seguito \"After Burner II\", sebbene il titolo sia \"After Burner\".\nModalit\u00e0 di gioco.\nIl gioco permette di pilotare un F-14 Tomcat, che deve abbattere numerosi aerei avversari nei diciotto livelli. All'inizio del gioco, il pilota decolla da una portaerei chiamata \"SEGA Enterprise\", ispirata alla \"USS Enterprise\", presente nel film del 1986 \"Top Gun\".\nIl jet include come armamento un cannone e un limitato numero di missili. Si riceve un rifornimento di armi e munizioni da un altro aereo dopo un certo numero di stage. L'aereo, i cannoni e i missili sono controllati con uno specifico joystick integrato.\nIl gioco stesso fu distribuito in due versioni: un cabinato standard verticale e una versione con un abitacolo rotante. Nella versione con abitacolo, la sedia del giocatore ruotava orizzontalmente, e l'intero abitacolo verticalmente. Il cabinato rotante aveva inoltre due stereo all'altezza della testa del pilota, che aggiungevano all'esperienza di gioco un audio adeguato. Entrambi i cabinati possedevano un monitor grigio con numerose luci verdi che indicavano un \"agganciamento\" al proprio aereo da parte dei nemici."}
{"id": "2936108", "revid": "767487", "url": "https://it.wikipedia.org/wiki?curid=2936108", "title": "Bottiglia di Nansen", "text": "Una bottiglia di Nansen o bottiglia Nansen \u00e8 un contenitore usato come strumento per il campionamento delle acque ad una specifica profondit\u00e0. Fu disegnata nel 1910 dall'esploratore e scienziato Fridtjof Nansen, premio Nobel per la Pace nel 1922.\nUn suo sviluppo \u00e8 costituito dalla bottiglia di Niskin, che l'ha soppiantata del tutto, fino a farne cessare la produzione, anche se, talvolta, il dispositivo ideato da Nansen \u00e8 ancora utilizzato."}
{"id": "2936111", "revid": "1442080", "url": "https://it.wikipedia.org/wiki?curid=2936111", "title": "Madrid Open 1998 - Singolare", "text": "Il singolare del Madrid Open 1998 \u00e8 stato un torneo di tennis facente parte del WTA Tour 1998.\nJana Novotn\u00e1 era la detentrice del titolo, ma quest'anno non ha partecipato.\nPatty Schnyder ha battuto in finale 3\u20136, 6\u20134, 6\u20130 Dominique Van Roost.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2936112", "revid": "210936", "url": "https://it.wikipedia.org/wiki?curid=2936112", "title": "Viva Las Vegas - Fate il vostro gioco", "text": ""}
{"id": "2936123", "revid": "125325706", "url": "https://it.wikipedia.org/wiki?curid=2936123", "title": "719. Infanterie-Division", "text": "La 719. Infanterie-Division (719\u00aa Divisione di fanteria) fu un'unit\u00e0 della Wehrmacht operativa durante la seconda guerra mondiale, principalmente adibita alla sorveglianza delle coste olandesi e ai servizi di contraerea.\nStoria.\nLa 719. Infanterie-Division ebbe origine il 3 maggio 1941 e le sue file furono in costruzione fino a giugno quando, ormai completa, venne spostata a Dordrecht, nella regione olandese dei Paesi Bassi. L'unit\u00e0 stazion\u00f2 in questa citt\u00e0 sotto l'88\u00ba Corpo d'armata fino al settembre 1944, mese in cui venne inviata ad Anversa alle dipendenze della 1\u00aa Armata paracadutisti. Dopo aver contrastato l'operazione Market Garden combattendo lungo il canale Mosa-Schelda a Barendrecht, ad ottobre la 719. Infanterie-Division venne assegnata alla 15\u00aa Armata, prima facente parte del Gruppo d'armate B e poi, a dicembre, del Gruppo d'armate H.\nNel gennaio 1945 l'unit\u00e0 venne messa in riorganizzazione per essere schierata nella Saarland il mese successivo, dove si scontr\u00f2 duramente con le forze Alleate prima di venire completamente distrutta a marzo.\nLa divisione fu ricostituita il 14 aprile 1945 dalla 19\u00aa Armata nell'Alto Reno, e l'8 maggio i suoi componenti si arresero agli statunitensi presso M\u00fcnsingen, in Svizzera.\nOrdine di battaglia.\n1941\n1942\n1943\n1944\n1945\nComandanti.\nDati tratti da:"}
{"id": "2936124", "revid": "838137", "url": "https://it.wikipedia.org/wiki?curid=2936124", "title": "Madrid Open 1998 - Doppio", "text": "Il doppio del Madrid Open 1998 \u00e8 stato un torneo di tennis facente parte del WTA Tour 1998.\nMary Joe Fern\u00e1ndez e Arantxa S\u00e1nchez Vicario erano le detentrici del titolo, ma quest'anno non hanno partecipato.\nFlorencia Labat e Dominique Van Roost hanno battuto in finale 6\u20133, 6\u20131 Rachel McQuillan e Nicole Pratt."}
{"id": "2936126", "revid": "219355", "url": "https://it.wikipedia.org/wiki?curid=2936126", "title": "Bottiglia Nansen", "text": ""}
{"id": "2936127", "revid": "503613", "url": "https://it.wikipedia.org/wiki?curid=2936127", "title": "Magia di luce", "text": "Magia di luce (\"Witchlight\", 1996) \u00e8 un romanzo dell'autrice statunitense Marion Zimmer Bradley, pubblicato in Italia da TEA nel 1998. \u00c8 il seguito di \"Spirito di luce\" e d\u00e0 vita al Ciclo delle avventure nel paranormale, serie che riprende una vecchia passione dell'autrice: i romanzi con forti accenti di occultismo ed elementi inerenti ai generi gotico e paranormale.\nTrama.\nUna serie di eventi inspiegabili travolge la vita di Iverness Musgrave, nella cui mente, senza pi\u00f9 ricordi e senza pi\u00f9 nemmeno un volto amico, emergono di tanto in tanto frammenti di un passato che non riesce pi\u00f9 a ricordare. Sta forse impazzendo? Ma qualcosa nel buio sembra scrutare ogni sua mossa e ben presto inizia una precipitosa fuga da se stessa, inseguita da qualcosa di oscuro che la porter\u00e0 in certa di aiuto proprio presso Verity Jourdemayne, studiosa del paranormale, che la mette in guardia dalle oscure attivit\u00e0 di un poltergeist."}
{"id": "2936130", "revid": "729019", "url": "https://it.wikipedia.org/wiki?curid=2936130", "title": "Tandem Productions", "text": "Tandem Productions, Inc. (conosciuta anche come Tandem Enterprises, Inc.) \u00e8 stata una casa di produzione cinematografica e televisiva statunitense, fondata nel 1963 da Norman Lear e Bud Yorkin.\nTandem Productions.\nTandem Productions inizia nel 1963 a produrre film per varie majors cinematografiche come Warner Bros. Pictures, Paramount Pictures, Columbia Pictures, e United Artists. Nel 1971 approda alla televisione per produrre principalmente \"sitcoms\". La prima \u00e8 \"Arcibaldo\" (\"All In The Family\", 1971-1979), basato su una \"sitcom\" inglese, ma i primi veri successi arrivano con la serie \"Una signora in gamba\" (\"Maude\", 1972-1978), \"Good Times\" (1974-1979) e \"Sanford and Son\" (1972-1977). Nel 1975, Yorkin e Lear separano le proprie strade e intraprendono sentieri indipendenti, l'uno con la Bud Yorkin Productions e l'altro con la TAT Communications Company. Nel 1978 Tandem Productions produce ancora, ma senza la presenza dei due soci fondatori. L'ultima serie televisiva prodotta da Tandem Productions \u00e8 stata \"Sanford and Son\" nel 1980. In alcuni casi Tandem Productions compare col nome NorBud Productions, contrazione dei nome dei due soci fondatori.\nTAT Communications Company.\nNel 1975 Norman Lear fonda, insieme col magnate televisivo Jerry Perenchio, la TAT Communications Company. Il nome deriva da una frase in linguaggio yiddish, \"Tuchus Affen Tisch\", che in inglese pu\u00f2 tradursi in \"Putting one's butt on the line\" (\"appoggiare il sedere sul tavolo\"). La prima \"sitcom\" prodotta da TAT Communications \u00e8 \"I Jefferson\", \"spin-off\" di \"Arcibaldo\", la prima \"sitcom\" prodotta da Tandem Productions.\nBud Yorkin Productions.\nNel 1975 Bud Yorkin fonda la Bud Yorkin Productions, Inc. insieme con i produttori e autori Saul Turteltaub e Bernie Orenstein. La prima \"sitcom\" prodotta \u00e8 \"Grady\", spin-off di \"Sanford and Son\", presto cancellata a causa dello scarso gradimento.\nTOY Productions.\nNel 1976, Yorkin, Turteltaub e Orenstein fondano la TOY Producions. La prima sitcom prodotta \u00e8 \"What's Happening!!\". la TOY Productions chiuder\u00e0 i battenti nel 1982.\nP*I*T*S Films.\nLa P*I*T*S Films (acronimo di Pie In The Sky) \u00e8 la casa di distribuzione fondata nel 1978 per distribuire i programmi della Tandem Productions, ad eccezione della serie \"Arcibaldo\", distribuita dalla Viacom Enterprises. P*I*T*S verr\u00e0 poi reincorporata come Embassy Telecommunications nel 1982.\nEmbassy.\nNel 1982 Norman Lear acquista la Avco Embassy Pictures e la incorpora alla TAT Communications, dando vita alla Embassy Television. Tutte le serie ancora prodotte da TAT Communications e Tandem Productions, verranno da ora prodotte sotto il nome Embassy. Tutte le serie prodotte dalla Bud Yorkin Productions e dalla TOY Productions verranno da ora prodotte sotto il nome Embassy Telecommunications. Nel 1985 Lear scinde la Embassy Pictures Corporation in tre parti: Embassy Pictures, venduta a Dino DeLaurentiis, Embassy Television e Tandem Productions, vendute alla Columbia Pictures Television, allora detenuta dalla Coca-Cola, per 485 milioni di dollari. Dopo una serie di vicissitudini riguardo a vendite e distribuzioni di programmi a diverse case di produzioni pi\u00f9 o meno nominali, la Columbia Pictures Television fonde insieme Embassy Television, Embassy Telecommunications e Tandem Productions per formare la Embassy Communications (o anche Columbia/Embassy Television), inoltre detiene i diritti su pellicole e programmi Embassy Pictures sia ai tempi della Avco, sia dopo l'acquisizione da parte di Lear. Embassy Communications diventer\u00e0 casa di produzione e distribuzione di programmi televisivi, producendo quelli della Embassy Television e distribuendo quelli prodotti da Tandem Productions, TAT Communications e TOY Productions.\nNel 1987, la Coca-Cola decide di fondere le divisioni cinematografiche della Columbia Pictures e della TriStar Pictures nella Columbia Pictures Entertainment, facendoci confluire anche altre divisioni minori come la Triumph Releasing Corporation, Embassy Communications e Merv Griffin Enterprises. Da ora, i programmi della Embassy ancora in corso presenteranno il logo Columbia Pictures Television fino al termine delle rispettive serie.\nNel 1988 la Embassy Communications diventa ELP Communications (Embassy Limited Partnership), sotto l'egida della Columbia Pictures Television, la cui divisione distributiva verr\u00e0 scorporata in Columbia Pictures Television Distribution. Il 7 novembre 1989, la Columbia Pictures Entertainment verr\u00e0 venduta alla Sony Corporation.\nNel 1994, la Sony Pictures Entertainment lancia la Columbia TriStar Television, e quattro anni pi\u00f9 tardi decider\u00e0 di incorporarvi la ELP Communications, ritirando la Embassy Television pur mantenendone il nome. Ad oggi, tutti i diritti sui titoli televisivi e cinematografici della Embassy appartengono alla Sony Pictures Entertainment. Inoltre, tutti i programmi prodotti dalla TAT Communications Company fino alla ELP Communications riversati in DVD dalla Sony Pictures Home Entertainment sono marchiati ELP Communications."}
{"id": "2936131", "revid": "491592", "url": "https://it.wikipedia.org/wiki?curid=2936131", "title": "Gran Fondo", "text": ""}
{"id": "2936132", "revid": "287204", "url": "https://it.wikipedia.org/wiki?curid=2936132", "title": "DFS Classic 1998", "text": "Il DFS Classic 1998 \u00e8 stato un torneo di tennis giocato sull'erba.\n\u00c8 stata la 17\u00aa edizione del DFS Classic, che fa parte della categoria Tier III nell'ambito del WTA Tour 1998.\nSi \u00e8 giocato al Edgbaston Priory Club a Birmingham in Inghilterra, dall'8 al 14 giugno 1998.\nCampionesse.\nDoppio.\n Els Callens / Julie Halard-Decugis hanno battuto in finale Lisa Raymond / Rennae Stubbs 2\u20136, 6\u20134, 6\u20134"}
{"id": "2936137", "revid": "203266", "url": "https://it.wikipedia.org/wiki?curid=2936137", "title": "Embassy Productions", "text": ""}
{"id": "2936138", "revid": "203266", "url": "https://it.wikipedia.org/wiki?curid=2936138", "title": "Embassy Communications", "text": ""}
{"id": "2936139", "revid": "110157", "url": "https://it.wikipedia.org/wiki?curid=2936139", "title": "Chiesa di Santa Chiara (Noto)", "text": "La chiesa di Santa Chiara - (denominata ufficialmente chiesa di Santa Maria Assunta) - \u00e8 un luogo di culto ubicato in corso Vittorio Emanuele, adiacente all'ex monastero benedettino del Santissimo Crocifisso, nella citt\u00e0 di Noto.\nStoria.\nProgettata da Rosario Gagliardi negli anni intorno al 1730, venne completata nel 1758 e fu annessa al monastero (oggi adibito a sede museale). La pianta centrale \u00e8 di forma ellittica, sul modello delle chiese ellittiche romane edificate tra Cinquecento e Seicento.\nLa chiesa \u00e8 stata oggetto di lunghi lavori di restauro, conclusi nel 2006, a cura dello Studio di ingegneria \"Stancanelli-Russo\" di Catania e dell'Architetto Giovanni Amandorla di Palermo.\nEsterno.\nL'esterno \u00e8 caratterizzato dalla presenza di una torre campanaria, ornata negli angoli da due capitelli.\nOriginariamente l'unico portale della chiesa era quello situato lungo Corso Vittorio Emanuele; verso la fine del XVIII secolo ne fu aggiunto un altro dal lato di via Pier Capponi, a causa di alcuni lavori lungo il Corso. Dopo il completamento dei lavori fu per\u00f2 riscontrato un notevole abbassamento del piano stradale, che rese pertanto inagibile il portale originario. Oggi l'unico accesso alla chiesa \u00e8 quello da via Pier Capponi.\nInterno.\nLo stile architettonico barocco si riconosce maggiormente all'interno, grazie alle numerose decorazioni con stucchi e putti. Sulle dodici colonne interne sono presenti le statue degli apostoli eseguite dal decoratore e stuccatore Basile.\nNell'altare di destra \u00e8 conservata la pala del 1854 raffigurante i \"Santi Benedetto e Scolastica\", del pittore palermitano Salvatore Lo Forte. In quello di sinistra \u00e8 invece custodita una \"Madonna col Bambino\" cinquecentesca in marmo attribuita ad Antonello Gagini."}
{"id": "2936140", "revid": "701660", "url": "https://it.wikipedia.org/wiki?curid=2936140", "title": "Cappella di San Paolo di Damasco", "text": "La cappella fu costruita, negli anni 1922 e 1923, durante il periodo di amministrazione francese, su progetto dell'allora direttore dell'istituto francese d'Archeologia e Arte Musulmana, il conte, Eustache de Lorey, all'interno dell'arco della porta della vecchia cinta muraria della citt\u00e0 di Damasco, detta \"Bab Keisan\". La porta, che era stata fatta edificare da Nur-ar-Din, nella seconda met\u00e0 del XII secolo, era il luogo attraverso il quale, secondo la tradizione, San Paolo fugg\u00ec da Damasco, infatti Paolo, dopo essersi convertito al Cristianesimo ed essere stato battezzato da San Anania, divenne un predicatore che attir\u00f2 su di s\u00e9 l'odio degli ebrei che ne organizzarono l'uccisione. Allora, Paolo si nascose in una casa presso le mura e, nascostosi in una cesta, nottetempo, si fece calare fuori della citt\u00e0 da una finestra della porta detta \"Bab Keisan\", sfuggendo cos\u00ec alla cattura. Secondo la tradizione popolare la cesta in cui si trovava Paolo era sorretta dall'arcangelo Gabriele.\nSorge a poca distanza dalla sotterranea Cappella di San Anania."}
{"id": "2936142", "revid": "1442080", "url": "https://it.wikipedia.org/wiki?curid=2936142", "title": "DFS Classic 1998 - Singolare", "text": "Il doppio del DFS Classic 1998 \u00e8 stato un torneo di tennis facente parte del WTA Tour 1998.\nNathalie Tauziat era la detentrice del titolo ed \u00e8 arrivata in semifinale.\nLa finale del singolare cancellata per pioggia. Le semifinaliste erano Steffi Graf, Tauziat, Elena Lichovceva e Yayuk Basuki.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2936143", "revid": "203266", "url": "https://it.wikipedia.org/wiki?curid=2936143", "title": "NorBud Productions", "text": ""}
{"id": "2936144", "revid": "1379854", "url": "https://it.wikipedia.org/wiki?curid=2936144", "title": "Anniano Falisco", "text": "Biografia.\nDi lui abbiamo testimonianza nelle \"Noctes Atticae\" di Gellio. Da tale fonte risulta che possedeva un fondo nel territorio falisco (in Etruria), dove amava trascorrere le cene in dotte conversazioni con gli invitati. Fine conoscitore di letteratura arcaica, nutriva un notevole interesse anche per Virgilio. Sappiamo da Ausonio che pubblic\u00f2 una raccolta di poesie intitolata \"Fescennini\" (di cui \u00e8 difficile ipotizzare i contenuti) e da Terenzio Mauro conosciamo i \"Carmina Falisca\", composti nel verso \"falisco\" (tre dattili e un giambo), metro forse inventato dal poeta o pi\u00f9 probabilmente da lui usato e che in seguito fu adoperato anche da Boezio. Quella di Anniano Falisco \u00e8 poesia leggera, di argomento campestre, di cui rimane qualche frammento."}
{"id": "2936145", "revid": "203266", "url": "https://it.wikipedia.org/wiki?curid=2936145", "title": "Embassy Television", "text": ""}
{"id": "2936146", "revid": "838137", "url": "https://it.wikipedia.org/wiki?curid=2936146", "title": "DFS Classic 1998 - Doppio", "text": "Il doppio del DFS Classic 1998 \u00e8 stato un torneo di tennis facente parte del WTA Tour 1998.\nKatrina Adams e Larisa Neiland erano le detentrici del titolo, ma quest'anno non hanno partecipato.\nEls Callens e Julie Halard-Decugis hanno battuto in finale 2\u20136, 6\u20134, 6\u20134 Lisa Raymond e Rennae Stubbs.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2936154", "revid": "503613", "url": "https://it.wikipedia.org/wiki?curid=2936154", "title": "Tenebra di luce", "text": "Tenebra di luce (\"Gravelight\", 1997) \u00e8 un romanzo dell'autrice statunitense Marion Zimmer Bradley, pubblicato in Italia da TEA nel 1999. \n\u00c8 il seguito di \"Spirito di luce\" e \"Magia di luce\" e d\u00e0 vita al \"Ciclo delle avventure nel paranormale\", serie che riprende una vecchia passione dell'autrice: i romanzi con forti accenti di occultismo ed elementi inerenti ai generi gotico e paranormale. \nTrama.\nRegione desertica degli Appalachi. Giorni nostri. Sulle vecchie rovine di un sanatorio perduto in questa zona senza tempo degli Stati Uniti, un territorio che sembra sospeso oltre il tempo e lo spazio, si incrociano i destini di tre personaggi molto diversi fra loro: il giovane, ricco e alcolizzato, Wycherly Musgrave; la promettente attrice Sinah Dellon, assorbita in un circolo di potere telepatico che le crea problemi; e la tormentata Verity Jourdemayne... Tutti e tre convocati presso le rovine del vecchio sanatorio Wildwood da una forza senza tempo che \u00e8 in cerca di sacrifici."}
{"id": "2936159", "revid": "729019", "url": "https://it.wikipedia.org/wiki?curid=2936159", "title": "Bottiglia di Van Dorn", "text": "La bottiglia di Van Dorn o bottiglia Van Dorn o bottiglia orizzontale tipo Van Dorn \u00e8 un contenitore in materiale plastico con chiusura a distanza usato nel campionamento di acqua subsuperficiale o in profondit\u00e0.\n\u00c8 simile ad una bottiglia di Niskin ma montata orizzontalmente, per campionare l'acqua in prossimit\u00e0 del fondale o in zone di corrente.\nAnche in questa bottiglia, come in quella di Niskin, le estremit\u00e0 sono aperte e vengono chiuse da un \"messaggero\" (contrappeso)."}
{"id": "2936162", "revid": "1546219", "url": "https://it.wikipedia.org/wiki?curid=2936162", "title": "Milwaukee Bucks 2009-2010", "text": "La stagione 2009-10 dei Milwaukee Bucks fu la 42\u00aa nella NBA per la franchigia.\nI Milwaukee Bucks arrivarono secondi nella \"Central Division\" della \"Eastern Conference\" con un record di 46-36. Nei play-off persero al primo turno con gli Atlanta Hawks (4-3)."}
{"id": "2936163", "revid": "219355", "url": "https://it.wikipedia.org/wiki?curid=2936163", "title": "Bottiglia Van Dorn", "text": ""}
{"id": "2936164", "revid": "219355", "url": "https://it.wikipedia.org/wiki?curid=2936164", "title": "Bottiglia orizzontale tipo Van Dorn", "text": ""}
{"id": "2936168", "revid": "767487", "url": "https://it.wikipedia.org/wiki?curid=2936168", "title": "Stanotte e ogni notte", "text": "Stanotte e ogni notte (\"Tonight and Every Night\") \u00e8 un film del 1945 diretto da Victor Saville.\nTrama.\nLondra, seconda guerra mondiale. Sotto i bombardamenti che dilaniano la citt\u00e0, nasce l'amore fra una ballerina e un ufficiale dell'esercito. Nonostante l'opposizione del padre del ragazzo alla fine riusciranno a sposarsi.\nNote.\nLa Hayworth nei numeri cantati \u00e8 stata doppiata."}
{"id": "2936170", "revid": "767487", "url": "https://it.wikipedia.org/wiki?curid=2936170", "title": "Slieve Mish", "text": "La Slieve Mish (in gaelico \"Sliabh Mis\") \u00e8 una catena montuosa irlandese, situata nella contea di Kerry, che a sua volta fa parte della provincia del Munster. Le montagne si affacciano a Nord sulla baia di Tralee e su quella di Dingle a Sud e occupano un'area di 19\u00a0km in longitudine. Si originano nell'entroterra attorno a Tralee e proseguono fino al centro della penisola di Dingle, dove digradano in colline e piccole valli fluviali che le separano dalle Montagne centrali della penisola di Dingle, che invece si estendono a Ovest fino a lambire l'Oceano atlantico. La catena risulta essere piuttosto schiacciata dal momento che, in latitudine, si estende per soli 7\u00a0km. Le montagne sono costituite prevalentemente da pietra arenaria, modellata dall'azione dei ghiacciai, che hanno lasciato valli a forma di U e circhi glaciali. Le montagne comprendono un buon numero di cime relativamente elevate come: Baurtregaum (Barr Tr\u00ed gCom), la pi\u00f9 alta vetta della zona e Caherconree (Cathair Conraoi).\n\"Sliabh Mis\" \u00e8 il nome di una principessa della mitologia celtica, famosa per la sua indescrivibile crudelt\u00e0."}
{"id": "2936171", "revid": "465169", "url": "https://it.wikipedia.org/wiki?curid=2936171", "title": "La mia citt\u00e0 EP Vol.2", "text": "La mia citt\u00e0 EP Vol 2 \u00e8 il terzo EP pubblicato da Daniele Vit."}
{"id": "2936173", "revid": "212348", "url": "https://it.wikipedia.org/wiki?curid=2936173", "title": "Oklahoma City Thunder 2009-2010", "text": "La stagione 2009-10 degli Oklahoma City Thunder fu la 43\u00aa nella NBA per la franchigia e la seconda a Oklahoma City.\nGli Oklahoma City Thunder arrivarono terzi nella \"Northwest Division\" della \"Western Conference\" con un record di 50-32. Nei play-off persero al primo turno con i Los Angeles Lakers (4-2)."}
{"id": "2936177", "revid": "287204", "url": "https://it.wikipedia.org/wiki?curid=2936177", "title": "Denver Nuggets 2009-2010", "text": "La stagione 2009-10 dei Denver Nuggets fu la 34\u00aa nella NBA per la franchigia.\nI Denver Nuggets vinsero la \"Northwest Division\" della \"Western Conference\" con un record di 53-29. Nei play-off persero al primo turno con gli Utah Jazz (4-2)."}
{"id": "2936183", "revid": "767487", "url": "https://it.wikipedia.org/wiki?curid=2936183", "title": "Reeker - Tra la vita e la morte", "text": "Reeker - Tra la vita e la morte (\"Reeker\") \u00e8 un film del 2005 diretto dal regista Dave Payne.\n\u00c8 uscito negli Stati Uniti il 13 marzo 2005 ed in Italia il 5 settembre 2008. Il film possiede caratteristiche peculiari dello slasher con numerose scene di violenza e sangue.\nIl titolo italiano del film si riferisce alla condizione in cui si trovano alcuni personaggi che, dopo aver inalato un non precisato odore raggiungono uno stato che \u00e8 appunto \"tra la vita e la morte\".\nTrama.\nUna donna insieme a suo figlio e suo marito, viaggia in auto fino ad investire un daino. Quando i tre scendono per verificare i danni subiti dalla macchina notano che il loro cane \u00e8 completamente ricoperto di sangue. Dopodich\u00e9 il marito, appare alla moglie improvvisamente mutilato e la donna incomincia ad urlare.\nTrip compra un pacchetto di ecstasy da Radford, ma appena quest'ultimo va in un'altra stanza, il ragazzo ne approfitta per rubare l'intera busta di droga senza farsi scoprire dal fornitore, di cui gravano tantissime dicerie. Subito dopo si reca da quattro suoi amici per un viaggio nell'Area 51.\nI cinque giovani si recano in automobile ad un rave party, Durante il viaggio Trip ammette di avere tantissima ecstasy. Gretchen sapendo che potrebbero andare in guai seri, decide di tornare indietro e lasciare il ragazzo, ma a causa di un guasto del mezzo sono costretti a fermarsi ad una stazione di servizio con un hotel in mezzo al deserto. L\u00ec scoprono che l'intera stazione appare vuota e tutte le comunicazioni radio e telefoniche sono impossibili. Comprendono cos\u00ec di dover passare l\u00ec la notte, aiutando il loro compagno cieco Jack. Intanto Radford grazie alla webcam installata sul PC capisce che \u00e8 stato l'amico a rubare la droga e lo chiama dicendogli di vedersi tra due ore all'area 51. Non presentatosi all'appuntamento Radford arriva alla tavola calda dove cerca di raggiungere Trip in fuga per oltre un miglio, non riuscendoci. Trip verr\u00e0 poi riportato alla tavola calda da Henry, un uomo anziano con vuoti di memoria in cerca della moglie scomparsa.\nJake senza accorgersene trova il corpo della donna all'inizio del film, intenta a scrivere su un mobile \"dite a mio figlio che gli voglio bene\". Nelson e Cookie (dopo aver rubato un po' di ecstasy da Trip) hanno un rapporto sessuale, ma inconsapevolmente vengono osservati da Radford. Trip trova un uomo nel secchio dell'immondizia. Lo stesso presente all'inizio della storia. L'uomo \u00e8 pesantemente mutilato, ma nonostante ci\u00f2 ancora vivo.\nMolto presto con l'arrivo della notte iniziano ad avvenire strani eventi, come la comparsa occasionale di ombre, la percezione di rumori e odori di carne decomposta. Uno dei ragazzi (Trip), allontanatosi un po', si accorge della presenza di altri corpi mutilati ancora vivi e di altre persone che presentano comportamenti assurdi. Le successive vicissitudini degli studenti evolvono in una spirale sempre pi\u00f9 violenta di avvenimenti macabri e inspiegabili. Dopo le morti violente di tre dei ragazzi Jack e Gretchen, gli ultimi due superstiti, si ritrovano ad avere a che fare con un essere incappucciato e apparentemente immortale, la cui presenza \u00e8 sempre anticipata da un odore acre, che tenta di ucciderli. Tentano di fuggire con un'auto, ma l'essere li insegue aggrappandosi al tettuccio del veicolo.\nDopo una lotta senza tregua i due riescono a scappare rubando la benzina dall'auto di Henry e facendo partire la propria automobile. Jack per un secondo riesce anche a vedere gli occhi Gretchen grazie a un colpo ricevuto alla nuca, ma per i due ragazzi la lotta non \u00e8 ancora finita. La presenza oscura, che sembra essere la morte in persona, li attacca facendo sbandare l'auto. La presenza scompare e al suo posto compare Radford. Gretchel gli domanda il motivo per quale non ha prestato aiuto durante la lotta contro la presenza misteriosa. Il ragazzo gli risponde che si sbaglia e che non ha fatto altro che aiutarli. Qui viene svelata la verit\u00e0 su tutto quello che \u00e8 successo finora: quando i ragazzi stavano portando Trip indietro hanno avuto un incidente con l'auto di Henry, che aveva avuto un attacco cardiaco. Tutto quello che i ragazzi hanno vissuto era dovuto a un odore che appunto viene definito \"tra la vita e la morte\" perch\u00e9 condiziona la percezione della realt\u00e0 di chi l'annusa. Lo stesso vale per la famiglia che \u00e8 comparsa all'inizio.\nIl film si conclude con Gretchel e Jack, il quale parlando non ricordano pi\u00f9 niente dell'incidente, se non l'impatto. All'improvviso il ragazzo dice di ricordarsi dei suoi occhi castani.\nProduzione.\nIl film \u00e8 stato girato a Los Angeles, in California.\nSequel.\nIl film ha avuto un sequel, diretto sempre dallo stesso regista Dave Payne uscito nel 2008: "}
{"id": "2936184", "revid": "923674", "url": "https://it.wikipedia.org/wiki?curid=2936184", "title": "Roberto Salemi", "text": "Biografia.\nInizia la sua formazione teatrale nel 1992 presso la \"Scuola di Teatro Giusto Monaco\" dell'Istituto Nazionale del Dramma Antico (I.N.D.A.) di Siracusa dove si diploma nel 1994. Nello stesso anno si trasferisce a Roma per approfondire i suoi studi presso l\"'Accademia Nazionale d'Arte Drammatica\" \"Silvio D'Amico\" dove si diploma nel 1998. Dal 1994 ad oggi ha collaborato con numerosi attori e registi teatrali, cinematografici e televisivi quali Jerome Savary, Marco Baliani, Irene Papas, Ugo Gregoretti, Massimo Foschi, Egisto Marcucci, Pierpaolo Sepe, Marco Bellocchio, Giuseppe Tornatore, Beppe Cino, Beniamino Catena, Giorgio Barberio Corsetti, Massimo Castri. Sotto la guida di quest'ultimo maestro, nel 2003, entra a far parte di una compagnia teatrale con la quale lavora continuativamente fino al 2008. Nel corso della sua carriera ha recitato in spettacoli di giro prodotti da diversi Teatri Stabili d'Italia come il Teatro di Roma, L'Emilia Romagna Teatro, o anche produttori privati come Gli Ipocriti di Napoli. Affianca alla sua attivit\u00e0 teatrale esperienze anche in ambito cinematografico e televisivo. Nel 2009 si laurea in Lettere Antiche presso la Facolt\u00e0 di Lettere e Filosofia dell'Universit\u00e0 La Sapienza di Roma.\nHa raggiunto grande visibilit\u00e0 interpretando il ruolo del poliziotto Benito Caputo in Squadra antimafia - Palermo oggi, serie TV alla quale prende parte dalla seconda stagione.\nPrima per\u00f2 era comparso anche ne I liceali, in Distretto di polizia e soprattutto nel film Baar\u00eca.\nA completamento del suo impegno e della sua passione per il teatro e per la recitazione, negli anni si \u00e8 dedicato parallelamente anche alla scrittura teatrale, alla messa in scena di alcune opere originali, e all'insegnamento."}
{"id": "2936186", "revid": "287204", "url": "https://it.wikipedia.org/wiki?curid=2936186", "title": "Aeroporto di Bacau", "text": ""}
{"id": "2936195", "revid": "253269", "url": "https://it.wikipedia.org/wiki?curid=2936195", "title": "Victor Saville", "text": "Era zio dei registi Ralph Thomas e Jeremy Thomas.\nBiografia.\nInizi\u00f2 la sua carriera alla fine degli anni venti in Gran Bretagna. Regista di numerosi musical, si attribu\u00ec il merito di aver inventato il \"playback\", cui dovette fare ricorso nel film \"Sunshine Susie\" per le difficolt\u00e0 di usare il sonoro, allora ancora agli albori, in un film musicale. \nNella prima met\u00e0 degli anni trenta diresse diversi film con protagonista Jessie Matthews, una cantante di rivista che divenne nota grazie al sodalizio con il regista. La collaborazione si interruppe quando, verso la fine degli anni '30, Saville si trasfer\u00ec in America. \nLe sue opere hollywoodiane sono di medio livello, ma lo si ricorda soprattutto per aver prodotto il film \"Addio, Mr. Chips!\" (1939), che all'epoca ebbe un enorme successo ed ottenne anche un Premio Oscar (miglior attore a Robert Donat) ed una candidatura come miglior film alla MGM."}
{"id": "2936196", "revid": "1543377", "url": "https://it.wikipedia.org/wiki?curid=2936196", "title": "Ordina Open 1998", "text": "L'Ordina Open 1998 \u00e8 stato un torneo di tennis giocato sull'erba. \u00c8 stata la 9\u00aa edizione dell'Ordina Open, che fa parte della categoria International Series nell'ambito dell'ATP Tour 1998, e della Tier III nell'ambito del WTA Tour 1998. Sia il torneo maschile che quello femminile si sono giocati al Autotron park di Rosmalen, vicino 's-Hertogenbosch nei Paesi Bassi, dal 15 al 21 giugno 1998.\nCampioni.\nSingolare maschile.\n Patrick Rafter ha battuto in finale Martin Damm 7\u20136 (7\u20132), 6\u20132\nSingolare femminile.\n Julie Halard-Decugis ha battuto in finale Miriam Oremans 6\u20133, 6\u20134\nDoppio maschile.\n Guillaume Raoux / Jan Siemerink hanno battuto in finale Joshua Eagle / Andrew Florent 7\u20136 (7\u20135), 6\u20132\nDoppio femminile.\n Sabine Appelmans / Miriam Oremans hanno battuto in finale C\u0103t\u0103lina Cristea / Eva Melicharov\u00e1 6\u20137, 7\u20136, 7\u20136"}
{"id": "2936197", "revid": "125689344", "url": "https://it.wikipedia.org/wiki?curid=2936197", "title": "Faverzano", "text": "Faverzano (Faers\u00e0 in dialetto bresciano) \u00e8 una frazione del comune di Offlaga, in provincia di Brescia. \u00c8 stato comune autonomo fino al 1928.\nToponimo.\nSecondo il Mazza (1986), il termine deriverebbe dal nome personale romano \"Fabricius\" per cui doveva esistere un \"fundus fabricianus\".\nStoria.\nFino a met\u00e0 del Quattrocento fu feudo della famiglia Gambara. Tuttavia gi\u00e0 l'Estimo Visconteo del 1385 definisce Faverzano comune autonomo appartenente alla quadra di Quinzano. All'interno di questa quadra fu mantenuto dopo il passaggio dell'istituzione municipale alla Repubblica di Venezia.\nSecondo il \"Catastico Bresciano\" di Giovanni da Lezze (1610) il comune era retto in Vicinia la quale eleggeva \"sindici\", \"massaro\" e \"console\".\nNel 1797, dopo l'istituzione della Repubblica bresciana, il comune fu inserito nel \"Cantone del Basso Oglio\". Dopo la confluenza dell'effimera repubblica nel Dipartimento del Mella di quella Cisalpina fu inserito nel \"Distretto dello Strone\".\nDopo la breve parentesi dell'occupazione austro-russa (1798-1799) e il riassetto della seconda repubblica cisalpina (1801), Faverzano fu inserito nel \"Distretto III di Verola Alghisi\" del dipartimento del Mella. In tale istituzione rimase dopo la trasformazione della Cisalpina nella napoleonica Repubblica Italiana . A seguito della ristrutturazione degli enti locali operata con l'istituzione del Regno d'Italia (giugno 1805), fu classificato nella terza classe e fu assegnato al \"Cantone I di Verolanuova\" del \"Distretto III di Verolanuova\".\nIl 1\u00ba gennaio 1810 la municipalit\u00e0 fu soppressa e il territorio fu assegnato al comune di Cadignano.\nNel 1816, riottenuta l'autonomia municipale con il passaggio del bresciano all'asburgico Regno Lombardo-Veneto fu inserito nel \"Distretto XI (poi XII) di Verolanuova\" della provincia di Brescia.\nNel 1859, a seguito del passaggio delle province lombarde al Regno di Sardegna (dal 1861 Regno d'Italia), il comune fu assegnato al \"mandamento I di Verolanuova\" a sua volta appartenente al circondario VI della nuova provincia di Brescia.\nA partire dal 1926 fu retto da un Podest\u00e0. Due anni dopo a seguito del Regio Decreto 12 gennaio 1928, n. 64, fu soppresso e il suo territorio, unitamente a quello di Cignano fu aggregato al comune di Offlaga."}
{"id": "2936202", "revid": "1305772", "url": "https://it.wikipedia.org/wiki?curid=2936202", "title": "Elena Freda", "text": "Biografia.\nFormazione.\nFiglia di Pasquale e di Crescenza Teresa Pedicino, si laure\u00f2 in matematica all'Universit\u00e0 di Roma nel 1912. Allieva di Guido Castelnuovo si mosse inizialmente negli ambiti di ricerca della scuola geometrica del suo maestro: nel 1913 pubblica un lavoro sui \"Problemi di geometria piana non euclidea\" (in Giorn. di matematiche di Battaglini, s. 23, II [1913], pp.\u00a0343\u2013365). Proseguiva intanto gli studi conseguendo nel 1915 la laurea in fisica con Orso Mario Corbino.\nInteressi di studio e carriera accademica.\nQuesto percorso coincise con lo spostamento dei suoi interessi, dall'iniziali ambito geometrico della scuola di Castelnuovo, verso i campi dell'analisi funzionale e della fisica matematica, ma anche della fisica sperimentale, sulla scia di Corbino, con lavori che mostrano la sua capacit\u00e0 di integrare lavori sperimentali sull'elettromagnetismo nel pi\u00f9 ampio contesto analitico.\nConseguita la libera docenza in fisica matematica nel 1918, insegn\u00f2 quasi sempre a Roma, fino al pensionamento nel 1959, eccetto una parentesi nell'anno accademico 1923-1924, quando ricopr\u00ec il l'incarico di fisica matematica e meccanica razionale all'Universit\u00e0 di Messina. A Roma tenne vari corsi di analisi funzionale e fisica matematica: equazioni integrali e loro applicazioni; equilibrio e movimento dei corpi elastici; onde elettromagnetiche; teoria della relativit\u00e0 e meccanica quantistica.\nPubblicazioni.\nTra le sue pubblicazioni, degna di nota \u00e8 una monografia pubblicata in Francia nel 1937, in francese e con prefazione di Vito Volterra, \"M\u00e9thode des caract\u00e9ristiques pour l'int\u00e9gration des \u00e9quations aux d\u00e9riv\u00e9es partielles lin\u00e9aires hyperboliques\" (Parigi, 1937), vertente sui metodi di integrazione delle equazioni alle derivate parziali del secondo ordine di tipo iperbolico, che raccoglieva i contenuti di un suo corso."}
{"id": "2936203", "revid": "1442080", "url": "https://it.wikipedia.org/wiki?curid=2936203", "title": "Ordina Open 1998 - Singolare femminile", "text": "Il singolare dell'Ordina Open 1998 \u00e8 stato un torneo di tennis facente parte del WTA Tour 1998.\nRuxandra Dragomir era la detentrice del titolo, ma ha perso nel 1\u00ba turno contro Julie Halard-Decugis.\nJulie Halard-Decugis ha battuto in finale 6\u20133, 6\u20134 Miriam Oremans.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2936206", "revid": "838137", "url": "https://it.wikipedia.org/wiki?curid=2936206", "title": "Ordina Open 1998 - Doppio femminile", "text": "Il doppio femminile dell'Ordina Open 1998 \u00e8 stato un torneo di tennis facente parte del WTA Tour 1998.\nEva Melicharov\u00e1 e Helena Vildov\u00e1 erano le detentrici del titolo, ma hanno partecipato con partner differenti, la Melicharova con C\u0103t\u0103lina Cristea e la Vildova con Karina Hab\u0161udov\u00e1.\nLa Hab\u0161udov\u00e1 e la Vildova hanno perso nel 1\u00ba turno contro Amanda Coetzer e Sandrine Testud.\nLa Cristea e la Melicharova hanno perso in finale contro 6\u20137, 7\u20136, 7\u20136 Sabine Appelmans e Miriam Oremans."}
{"id": "2936209", "revid": "104458", "url": "https://it.wikipedia.org/wiki?curid=2936209", "title": "Jason Lamy Chappuis", "text": ""}
{"id": "2936210", "revid": "2056951", "url": "https://it.wikipedia.org/wiki?curid=2936210", "title": "Formule di Borda", "text": "Le Formule o Relazioni di Borda permettono di risolvere il triangolo di posizione nelle applicazioni di astronomia nautica (navigazione astronomica).\nFacendo riferimento al cerchio d'altezza, sono date le formule per ricavare l'angolo al polo P e l'angolo zenitale Z.\nFormule per calcolare l'angolo al polo P:\nformula_1\nformula_2\nformula_3\ndove \nformula_4\nFormule per calcolare l'angolo azimutale Z:\nformula_5\nformula_6\nformula_7\ndove \nformula_4\nLe formule per calcolare l'angolo \"parallattico\" A non sono date perch\u00e9 il calcolo non ha interesse pratico. \nNote.\nLe formule sono tutte riportate in forma \"logaritmica\", forma in cui le funzioni trigonometriche compaiono sempre e solo moltiplicate fra loro; ci\u00f2 semplifica i calcoli perch\u00e9 permette di passare ai logaritmi di tali funzioni e sommare i risultati ottenuti (ricordando infatti che a*b = log(a)+log(b)).\nQuesto modo \u00e8 il pi\u00f9 semplice quando si devono eseguire tutti i calcoli a mano, utilizzando soltanto le tavole dei logaritmi e le tavole delle funzioni trigonometriche."}
{"id": "2936215", "revid": "729019", "url": "https://it.wikipedia.org/wiki?curid=2936215", "title": "Niceforo Melisseno", "text": "Biografia.\nNiceforo Melisseno proveniva da parte di madre (da cui prende il patronimico), da un patrizio bizantino dell'VIII secolo, Michele, che fu al servizio dell'imperatore bizantino Costantino V Copronimo (741-775), con il titolo di \"syngambros\". Michele fu padre del patriarca di Costantinopoli Teodoro Cassitera (815-821). Niceforo prima del 1080 spos\u00f2 Eudocia Comnena, sorella del famoso generale bizantino Alessio Comneno.\nNiceforo Melisseno fece carriera militare divenendo un generale; sotto il regno dell'imperatore Niceforo III Botaniate (1078-1081), era il pi\u00f9 importante generale dell'Asia bizantina. Nella primavera del 1080 Melisseno a Nicea si ribell\u00f2 contro l'imperatore Niceforo III, nominandosi imperatore. Melisseno per conquistare il trono si alle\u00f2 con il sultano turco selgiuchide Suleyman ibn Qutulmish (1077-1086), che nel 1077 aveva fondato il sultanato di Rum nei territori da poco persi dall'impero bizantino in Asia Minore. Melisseno, grazie all'alleanza con Suleyman prese la Bitinia senza combattere, visto che la guarnigione della regione era composta da mercenari Turchi Selgiuchidi; questi, quando videro Suleyman, lo accolsero festosamente insieme a Niceforo. Melisseno non riusc\u00ec a strappare Costantinopoli a Niceforo III, Solimano lo trad\u00ec e non riconsegn\u00f2 le citt\u00e0 bizantine a Melisseno, stabilendo la capitale del sultanato a Nicea. Niceforo III affid\u00f2 un esercito ad Alessio per sopprimere la rivolta di suo cognato, ma si ammutin\u00f2 e si autoproclam\u00f2 anch'egli imperatore. Melisseno invi\u00f2 un'ambasceria ad Alessio proponendogli un'alleanza, che prevedeva la divisione dell'impero tra loro due: a Melisseno sarebbe andata la parte asiatica dell'impero, mentre la parte europea ad Alessio; ma quest'ultimo non accett\u00f2 e fece una controproposta, quando sarebbe diventato imperatore gli avrebbe dato il titolo di cesare in cambio della sua fedelt\u00e0, Niceforo accett\u00f2.\nIl 4 aprile 1081 Alessio divenne imperatore (1081-1118), come promesso nomin\u00f2 Niceforo cesare, ma il titolo perse di valore in quanto Alessio cre\u00f2 il titolo di sebastocratore per il fratello Isacco Comneno, il nuovo titolo sostituiva le funzioni del cesare, quest'ultimo titolo rappresenter\u00e0 da ora in poi solo un alto riconoscimento. Il 18 ottobre 1081 Niceforo prese parte alla battaglia di Durazzo contro i Normanni, che avevano invaso i Balcani minacciando di porre fine all'impero bizantino. Alessio affid\u00f2 a Niceforo l'ala destra dello schieramento; la battaglia vide la sconfitta dei Bizantini e la morte sul campo di Niceforo."}
{"id": "2936216", "revid": "767487", "url": "https://it.wikipedia.org/wiki?curid=2936216", "title": "Calocybe fallax", "text": "Calocybe fallax (Sacc.) Redhead &amp; Singer, \"Mycotaxon\" 6(3): 501 (1978) \u00e8 un fungo basidiomicete.\nDescrizione.\nCappello.\nFino a 4\u00a0cm di diametro, prima conico-convesso, poi pi\u00f9 aperto, a volte con umbone centrale\nLamelle.\nFitte, arcuate, annesse o leggermente decorrenti per un dentino, color giallo oro o giallo vivo.\nGambo.\nLungo fino a 5\u00a0cm, cilindrico, non regolare, a volte ricurvo, tenace, fibrilloso, giallastro, pi\u00f9 chiaro del cappello.\nCarne.\nGialla con sapore leggermente amaro e odore lievemente fruttato.\nDistribuzione e habitat.\nCresce in boschi di latifoglie e aghifoglie.\nCommestibilit\u00e0.\nNon commestibile."}
{"id": "2936217", "revid": "767487", "url": "https://it.wikipedia.org/wiki?curid=2936217", "title": "Prague Open 1998", "text": "Il Prague Open 1998 \u00e8 stato un torneo di tennis giocato sulla terra battuta. \n\u00c8 stata la 7\u00aa edizione del torneo, che fa parte della categoria Tier III nell'ambito del WTA Tour 1998 e della categoria ATP Challenger Series nell'ambito dell'ATP Challenger Series 1998.\nIl torneo maschile \u00e8 giocato dal 20 al 26 aprile, quello femminile dal 6 al 12 luglio 1998 a Praga in Repubblica Ceca.\nVincitori.\nSingolare maschile.\n Michal Tabara ha battuto in finale Wolfgang Schranz 6-2, 6-1\nSingolare.\n Jana Novotn\u00e1 ha battuto in finale Sandrine Testud 6\u20133, 6\u20130\nDoppio.\n Joan Balcells / Nenad Zimonji\u0107 hanno battuto in finale Ji\u0159\u00ed Nov\u00e1k / Radek \u0160t\u011bp\u00e1nek 7-6, 7-6\nDoppio.\n Silvia Farina / Karina Hab\u0161udov\u00e1 hanno battuto in finale Kv\u011bta Hrdli\u010dkov\u00e1 / Michaela Pa\u0161tikov\u00e1 2\u20136, 6\u20131, 6\u20132"}
{"id": "2936219", "revid": "136801", "url": "https://it.wikipedia.org/wiki?curid=2936219", "title": "Prague Open", "text": ""}
{"id": "2936224", "revid": "824274", "url": "https://it.wikipedia.org/wiki?curid=2936224", "title": "Prague Open 1998 - Singolare femminile", "text": "Il singolare del Prague Open 1998 \u00e8 stato un torneo di tennis facente parte del WTA Tour 1998.\nJoannette Kruger era la detentrice del titolo, ma ha perso nel 1\u00ba turno contro Virginia Ruano Pascual.\nJana Novotn\u00e1 ha battuto in finale 6\u20133, 6\u20130 Sandrine Testud."}
{"id": "2936226", "revid": "767487", "url": "https://it.wikipedia.org/wiki?curid=2936226", "title": "Mammuthus trogontherii", "text": "Il mammut delle steppe (\"Mammuthus trogontherii\" Pohlig, 1888) \u00e8 una specie estinta di elefante, diffuso in gran parte del nord dell'Eurasia durante il Pleistocene medio, ovvero tra i 600.000 - 370.000 anni fa.\nEvoluzione.\nCirca 700.000 anni fa, il clima del pianeta peggior\u00f2 sensibilmente e le pianure e le savane di Europa, Asia e Nordamerica nelle quali viveva il Mammuthus meridionalis, divennero gradualmente steppe freddissime: le c.d. \"steppa dei mammut\". All'inizio del Pleistocene, probabilmente in Siberia, comparve il mammut delle steppe, una specie meglio adattata al clima pi\u00f9 freddo evolutasi dal \"mammuthus meridionalis\" che poi si estinse. Durante il Pleistocene medio il mammut delle steppe aveva ormai completamente sostituito il \"mammuthus meridionalis\" occupando gran parte del suo areale nel quale un tempo viveva. Circa 300.000 anni fa, dal mammut delle steppe ebbe origine il mammut lanoso, specie eccezionalmente adatta a fronteggiare il freddo estremo dell'Era Glaciale e che rimpiazz\u00f2 completamente il suo progenitore.\nMorfologia.\nIl mammut delle steppe poteva raggiungere un'altezza al garrese di 4,70 m: si tratta di una delle pi\u00f9 grandi specie di proboscidati mai vissute sulla Terra. I maschi possedevano lunghe zanne ricurve a spirale lunghe quasi 5 metri, mentre quelle delle femmine erano meno massicce e solo leggermente curvate.\nRitrovamenti fossili.\nSono state ritrovate diverse zanne fossili, ma gli scheletri completi di questa specie sono rari. Lo scheletro pi\u00f9 integro mai rinvenuto \u00e8 stato rinvenuto nel 1996 a Kikinda, in Serbia. Si tratta di un esemplare femmina alto 4,7 m al garrese, con delle zanne lunghe 3,5 m; secondo le stime degli studiosi l'animale da vivo deve aver raggiunto un peso di 7 tonnellate. Per questo motivo si suppone che i maschi che vivevano nella stessa area geografica potrebbero aver raggiunto dimensioni ancora maggiori. \nUn altro scheletro di mammut delle steppe \u00e8 stato scoperto nei pressi di Norfolk, nel Regno Unito; conserva la mascella e le zanne ma \u00e8 privo della parte superiore del cranio. In Alvernia, in Francia, \u00e8 stato invece rinvenuto un cranio completo."}
{"id": "2936227", "revid": "838137", "url": "https://it.wikipedia.org/wiki?curid=2936227", "title": "Prague Open 1998 - Doppio femminile", "text": "Il doppio femminile del Prague Open 1998 \u00e8 stato un torneo di tennis facente parte del WTA Tour 1998.\nRuxandra Dragomir e Karina Hab\u0161udov\u00e1 erano le detentrici del titolo, ma hanno partecipato con partner differenti, la Dragomir con \u00c5sa Svensson e la Hab\u0161udov\u00e1 con Silvia Farina.\nLa Carlsson e la Dragomir hanno perso nel 1\u00ba turno contro C\u0103t\u0103lina Cristea e Eva Melicharov\u00e1.\nLa Farina e la Hab\u0161udov\u00e1 hanno battuto in finale 2\u20136, 6\u20131, 6\u20132 Kv\u011bta Hrdli\u010dkov\u00e1 e Michaela Pa\u0161tikov\u00e1."}
{"id": "2936229", "revid": "547034", "url": "https://it.wikipedia.org/wiki?curid=2936229", "title": "Luigi Macaluso", "text": "Sotto la sua guida il Gruppo Sowind ha rilanciato la \"maison\" di orologeria con forti investimenti nelle tecnologie e nel design. In particolare, la manifattura di La Chaux-de-Fonds, una delle ultime rimaste, possiede 110 movimenti di alta orologeria e 80 brevetti.\nBiografia.\nNel 1975, dopo essersi laureato in architettura all'Universit\u00e0 di Torino, inizia la sua lunga carriera nel mondo dell'orologeria, entrando nell'azienda distributrice italiana della SSIH, oggi Swatch Group. Nel 1982, a Torino, fonda insieme a Francesco Mantuano la \"Tradema e Accademy\", una societ\u00e0 di distribuzione di orologi in Italia che comprende i marchi Blancpain, Breitling e Hamilton, che raggiunse nel 1992 un giro d'affari di circa 60 miliardi di lire. Nel 1987 diventa agente ufficiale della Girard-Perregaux per il mercato italiano e, nel 1989, entra nel consiglio di amministrazione della Manifattura. Il 15 settembre 1992 assume la presidenza dell'attuale Gruppo Sowind.. Disegna personalmente, in collaborazione con il centro di design interno, le collezioni dei nuovi modelli, valorizzando lo stile italiano nel mondo. Unico imprenditore italiano a essere considerato tra i pi\u00f9 autorevoli nel mercato internazionale dell'alta orologeria e del lusso, nel 1998 riceve il Premio Ga\u00efa per la sezione Esprit d'Entreprise, il pi\u00f9 prestigioso riconoscimento del mondo orologiero svizzero, assegnato dal 1993 dal Mus\u00e9e International d'Horlogerie a personalit\u00e0 che con la loro attivit\u00e0 hanno fatto conoscere l'orologeria e la sua arte. \nNella primavera del 2009, dopo l'accordo strategico stretto con il Gruppo Kering, che fa capo al francese Francois-Henri Pinault, entra nel Management Committee di Gucci Group con la responsabilit\u00e0 del settore orologeria e gioielleria e nel Conseil de Surveillance di Boucheron, uno dei pi\u00f9 grandi gioiellieri del mondo. \u00c8 stato nominato per ben tre volte \u2013 nel 1999, 2001 e 2004 \u2013 presidente della Association Interprofessionelle de la Haute Horologerie (AIHH). \u00c8 stato vice presidente della Camera di Commercio Italo Svizzera a Zurigo e consigliere della Camera di Commercio di Neuch\u00e2tel. Fu uno dei tre membri fondatori della Fondazione dell'Alta Orologeria e del Salon International de la Haute Horlogerie di Ginevra, dove nel 2008 ha presentato in anteprima il \u201cConstant Escapement\u201d, un nuovo scappamento a forza costante rivoluzionario sotto il punto di vista tecnologico, del design e dei materiali utilizzati (silicio). Promotore di iniziative di formazione con le universit\u00e0 elvetiche, si \u00e8 impegnato con il Cantone di Neuch\u00e2tel in un progetto per la costituzione di nuovi corsi universitari e post-universitari per l'alta orologeria.\nCarriera automobilistica.\nNavigatore ufficiale della squadra rally Fiat, ha vinto nel 1972 il Campionato europeo rally e la Mitropa Cup in coppia con Emanuele Pinto su Fiat 124 Spider e nel 1974 il Campionato Italiano Rally insieme a Maurizio Verini su Fiat 124 Abarth. \nNel 1987 \u00e8 entrato nel Club Italia, un'associazione sportiva culturale, senza scopo di lucro, costituita per valorizzare il patrimonio storico dell'automobile classica italiana, di cui \u00e8 presidente per quasi due decenni. Nel 1997 entra a far parte della ACI-CSAI (Automobile Club d'Italia-Commissione Sportiva Automobilistica Italiana); nel 2001 \u00e8 eletto presidente e sar\u00e0 presidente onorario fino alla morte. \n\u00c8 proprio mentre si dedica a promuovere i valori culturali, sociali, estetici e storici dell\u2019automobile che riscopre e decide di restaurare vetture da rally risalenti all\u2019epoca d\u2019oro della specialit\u00e0: da qui inizia a prendere vita quella che ancora oggi \u00e8 una tra le pi\u00f9 rilevanti collezioni in questo settore.\nNel 2000 fonda una squadra che punta a competere nella Junior World Championship con i colori italiani: cos\u00ec nasce a Torino la R&amp;D Motorsport, che con Andrea Dallavilla alla guida di una Fiat Punto Rally Super 1600 arriver\u00e0 ad aggiudicarsi il titolo di vicecampione del mondo nella stagione 2001 del JWRC. Dal 2005, poi, viene eletto Presidente della Commissione Internazionale Karting, organo della Federazione Internazionale dell'Automobile (FIA), e diventa il rappresentante dell\u2019Italia nel Consiglio Mondiale della stessa.\nFondazione Gino Macaluso per l'auto storica.\nNel 2018, la famiglia di Gino Macaluso ha istituito una Fondazione che porta il suo nome.\nA questo scopo, anche grazie alla collezione che appartenne a Gino Macaluso, organizza, promuove e partecipa a manifestazioni, raduni, mostre, fiere, convegni, laboratori legati all\u2019automobile storica, all\u2019automobilismo e ai suoi protagonisti. Parallelamente, promuove studi, restauri e pubblicazioni sulle auto storiche."}
{"id": "2936233", "revid": "287204", "url": "https://it.wikipedia.org/wiki?curid=2936233", "title": "Jan Soens", "text": "Biografia.\nDopo aver appreso le basi dell'arte pittorica ad Anversa, Soens giunse a Roma verso il 1573 ove acquist\u00f2 una certa fama come paesaggista lavorando sotto la direzione di Giorgio Vasari. Dall'aprile del 1575 si port\u00f2 a Parma stipendiato dai Farnese a servizio dei quali, salvo un breve periodo, rest\u00f2 fino al 1606. Molti dei suoi lavori di decorazione nei palazzi ducali sono andati perduti a seguito di lavori di ristrutturazione. Restano invece alcune pale d'altare in chiese di Parma e Piacenza e alcune opere ad olio su tela fra le quali si ricorda il \"Battesimo di Ges\u00f9\" nella collegiata della Beata Vergine Annunciata di San Secondo Parmense.\nDi particolare rilievo la \"Resurrezione di Cristo\" (1590) per la chiesa di San Francesco del Prato, oggi nella Galleria nazionale di Parma."}
{"id": "2936236", "revid": "1543377", "url": "https://it.wikipedia.org/wiki?curid=2936236", "title": "Warsaw Open 1998", "text": "Il Warsaw Open 1998 \u00e8 stato un torneo di tennis che si \u00e8 giocato sulla terra rossa. \nIl torneo faceva parte del circuito Tier III nell'ambito del WTA Tour 1998. \nSi \u00e8 giocato a Varsavia in Polonia, dal 13 al 19 luglio 1998.\nCampionesse.\nSingolare.\n Conchita Mart\u00ednez ha battuto in finale Silvia Farina 6\u20130, 6\u20133\nDoppio.\n Karina Hab\u0161udov\u00e1 / Olga Lugina hanno battuto in finale Liezel Horn / Karin Kschwendt 7\u20136, 7\u20135"}
{"id": "2936241", "revid": "117271", "url": "https://it.wikipedia.org/wiki?curid=2936241", "title": "Agaricus fallax", "text": ""}
{"id": "2936244", "revid": "117271", "url": "https://it.wikipedia.org/wiki?curid=2936244", "title": "Calocybe naucoria", "text": ""}
{"id": "2936246", "revid": "117271", "url": "https://it.wikipedia.org/wiki?curid=2936246", "title": "Lyophyllum fallax", "text": ""}
{"id": "2936247", "revid": "117271", "url": "https://it.wikipedia.org/wiki?curid=2936247", "title": "Melanoleuca naucoria", "text": ""}
{"id": "2936248", "revid": "117271", "url": "https://it.wikipedia.org/wiki?curid=2936248", "title": "Rugosomyces fallax", "text": ""}
{"id": "2936249", "revid": "117271", "url": "https://it.wikipedia.org/wiki?curid=2936249", "title": "Tricholoma fallax", "text": ""}
{"id": "2936250", "revid": "1442080", "url": "https://it.wikipedia.org/wiki?curid=2936250", "title": "Warsaw Open 1998 - Singolare", "text": "Il singolare del Warsaw Open 1998 \u00e8 stato un torneo di tennis facente parte del WTA Tour 1998.\nBarbara Paulus era la detentrice del titolo, ma ha perso nel 2\u00ba turno contro Andrea Glass.\nConchita Mart\u00ednez ha battuto in finale 6\u20130, 6\u20133 Silvia Farina.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2936251", "revid": "117271", "url": "https://it.wikipedia.org/wiki?curid=2936251", "title": "Tricholoma naucoria", "text": ""}
{"id": "2936253", "revid": "1782831", "url": "https://it.wikipedia.org/wiki?curid=2936253", "title": "Personaggi di Greek - La confraternita", "text": "Questa voce contiene un elenco dei personaggi presenti nella serie televisiva \"Greek - La confraternita\".\nPrincipali.\nCasey Cartwright.\nCasey Cartwright (Spencer Grammer) \u00e8 la protagonista femminile e aspira a diventare il prossimo presidente delle ZBZ, inizialmente infastidita e imbarazzata dalla presenza del fratello Rusty (di cui non aveva mai rivelato l'esistenza prima del suo arrivo alla Cyprus) col passare del tempo gli si avviciner\u00e0 sempre di pi\u00f9 grazie alle esperienze affrontate insieme. Durante la sua presidenza, Casey diventa pi\u00f9 altruista e indipendente. Comincia anche a concentrarsi maggiormente sul suo futuro accademico e aspira di intraprendere una carriera nella politica. Casey \u00e8 stata al centro di alcuni triangoli amorosi nel corso della serie, il principale quello con Cappie ed Evan. Pur negandolo Casey prova dei forti sentimenti per Cappie, anche se non \u00e8 a suo parere quello giusto per lei, non pu\u00f2 fare a meno di tornare con lui. Casey decider\u00e0 di iscriversi alla facolt\u00e0 di legge alla Cyprus, inoltre lei e Cappie ritorneranno insieme, dopo che lui le dimostra di essere maturato, purtroppo la sua carriera da aspirante avvocato viene stroncata nell'ultimo episodio quando si rifiuta di rappresentare l'istituzione che vuole distruggere la sede della confratenrita del fratello, la Kappa Tau. Casey pur non sapendo quello che vuole fare della sua vita, \u00e8 ugualmente felice perch\u00e9 alla fine lascia l'universit\u00e0 insieme al suo amato Cappie\nRusty Cartwright.\nRussel \"Rusty\" Allen Cartwright (Jacob Zachar) \u00e8 il protagonista maschile e fratello minore di Casey. Inizia il suo anno da matricola cercando di divertirsi e di lasciarsi alle spalle la reputazione di nerd del liceo. Perci\u00f2 decide di unirsi ad una confraternita e, dopo aver ricevuto un'offerta sia dall'Omega Chi che dalla Kappa Tau, decide di unirsi a quest'ultima dove gli viene dato il soprannome di \"Sputo\". \nNel corso della serie Rusty perde progressivamente un poco della sua ingenuit\u00e0 e della goffaggine, rimanendo sempre leale e onesto, guadagnandosi il rispetto di Casey. Nonostante la rivalit\u00e0 tra le loro case, Rusty mantiene l'amicizia con Calvin. \nAnche se non ha avuto tutte le storie di Cappie, Rusty ha avuto la sua giusta quota di romanticismo, con una buona dose di sfortuna; Infatti durante la prima stagione ha una breve relazione con la matricola delle ZBZ Jan K, che poi si scopre essere una giornalista infiltrata nella confraternita mentre in seguito si innamorer\u00e0 prima della ragazza del suo \"fratello minore\" alla confraternita e poi di una compagna di corso che cercher\u00e0 di sabotare il suo progetto di ricerca, per poi innamorarsi ed iniziare una relazione con Ashley. Nel finale della serie la sede dei Kappa Tau viene distrutta per creare una palestra con tanto di piscina olimpionica, ma Rusty fa capire ai suoi confratelli che non \u00e8 la sede a rappresentare la confraternita, ma i suoi membri, quindi li sprona a studiare per aumentare la media scolastica della confraternita, con la promessa che trover\u00e0 una sede migliore. Cappie, meravigliato dal carisma dell'amico, decide di passargli il testimone nominandolo presidente della confraternita.\nCappie.\nCaptain \"Cappie\" John Paul Jones (Scott Michael Foster) originariamente disinteressato a Greek, diventa il presidente della Kappa Tau. Fino all'ultima puntata della quarta serie non si scopre mai il suo vero nome, persino i professori e suoi genitori lo chiamano semplicemente con il diminutivo Cappie.\nLa sua spensieratezza nasconde in realt\u00e0 una mente molto acuta ha frequentato infatti la maggior parte dei corsi possibili alla Cyprus con ottimi risultati senza mai dare la tesi di laurea, infatti Cappie non ha obbiettivi concreti nella vita (cosa che ostacola il suo rapporto con Casey) ma vuole semplicemente rimanere al college il pi\u00f9 possibile per divertirsi con i confratelli Kappa Tau, che per lui sono praticamente una famiglia.\nEssendo figlio di due Hippie alquanto particolari, Cappie ha sempre studiato in casa e non ha mai passato tanto tempo nello stesso posto, tanto che considera la Cyprus e la confraternita la sua unica vera casa e famiglia.\nQuando non sta con Casey, Cappie \u00e8 un vero don Giovanni dato che non riesce ad avere un rapporto serio se non con la ragazza che ama dal primo anno. Alla fine della serie si laurea lasciando la presidenza della Kappa Tau a Rusty e partendo con Casey.\nEvan Chambers.\nEvan Chambers (Jake McDorman) \u00e8 il presidente carismatico degli Omega Chi Delta. Nato in una famiglia ricca e importante, \u00e8 spesso al centro dell'attenzione. Egli si sforza di accontentare coloro che lo circondano, soprattutto i suoi genitori, anche se ci\u00f2 significa abbandonare i suoi obiettivi e principi. \nEvan era l'amico d'infanzia di Cappie, ma la loro amicizia comincia a cadere a pezzi dopo l'arrivo di Casey, di cui entrambi si innamorano. Quando Cappie e Casey si lasciano, Evan si fa subito avanti per consolare la ragazza, facendo infuriare Cappie. Infedelt\u00e0 e sfiducia hanno portato Casey a rompere con lui. Da allora, Evan ha tenuto un profondo rancore nei confronti di Casey, continuando a provare dei sentimenti per lei. \nEvan infatti \u00e8 costantemente combattuto fra la sua natura, essenzialmente buona, e il carattere viziato che gli viene dai soldi che gli hanno sempre permesso di ottenere ci\u00f2 che voleva. \nSaranno proprio i guai finanziari causati dalla rottura con i genitori a fargli capire quanto sia stato egoista (anche grazie ai consigli di Calvin) e a riavvicinarlo a Cappie e Casey.\nTuttavia, con i soldi, perde anche il rispetto dei suoi confratelli snob, che gli causeranno non pochi problemi. Purtroppo per riguadagnarsi la fiducia dei confratelli, fa espellere con una scherzo tre Kappa Tau, e questo distrugge la sua ritrovata amicizia con Cappie. Inizia una relazione con Rebecca, inoltre dopo la laurea entra nella facolt\u00e0 di legge. Lo studio lo porta a mettere Rebecca al secondo posto, quindi lei lo lascia. Rusty aiuta Evan a ricucire il suo rapporto con i suoi genitori, il ragazzo far\u00e0 capire a Evan che loro non cambieranno mai, ma alla fine, nonostante i loro difetti, impara ad accettarli cos\u00ec come sono. Si riguadagna il rispetto di Cappie quando prende le sue parti per difendere la Kappa Tau quando cercano di distruggerla, cosa che purtroppo avviene. Il finale tra lui e Rebecca resta aperto, perch\u00e9 pur dimostrando di essere ancora buoni amici, \u00e8 stato inteso che i due si amino ancora. \nRebecca Logan.\nRebecca Logan (Dilshad Vadsaria) \u00e8 una sorella ZBZ, diventer\u00e0 presidente della confraternita dopo Ashleigh.\nSofisticata e ribelle, \u00e8 la figlia del senatore dell'Ohio e a suo parere ci\u00f2 le consente di fare e comportarsi come le pare.\nPur essendone la \"sorella minore\" nella confraternita, Rebecca diventa l'antagonista principale di Casey nel corso della prima stagione a causa del suo comportamento egoista, infatti nel primo episodio andr\u00e0 a letto con il suo ragazzo Evan. La sua breve relazione con Cappie non fa che alimentare la loro rivalit\u00e0. \nQuando uno scandalo pubblico colpisce la sua famiglia, Rebecca riceve inaspettatamente sostegno da Casey e le altre sorelle e questo provoca un cambiamento nella ragazza che comincia a contribuire attivamente alla vita delle ZBZ, nel tentativo di trovare una propria identit\u00e0 e di mostrare il proprio valore, e a creare un legame con le ragazze, mantenendo comunque il gusto per gli intrighi e modi autoritari.\nAshleigh Howard.\nAshleigh Howard (Amber Stevens) \u00e8 il presidente della Zeta Beta Zeta e migliore amica di Casey dal primo anno di college. Conosciuta per il suo particolare senso dello stile, Ashleigh svolge inizialmente il ruolo di \"spalla\" di Casey finch\u00e9 non viene inaspettatamente spinta sotto i riflettori, venendo eletta presidente al suo posto. Quindi Ashleigh diventa pi\u00f9 assertiva e arriva a fidarsi del suo giudizio, invece di basarsi esclusivamente su quello di Casey dimostrando un'insospettata abilit\u00e0 nel rompere con le vecchie tradizioni ZBZ. Un tema ricorrente \u00e8 la sua scelta sbagliata sugli uomini, anche se offre spesso consigli sui rapporti altrui. \nLa sua sorte sembra cambiare quando comincia a uscire con Fisher, ma la loro relazione durer\u00e0 poco a causa di Rebecca che, ubriaca, lo bacia per invidia. La ragazza lo perdona, ma successivamente scopre che Fisher non \u00e8 un bravo ragazzo perch\u00e9 oltre a lei aveva una relazione con un'altra ragazza. Intraprende poi una storia con Simon, l'insegnante della facolt\u00e0 di legge della Cyprus, ma poi lo lascia dato che Simon la trattava come un oggetto di sua propriet\u00e0. Dopo la laurea si trasferisce a New York per un lavoro, ma non riuscendo a sostenere la tensione decide di tornare alla Cyprus, perdendo il lavoro. Finisce col condividere un appartamento con Rusty e Dale, inoltre si mette in affari con una sua vecchia insegnante di facolt\u00e0, entrando finalmente nel mondo del lavoro. Nelle ultime puntate si rende conto di amare Rusty e cos\u00ec dopo vari intoppi riescono finalmente a stare insieme.\nCalvin Owens.\nCalvin Owens (Paul James) \u00e8 un Omega Chi. \"Fratello minore\" di Evan \u00e8 per\u00f2 anche molto amico di Rusty e infatti svolge spesso il ruolo di moderatore nei loro conflitti.\nProprio a Rusty confider\u00e0 per primo il suo segreto: Calvin \u00e8 gay e una brutta esperienza nel suo passato lo porta a nascondere questo fatto alla sua confraternita. Solo col passare del tempo e con l'aiuto di Rusty, Evan, ed Ahleigh riesce ad uscire allo scoperto causando cos\u00ec una rottura con i suoi confratelli. Ma successivamente gli Omega Chi imparano ad accettarlo cos\u00ec com'\u00e8.\nInoltre Calvin tende ad essere molto moderato e razionale e per paura di sbagliare si trattiene dal fare scelte rischiose che lo renderebbero pi\u00f9 felice. Sar\u00e0 Cappie a fargli superare questa insicurezza e a spingerlo a fare ci\u00f2 che desidera e non ci\u00f2 che gli altri si aspettano da lui. All'inizio della prima serie ha avuto una relazione stile amico di letto con Heath, poi ha avuto una relazione con Michael, che si concluder\u00e0 a causa del tradimento di Calvin. In seguito ha avuto una relazione con il suo confratello Grant per poi tornare definitivamente con Heath. Nel finale della serie, non capendo cosa fare della sua vita, o quale specializzazione prendere, decide di prendersi un periodo sabatico partendo per l'India con Heath.\nDale Kettlewell.\nDale Kettlewell (Clark Duke) \u00e8 il compagno di stanza fanatico, nerd, nevrotico, e religiosissimo di Rusty. \nAll'inizio della serie, Dale combatte con veemenza il sistema di Greek poich\u00e9 convinto che non sia giusto che i confratelli abbiano dei privilegi rispetto agli altri studenti. Perci\u00f2 non esita a esprimere il suo dispiacere per Rusty quando entra nella Kappa Tau. Oltre a Rusty, il ragazzo \u00e8 molto amico di Cappie e Calvin, inoltre ha sempre avuto un debole per Casey. \nCerca continuamente di riportare Rusty sulla retta via, finendo sempre per essere trascinato in situazioni difficili. Nonostante le divergenze, Dale e Rusty diventano ottimi amici, anche se sembra che Dale sia un po' invidioso della vita sociale di Rusty. \nAl secondo anno, Dale e Rusty si trasferiscono in un appartamento fuori dal campus in cui Dale si innamora di Sheila abbandonando momentaneamente la religione per le gioie della coppia. Ritorna quasi immediatamente sui suoi passi anche se con qualche convinzione in meno e in seguito abbandoner\u00e0 progressivamente le sue idee integraliste per altre pi\u00f9 moderate.\nAlla fine della serie entra addirittura a far parte degli Omega Chi, e avr\u00e0 una relazione con Laura, membro delle Zeta Beta.\nFrannie Morgan.\nFrannie Morgan (Tiffany Dupont). Una ex sorella delle ZBZ, Frannie ha sempre cercato di essere la migliore in tutto quello che faceva. Casey \u00e8 stata la sua \"sorellina\" nonch\u00e9 pi\u00f9 grande ammiratrice, finch\u00e9 non si accorge di quanto stia diventando egoista e maniacale, infatti Frannie mette i suoi obiettivi al primo posto senza curarsi di niente altro. Per questo \u00e8 stata spogliata del suo titolo presidenziale da parte delle ZBZ, in parte proprio grazie a Casey, dopo di che fonda una sua confraternita la Iota Kappa Iota. Intraprender\u00e0 una relazione con Evan, anche se \u00e8 evidente che sta con lui solo per via dei benefici che derivano dal suo nome, Evan avendolo capito finisce col tradirla con un'altra, portando la loro storia all'inevitabile rottura. Le IKI sembrano inizialmente essere una formidabile minaccia per ZBZ, ma durano poco. Frannie decide infine di lasciare Greek con il piano di laurearsi entro la fine del semestre. Ritorna in un episodio dell'ultima stagione, dove aiuta le consorelle raccogliendo fondi con un concerto, arrivando con l'eccedere come suo solito, ma Casey rimedia a tutto, e le due infine fanno pace, inoltre \u00e8 proprio Frannie a far capire all'amica l'importanza di lasciarsi il passato alle spalle per iniziare una nuova vita.\nSecondari.\nMembri KAPPA TAU GAMMA.\nI confratelli di Rusty e Cappie sono:\nMembri ZETA BETA ZETA.\nLe consorelle di Casey, Ashleigh, Rebecca e Frannie sono:\nMembri OMEGA CHI DELTA.\nI confratelli di Evan, Calvin e Dale sono:"}
{"id": "2936255", "revid": "838137", "url": "https://it.wikipedia.org/wiki?curid=2936255", "title": "Warsaw Open 1998 - Doppio", "text": "Il doppio del Warsaw Open 1998 \u00e8 stato un torneo di tennis facente parte del WTA Tour 1998.\nRuxandra Dragomir e In\u00e9s Gorrochategui erano le detentrici del titolo, ma quest'anno non hanno partecipato.\nKarina Hab\u0161udov\u00e1 e Olga Lugina hanno battuto in finale 7\u20136, 7\u20135 Liezel Horn e Karin Kschwendt."}
{"id": "2936256", "revid": "1071652", "url": "https://it.wikipedia.org/wiki?curid=2936256", "title": "Javanrud", "text": "Jav\u0101nr\u016bd (; farsi \u062c\u0648\u0627\u0646\u0631\u0648\u062f) \u00e8 il capoluogo dello shahrest\u0101n di Javanrud, circoscrizione Centrale, nella provincia di Kermanshah. Aveva, nel 2006, una popolazione di 43.104 abitanti, in maggioranza di etnia curda, discendenti dalla trib\u00f9 dei \"Jaf\" e di lingua curda (dialetto sorani)."}
{"id": "2936261", "revid": "62748", "url": "https://it.wikipedia.org/wiki?curid=2936261", "title": "Giovan Battista Trotti", "text": " \nSi form\u00f2 alla scuola manierista di Bernardino Campi, del quale spos\u00f2 la nipote. Nel 1584 dipinse la \"Decollazione di san Giovanni Battista davanti a Salom\u00e8\", presso Padenghe sul Garda (BS). A partire dal 1587 partecip\u00f2 alla decorazione della chiesa di San Pietro al Po di Cremona. Dipinse una \"Crocifissione\" nel Duomo e una \"Concezione\" nella chiesa di San Francesco.Nella Collegiata di S. Bartolomeo a Busseto dipinse Madonna con Bambino in gloria tra san Pietro e san Giacinto , assieme ad Agostino Carracci esegu\u00ec alcuni dipinti nel tribunale di Parma. Sembra sia stato il Carracci a dargli il soprannome di \"il Malosso\" (\"il cattivo osso\").\nDal 1604 entr\u00f2 definitivamente al servizio della corte farnesiana di Parma. Esegu\u00ec gli affreschi di tre pareti della Sala delle leggende nel palazzo del Giardino e collabor\u00f2 alla decorazione del teatro Farnese. Suo \u00e8 anche il \"Paradiso\" in Santa Maria della Steccata a Parma. Ha anche lasciato diverse opere in alcune chiese della provincia parmense. Per i suoi lavori a Parma il duca Ranuccio Farnese lo nomin\u00f2 cavaliere.\nLavor\u00f2 anche a Casalmaggiore, Sal\u00f2 (cappella del SS. Sacramento in Duomo), Mantova e Piacenza. A Piacenza esegu\u00ec dipinti nelle chiese di San Francesco dove decor\u00f2 la cappella dell'immacolata e Sant'Agostino con una annunciazione . Una sua \"Deposizione dalla Croce\" \u00e8 conservata nella Pinacoteca di Brera. Uno dei suoi ultimi lavori fu una \"Piet\u00e0\" in San Giovanni Novo a Cremona. Tra i suoi allievi vi fu Cristoforo Augusta.\nAlcuni suoi bozzetti sono conservati nel \"D\u00e9partement des Arts graphiques\" del Museo del Louvre. Ebbe tra i suoi allievi Giulio Calvi"}
{"id": "2936265", "revid": "503613", "url": "https://it.wikipedia.org/wiki?curid=2936265", "title": "Cuore di luce", "text": "Cuore di luce (\"Heartlight\", 1998) \u00e8 un romanzo dell'autrice statunitense Marion Zimmer Bradley, pubblicato in Italia nel 2000. \n\u00c8 il romanzo conclusivo dell'intero Ciclo delle avventure nel paranormale, serie che riprende una vecchia passione dell'autrice: i romanzi con forti accenti di occultismo ed elementi inerenti ai generi gotico e paranormale. \nLa particolarit\u00e0 del volume \u00e8 che chiude idealmente non solo le storie inerenti questi quattro romanzi, ma anche di quelli scritti fra gli anni settanta e gli anni ottanta. Inoltre, nel libro ci sono sottili richiami al ciclo di Avalon e al ciclo di Darkover. \nTrama.\nColin MacLaren appartiene all'antichissima stirpe dei \"Guerrieri della Luce\", una setta, culto, congrega che nei secoli ancora prima di Atlantide si era data il compito di affrontare il male in ogni sua forma, umana e non. In questo romanzo seguiamo la sua storia, per tutti i decenni del Novecento, con i suoi occhi assistiamo alle vicende presentate nei romanzi: \"Dark Satanic, la maledizione\", \"L'erede\", \"Witch Hill, la confessione della strega\", facenti parte della prima trilogia, e dei seguenti \"Spirito di luce\", \"Magia di luce\" e \"Tenebra di luce\". \nLa lotta fra il bene e il male non ha mai avuto termine, ma questa volta l'epoca storica \u00e8 ben pi\u00f9 difficile e problematica che mai: \u00e8 il XX secolo, con le sue armi di distruzione di massa, i suoi conflitti mondiali, le sue lunghe e cupe ombre. L'umanit\u00e0, tutta, \u00e8 a un passo dal baratro e ogni piccola vittoria dei difensori della Luce pu\u00f2 significare la salvezza del mondo. La guerra che sta per iniziare \u00e8 lunga e spietata, e continuer\u00e0 anche quando Colin non ci sar\u00e0 pi\u00f9. E presto, lui lo sa, dovr\u00e0 lasciare il testimone a qualcun altro."}
{"id": "2936277", "revid": "80339", "url": "https://it.wikipedia.org/wiki?curid=2936277", "title": "Pasolini", "text": ""}
{"id": "2936283", "revid": "281779", "url": "https://it.wikipedia.org/wiki?curid=2936283", "title": "Giovanni Bettoli", "text": "Lavor\u00f2 quale architetto e capomastro in vari cantieri a Parma. La sua opera pi\u00f9 notevole \u00e8 la cupola a doppia volta, realizzata nel 1766, della chiesa di Sant'Antonio Abate, iniziata nel 1712 su disegni del Bibbiena. \u00c8 certa anche la sua presenza, nel 1777, nella costruzione della chiesa collegiata parrocchiale di San Pietro con la funzione di capomastro muratore."}
{"id": "2936286", "revid": "228587", "url": "https://it.wikipedia.org/wiki?curid=2936286", "title": "Mullaghanish", "text": "Mullaghanish (in gaelico \"Mullach an Ois\") \u00e8 una montagna irlandese situata a est di Ballyvourney, nella contea di Cork a sua volta parte della provincia di Munster. Su essa si trovano i principali ripetitori della pi\u00f9 importante televisione irlandese, l'RT\u00c9, oltre che di compagnie telefoniche e stazioni radiofoniche. I segnali trasmessi da questa zona interessano prevalentemente le contee della zona sud-occidentale dell'isola irlandese tra cui si possono annoverare: Cork, Kerry e Limerick.\nTelevisione.\nI principali canali trasmessi da Mullaghanish hanno una potenza di 220 kW per la polarizzazione verticale e 500 kW per la polarizzazione orizzontale. \nTest per il Digitale Terrestre (che in Irlanda dovrebbe essere lanciato a partire dagli ultimi mesi del 2010) sono gi\u00e0 in corso.\nRadio.\nLe frequenze radio sono tutte trasmesse tramite polarizzazione verticale ed alla potenza di 160 kW."}
{"id": "2936290", "revid": "339392", "url": "https://it.wikipedia.org/wiki?curid=2936290", "title": "Camden (Londra)", "text": ""}
{"id": "2936291", "revid": "767487", "url": "https://it.wikipedia.org/wiki?curid=2936291", "title": "Slievenamon", "text": "Slievenamon (in gaelico \"Sliabh na mBan\" trad. \"La montagna della donna\"), \u00e8 una montagna situata in Irlanda, nello specifico nella contea di Tipperary, che a sua volta fa parte della regione di Munster. La vetta e \"collocata\" a 721\u00a0m di quota e il monte stesso \u00e8 situato nella parte meridionale della contea, vicino alla cittadina di Clonmel. Essa funge da limite occidentale di una serie di basse colline ed ha la forma di un cono ribassato e, dalla sua cima, si pu\u00f2 godere di un'ottima vista sulle contee di Tipperary, Kilkenny e Waterford.\nSlievenamon riveste un ruolo importante nella mitologia irlandese. Il suo nome deriva infatti dalla fata \"Feimhin\" la quale avrebbe incantato un guerriero mitologico chiamato Fionn mac Cumhaill e i suoi seguaci. Un'altra leggenda racconta che Fionn scelse la sua sposa tra un gruppo di fanciulle che scalavano il monte solo per mettersi a sedere con lui sulla cima. La prima ad arrivare in cima fu Gr\u00e1inne la quale avrebbe assunto un ruolo importante nella mitologia irlandese, per via delle sue imprese a fianco di un guerriero della Fianna, Diarmuid."}
{"id": "2936307", "revid": "767487", "url": "https://it.wikipedia.org/wiki?curid=2936307", "title": "Giambattista Fornovo", "text": "Architetto, fu allievo del Vignola con cui collabor\u00f2 alla costruzione del palazzo di Caprarola (1559).\nEntrato al servizio dei duchi di Parma nel 1562, vi rest\u00f2 per tutto il resto della vita sovraintendendo alla costruzione del Palazzo Farnese di Piacenza (1563) e, contemporaneamente, seguendo diversi altri cantieri nel Ducato.\nSono rimarchevoli, a Parma, quello della chiesa di San Quintino, di impianto longitudinale a navata unica e con aspetti quasi gotici, e quello della chiesa della Santissima Annunziata in cui svilupp\u00f2 il tema della pianta ovale, caro al Vignola, collocando per\u00f2 l'entrata sull'asse minore ed a cui lavor\u00f2 fino al momento della morte.\nA Parma gli \u00e8 intitolata una via dell'Oltretorrente a fianco della chiesa dell'Annunziata, trasversale di strada Massimo D'Azeglio."}
{"id": "2936313", "revid": "767487", "url": "https://it.wikipedia.org/wiki?curid=2936313", "title": "Torneo di Wimbledon 1894 - Singolare femminile", "text": "Lottie Dod non ha difeso il titolo conquistato l'anno precedente.\nBlanche Bingley Hillyard ha battuto in finale Edith Austin 6-1, 6-1."}
{"id": "2936317", "revid": "838137", "url": "https://it.wikipedia.org/wiki?curid=2936317", "title": "Garstedt (disambigua)", "text": ""}
{"id": "2936319", "revid": "767487", "url": "https://it.wikipedia.org/wiki?curid=2936319", "title": "The American (film 2010)", "text": "The American \u00e8 un film italo-statunitense del 2010 diretto da Anton Corbijn.\nIl soggetto \u00e8 basato sul romanzo di Martin Booth \"A Very Private Gentleman\". Protagonista del film \u00e8 George Clooney, affiancato da un cast internazionale che comprende gli italiani Violante Placido, Paolo Bonacelli e Filippo Timi.\nIl film \u00e8 uscito negli Stati Uniti il 1\u00ba settembre 2010, mentre in Italia \u00e8 stato distribuito il 10 settembre.\nTrama.\nJack \u00e8 un sicario professionista, esperto nella fabbricazione di armi. Mentre si trova in Svezia per rilassarsi con la donna di cui \u00e8 innamorato, subisce un agguato da parte di due assassini, ma riesce abilmente a ucciderli; purtroppo, per proteggere la propria identit\u00e0, \u00e8 costretto ad eliminare anche la propria compagna. Disgustato dalla tragedia, decide di abbandonare il proprio lavoro.\nComunica quindi la decisione a Pavel, il proprio committente, che accetta di liberarlo da ogni impegno se accetter\u00e0 un'ultima proposta di lavoro: quella di costruire e montare un fucile ad alta precisione, da mettere a disposizione di un altro killer per eseguire una non meglio specificata missione. Pavel lo manda a Castelvecchio, un piccolo paese tra le montagne abruzzesi, ma Jack si sbarazza del cellulare che gli ha fornito Pavel e si reca al vicino paese Castel del Monte dove, facendosi passare per fotografo, potr\u00e0 organizzare il proprio lavoro con relativa sicurezza. Non \u00e8 per\u00f2 completamente al sicuro neanche in questo luogo e, nonostante ulteriori cautele, si accorge di essere spiato, riuscendo per\u00f2 a sventare l'attentato di un sicario svedese.\nPur tenendo una condotta estremamente riservata, Jack stringe una forte amicizia con il parroco del paese. Nonostante la propria professione gli imponga una vita di solitudine, Jack cerca la compagnia femminile di Clara, una bellissima ragazza che conosce in una casa di appuntamenti. Il rapporto si trasforma gradualmente in qualcosa di diverso, e i due si innamorano. L'americano vorrebbe cambiare vita dopo l'ultimo incarico, ma a questo punto si comprende che Pavel sta manovrando ai suoi danni, poich\u00e9 il fucile e le pallottole che Jack sta approntando dovranno servire proprio per ucciderlo. Quando questo sospetto si fa strada nella mente di Jack, che \u00e8 prudente ai limiti della paranoia, manomette il fucile prima di consegnarlo all'acquirente, una misteriosa e affascinante donna sicario.\nQuando la killer lo prende di mira e preme il grilletto, proprio nel mezzo di una processione di paese, resta dilaniata dall'esplosione dell'arma manomessa. Jack fa in tempo a raccogliere la confessione dell'assassina e dopo pochi passi si ritrova faccia a faccia proprio con Pavel: i due si sparano a vicenda, ma Jack ha la meglio, uccide l'avversario e scappa per raggiungere Clara, cui ha fatto promessa di eterno amore. Durante il tragitto in auto, Jack perde via via le forze, perch\u00e9 nello scontro a fuoco \u00e8 stato ferito all'addome. Quando arriva al fiume fa giusto in tempo a rivedere Clara che lo stava aspettando, per poi cadere riverso sul volante.\nProduzione.\nIl film \u00e8 stato girato tra la Svezia e l'Italia. Le riprese italiane sono state effettuate tra settembre e novembre del 2009 nella provincia dell'Aquila, pi\u00f9 precisamente a Castel del Monte, Castelvecchio Calvisio, Castelluccio, Calascio, Introdacqua e Sulmona. Alcuni interni sono stati ripresi nel comune di Pacentro. Il fiume protagonista del film \u00e8 l'Aterno, le cui scene sono state girate nella valle di San Venanzio, che abbraccia i comuni di Raiano e Vittorito. Altre scene sono state girate a Roma.\nA luglio 2010 \u00e8 stato distribuito il \"trailer\" in italiano del film che indirettamente ha dato un contributo economico all'Abruzzo devastato dal terremoto del 6 aprile 2009 avvenuto all'Aquila. L'auto utilizzata da Jack nell'arco di tutto il film \u00e8 una Fiat Tempra di colore blu notte."}
{"id": "2936325", "revid": "33153", "url": "https://it.wikipedia.org/wiki?curid=2936325", "title": "Cosmodromo di Plesetsk", "text": ""}
{"id": "2936339", "revid": "729019", "url": "https://it.wikipedia.org/wiki?curid=2936339", "title": "Parco delle cascate di Molina", "text": "Il parco delle cascate di Molina \u00e8 un parco naturale situato a Fumane (provincia di Verona), nella frazione di Molina. \u00c8 famoso per le sue cascate.\nDescrizione.\nIl parco si trova in localit\u00e0 \"Vaccarole\" e si estende su circa 80.000 m\u00b2.\nLa formazione di questa zona avvenne nell'era cenozoica (25-30 milioni di anni fa) con l'emersione delle rocce che furono cos\u00ec esposte all'azione degli agenti atmosferici che le modellarono. \nLa zona del parco comprende l'ultimo tratto della vallata di Molina con la confluenza della val Cesara e del vaio della Scalucce.\nQuesto territorio \u00e8 particolare per la grande presenza di acqua che ha portato al formarsi di numerose cascate e torrenti che scorrono accanto alle rocce. Il torrente scorre lungo la gola a tratti lento, formando anche piccoli laghetti di color verde, e a tratti in maniera pi\u00f9 vigorosa a formare suggestive e fragorose cascate.\nIl parco offre tre diversi sentieri a seconda dell'impegno necessario a percorrerli:\nTutti gli itinerari sono percorribili a piedi e ben segnalati e con ottima manutenzione Il parco \u00e8 aperto tutti i giorni da aprile a settembre e nei festivi da ottobre a marzo.\nElenco delle attrazioni.\nAll'interno del parco vi sono le seguenti attrazioni naturali:\nOltre a queste vi sono anche alcuni giochi come ad esempio:\nCuriosit\u00e0.\nAlcuni cantautori hanno scelto di registrare parte dei loro videoclip nel parco; tra questi:"}
{"id": "2936343", "revid": "767487", "url": "https://it.wikipedia.org/wiki?curid=2936343", "title": "Elsa Quarta", "text": "Biografia.\nCantante melodica, moglie del corridore ciclista Sante Gaiardoni, mosse i primi passi nel mondo della musica leggera esibendosi in vari locali e partecipando al Festival di Roma e al Festival della canzone di Palermo, che vinse e le fece ottenere quindi un contratto discografico con la Philips.\nDopo aver preso parte a spettacoli teatrali, radiofonici e televisivi, nel 1964 fu chiamata a partecipare a Un disco per l'estate, dove present\u00f2 il brano \"Prego, non piangere\".\nNello stesso anno debutt\u00f2 al Festival di Napoli con \"Cerco\" (abbinata a Claudo Villa) e \"Doce \u00e8 'o silenzio\" (abbinata a Mario Merola).\nIn seguito la sua carriera si \u00e8 sviluppata prevalentemente all'estero, con tourn\u00e9e in paesi dell'Europa ma anche negli Stati Uniti e in Centro-America (segnatamente in Venezuela).\nDiscografia.\nSingoli.\nPer la Philips Records:\nPer la CGO:\nPer la CAR Juke Box:\nPer la Fonit Cetra:"}
{"id": "2936346", "revid": "729019", "url": "https://it.wikipedia.org/wiki?curid=2936346", "title": "Mario Arpino", "text": "Biografia.\nMario Arpino \u00e8 nato a Tarvisio il 20 luglio 1937, ha frequentato il corso \"Rostro\" dell'Accademia Aeronautica (1956-1959) e nel 1960 ha conseguito il brevetto di pilota militare presso la scuola aviogetti di Amendola.\nImpiegato per sette anni presso il 51\u00ba Stormo (Istrana) come pilota caccia-intercettore del 21\u00ba e del 22\u00ba gruppo, diviene comandante della 551\u00aa squadriglia, nel 1967 viene assegnato al 53\u00ba Stormo di Cameri. Nominato tenente colonnello nel 1973, assume il comando del 71\u00ba Gruppo di Volo e del reparto radiomisure. Nel 1974 viene trasferito allo Stato Maggiore Aeronautica, dove ricopre diversi incarichi di caposezione, per poi venire promosso al grado di colonnello. Nel 1977 viene assegnato alla 46\u00aa Aerobrigata di Pisa, dove svolge gli incarichi di comandante del reparto Volo, di vicecomandante e quindi di comandante f.f. dell'Aerobrigata.\nRiassegnato allo Stato Maggiore, viene promosso nel 1982 generale di brigata aerea ed \u00e8 nominato, prima di assumerne stabilmente il comando, vicecapo del 3\u00ba Reparto \"Piani, Operazioni, Addestramento e Sicurezza del Volo\".\nNel 1987, col grado di generale di divisione aerea, assume l'incarico di comandante dell'Accademia Aeronautica di Pozzuoli, venendo successivamente assegnato alla 2\u00aa regione aerea col grado di vicecomandante.\nDall'ottobre del 1990 al marzo 1991, durante la guerra del Golfo \u00e8 a capo dell'unit\u00e0 di coordinamento aereo di Riyadh, in Arabia Saudita.\nNel 1991, promosso generale di squadra aerea, assume l'incarico di sottocapo di Stato Maggiore dell'Aeronautica, che ricopre per oltre un triennio. Dal luglio 1994 al giugno 1995 svolge l'incarico di comandante della 1\u00aa Regione Aerea. Dal 4 giugno 1995 al 5 febbraio 1999 \u00e8 capo di Stato Maggiore dell'Aeronautica Militare, quindi \u00e8 nominato capo di Stato Maggiore della Difesa, incarico ricoperto fino al 31 marzo 2001.\nCollocato in ausiliaria, assumeva l'anno successivo la presidenza della societ\u00e0 Vitrociset, mantenuta sino al 2012.\nFa parte del comitato direttivo dell'Istituto affari internazionali e della Fondazione Italia USA.\n\u00c8 cittadino onorario del comune di Campoformido."}
{"id": "2936347", "revid": "287204", "url": "https://it.wikipedia.org/wiki?curid=2936347", "title": "Neman (citt\u00e0)", "text": "Neman () \u00e8 una citt\u00e0 della Russia, posta nell'oblast' di Kaliningrad.\nFino al 1945 fu tedesca, e nota con il nome di \"Ragnit\". Prese il nome attuale mutuato dal fiume Neman."}
{"id": "2936348", "revid": "149727", "url": "https://it.wikipedia.org/wiki?curid=2936348", "title": "Ragnit", "text": ""}
{"id": "2936353", "revid": "767487", "url": "https://it.wikipedia.org/wiki?curid=2936353", "title": "Torneo di Wimbledon 1895 - Singolare femminile", "text": "Blanche Bingley Hillyard non ha difeso il titolo conquistato l'anno precedente.\nCharlotte Cooper ha battuto in finale Helen Jackson."}
{"id": "2936355", "revid": "1448629", "url": "https://it.wikipedia.org/wiki?curid=2936355", "title": "La Moldava", "text": "La Moldava \u00e8 un poema sinfonico del 1874 composto da Bed\u0159ich Smetana facente parte del ciclo sinfonico \"M\u00e1 vlast\" (\"La mia patria\") insieme ad altri cinque poemi. Il poema nasce negli anni della malattia del compositore.\nLa descrizione del poema.\nNella \"Moldava\", Smetana celebra la bellezza del fiume Moldava (da cui ha preso nome anche il poema), che nasce nei boschi della Selva Boema e dopo aver attraversato la campagna, giunge a Praga per poi sfociare nell'Elba, che a sua volta si getter\u00e0 nel Mare del Nord.\nIl poema sinfonico \u00e8 diviso in sette parti: le sorgenti, che sono una di acqua fredda e una di acqua calda che vanno a incrociarsi; la caccia agli animali; le danze allegre degli uomini al matrimonio; la danza delle ninfe al chiaro di luna (che \u00e8 la parte pi\u00f9 fantasiosa della sinfonia); le rapide di san Giovanni; il castello di Vy\u0161ehrad accompagnato da una citazione del tema del poema sinfonico omonimo composto dallo stesso autore; infine, l'ingresso nella citt\u00e0 di Praga.\nCuriosit\u00e0.\nUno dei temi pi\u00f9 celebri del poema sinfonico \u00e8 tratto dal motivo della popolare canzone rinascimentale italiana \"Ballo di Mantova\" (conosciuto anche come Fuggi fuggi fuggi), che le truppe mercenarie delle guerre d'Italia del '500 e '600 diffusero in tutta Europa. Da qui entr\u00f2 anche nelle tradizioni popolari slave, da cui Smetana trasse il tema principale della \"Moldava\", e perfino fra i temi della tradizione musicale ebrea ashkenazita. Non a caso il tema del \"Ballo di Mantova\" fu scelto dai padri fondatori dello Stato d'Israele, nel maggio 1948, come inno nazionale (Hatikvah). Si racconta che, durante le discussioni per la fondazione, alcuni dei fondatori, riuniti in un albergo di Tel Aviv, udirono proprio, da una finestra, le note di questo motivo musicale.\nColonna sonora.\nIl poema sinfonico \u00e8 stato usato in alcune tra le pi\u00f9 suggestive scene del film \"The Tree of Life\" dal celebre regista Terrence Malick."}
{"id": "2936356", "revid": "149727", "url": "https://it.wikipedia.org/wiki?curid=2936356", "title": "Neman (fiume)", "text": ""}
{"id": "2936357", "revid": "486946", "url": "https://it.wikipedia.org/wiki?curid=2936357", "title": "Assuncao", "text": ""}
{"id": "2936358", "revid": "584834", "url": "https://it.wikipedia.org/wiki?curid=2936358", "title": "Ciclopista della Valsugana", "text": "La ciclopista della Valsugana o ciclopista del Brenta \u00e8 una pista ciclabile, di 70 km che attraversa la Valsugana (ed il canale di Brenta) seguendo il corso del fiume Brenta. Questo itinerario ricalca parte dell'antica via Claudia Augusta.\nDescrizione.\nLa pista corre nella Valsugana tra Levico Terme e Caldonazzo in direzione di Bassano del Grappa. In questo senso di marcia la pista \u00e8 praticamente tutta in discesa, nel verso opposto si deve affrontare un dislivello complessivo di circa 350 metri.\nLasciato Levico Terme la pista continua fino a Borgo Valsugana centro principale della valle per poi riprendere la sponda del fiume fino a Primolano. Arrivati a Cismon del Grappa la ciclabile vera e propria termina, ma generalmente si prosegue fino a Bassano del Grappa, termine ideale dell'itinerario."}
{"id": "2936360", "revid": "810736", "url": "https://it.wikipedia.org/wiki?curid=2936360", "title": "Residenza di Mussolini a Villa Torlonia", "text": "Benito Mussolini abit\u00f2 a Villa Torlonia a Roma dal 22 luglio 1925 al 25 luglio 1943 accettando l'offerta del principe Giovanni Torlonia Junior, che gliela affitt\u00f2 alla cifra simbolica di una lira all'anno.\nStoria.\nMussolini con la sua famiglia si trasfer\u00ec al Casino Nobile, mentre il principe si trasfer\u00ec alla Casina delle Civette. Mussolini e la sua famiglia occuparono tutti i piani dell'edificio mantenendo per gran parte l'arredamento originale: Mussolini dormiva nella stanza del principe sita al primo piano e la moglie Rachele Guidi nella stanza opposta a questa, mentre i figli e il personale dimoravano al terzo piano. Lo studio di Mussolini era attiguo alla camera da letto, mentre i salottini al piano terra venivano usati da tutta la famiglia per le attivit\u00e0 di studio e per ricevere gli ospiti, anche se raramente veniva ospitata gente di fama dato che, come affermava Romano Mussolini, il duce desiderava una certa riservatezza ed intimit\u00e0 entro la propria abitazione.\nLa sala da ballo, oltre a qualche ricevimento (degno di nota di quello con Mahatma Gandhi del 1930), fu utilizzata anche per delle proiezioni cinematografiche private. Le cucine erano site nel seminterrato che furono ammodernate da donna Rachele, mentre il lavatoio e gli altri servizi erano posti nel sottotetto.\nGli unici interventi nel palazzo voluti da Mussolini furono la realizzazione di due bagni, uno per lui ed uno per la moglie, e la costruzione di due bunker antiaerei. I due bagni erano siti entro la struttura in muratura sulla veranda, anch'essa voluta da Mussolini, che metteva in comunicazione le due stanze da letto di Mussolini e di Rachele. Sia questa muratura sia i due bagni sono stati demoliti nei restauri condotti negli anni 1990, al fine di recuperare la struttura originaria della facciata meridionale e di ridonare luce alla sala da ballo che, col relativo finestrone centinato di Giuseppe Valadier era stata completamente oscurata.\nDopo l'entrata dell'Italia nella seconda guerra mondiale, la residenza nella Villa fu a rischio. Cos\u00ec si decise di cercare rifugio nelle cantine, che furono munite all'uopo di porte di acciaio, filtri antigas e di tutti i \"comfort\", ma ben presto Mussolini si rese conto che la cantina e il palazzo erano troppo distanti, cos\u00ec decise di far costruire uno dei bunker in uno dei locali del seminterrato, che ebbe muri di cemento armato spessi 120 centimetri. L'aumento delle incursioni aeree fece decidere a Mussolini la costruzione di un altro bunker a 6,50 metri sotto terra, per accedere al quale bisognava scendere una ripida scalinata sul lato orientale del seminterrato. Il bunker era di forma cilindrica, per contrastare meglio le sollecitazioni estreme causate da eventuali bombe, costruito in cemento armato con muratura spessa circa quattro metri, attualmente visibile in parte.\nIl bunker era composto da pi\u00f9 bracci disposti a croce con due uscite di sicurezza; attraverso la prima, mediante una scala a pioli, ci si immetteva in una sala ipogea e attraverso l'altra si usciva lungo il muro laterale sul lato della tribuna con fontana.\nTuttavia il secondo bunker non fu mai terminato, poich\u00e9 dopo il 25 luglio 1943 la famiglia di Mussolini fu costretta ad abbandonare la villa. Ad ogni modo il bunker venne utilizzato dagli altri abitanti della villa e del quartiere circostante durante l'occupazione tedesca. Col restauro il bunker \u00e8 stato dipinto, illuminato e reso percorribile tramite una pedana lignea.\nIl Casino Nobile non fu l'unico edificio della villa abitato da Mussolini. Alla morte di Giovanni Junior, infatti, Mussolini chiese agli eredi di poter utilizzare il Villino Medievale come alloggio per il figlio Vittorio e lo rese pi\u00f9 confortevole. D'altronde il Villino Medievale era stato affittato in precedenza dall'Istituto Luce, che aveva allestito nella Limonaia un cinematografo. Nella sala cinematografica venivano proiettati i cinegiornali ed i film tre volte a settimana con spettatori Mussolini, la sua famiglia e gli altri abitanti della villa. La Limonaia fu usata anche per la Befana fascista, alla presenza di Rachele Mussolini, e per altre feste e cerimonie pubbliche e private.\nInoltre, Mussolini chiese ai Torlonia di usare anche il Casino dei Principi per la vedova di suo figlio Bruno, deceduto in un incidente aereo. Anche in questo palazzo furono adottate alcune modifiche.\nDavanti al Casino Nobile fu costituita una zona di gioco per i figli di Mussolini. Il Campo dei Tornei fu trasformato in campo da tennis, ed ove era un laghetto fu fatto costruire da Mussolini un galoppatoio.\nSu impulso di Donna Rachele, in tutto il Paese alcuni appezzamenti di terreno furono adibiti ad \"Orti di guerra\" come rimedio alle ristrettezze dovute alla guerra e creare prodotti destinati all'autosufficienza. Nel periodo della guerra Rachele Mussolini fece piantare a Villa Torlonia delle patate, l'insalata, delle viti e del granoturco. Inoltre, presso le Scuderie Vecchie fece installare un pollaio, un porcile e una stalla per conigli."}
{"id": "2936361", "revid": "297059", "url": "https://it.wikipedia.org/wiki?curid=2936361", "title": "Ciclopista del Brenta", "text": ""}
{"id": "2936363", "revid": "1543377", "url": "https://it.wikipedia.org/wiki?curid=2936363", "title": "Deceleratore di antiprotoni", "text": "Il Deceleratore di Antiprotoni (AD: \"Antiproton Decelerator\") \u00e8 un anello di accumulazione al CERN di Ginevra. Venne costruito come successore dell'Anello di Antiprotoni a Bassa Energia (LEAR, \"Low Energy Antiproton Ring\") iniziando a operare nell'anno 2000. \nFasci di protoni provenienti da atomi di idrogeno ionizzati vengono inizialmente accelerati dal LINAC, successivamente entrano nel Proton Synchrotron Booster per una prima fase di accelerazione, quindi vengono inviati al Proton Synchrotron (PS) che li accelera ulteriormente. I protoni vengono fatti scontrare con una targhetta fissa per produrre antiprotoni, i quali vengono decelerati dal Deceleratore di Antiprotoni e vengono inviati ai vari apparati sperimentali collegati, secondo turni ben stabiliti.\nELENA.\nELENA (Extra Low ENergy Antiproton) \u00e8 un anello di accumulazione esagonale situato all'interno del complesso dell'AD. \u00c8 progettato per decelerare ulteriormente il fascio di antiprotoni a un'energia di 0,1 MeV per misurazioni pi\u00f9 precise. Il primo fascio in ELENA \u00e8 stato il 18 novembre 2016. GBAR sar\u00e0 il primo esperimento a usare un fascio proveniente da ELENA, con il resto degli esperimenti all'AD a seguire nel 2019-2020.\nATHENA.\nATHENA (ApparaTus for High precision Experiments with Neutral Antimatter) fu il primo esperimento di ricerca sull'antimateria a produrre 50.000 atomi di anti-idrogeno a bassa energia, nell'agosto del 2002. Nel 2005, la collaborazione ATHENA venne sciolta e molti dei membri andarono a formare il successivo esperimento ALPHA.\nFisica ATHENA.\nPer la creazione di anti-idrogeno devono prima essere preparati antiprotoni e positroni. Gli antiprotoni vengono forniti dal Deceleratore di antiprotoni, mentre i positroni sono ottenuti da fonti radioattive e accumulati. Entrambi vengono quindi condotti in una trappola di ricombinazione, dove si legano per formare un atomo di anti-idrogeno. Dopo la preparazione, un rilevatore ad alta risoluzione conferma l'avvenuta creazione dell'anti-idrogeno. Vengono studiati i livelli energetici dello spettro dell'anti-idrogeno, al fine di confrontarli con quelli noti dell'idrogeno.\nCollaborazione ATHENA.\nLa collaborazione ATHENA comprendeva le seguenti istituzioni:\nATRAP.\nLa collaborazione ATRAP (Antihydrogen TRAP) al CERN si svilupp\u00f2 a partire dall'esperimento TRAP, che aveva effettuato studi all'avanguardia sugli antiprotoni freddi e sui positroni freddi, preparando per la prima volta gli ingredienti da far interagire per creare l'anti-idrogeno freddo. I membri di ATRAP aprirono anche la strada alla spettroscopia accurata dell'idrogeno e per primi osservarono gli atomi di anti-idrogeno caldo nel 2002.\nFisica ATRAP.\nATRAP fu il primo esperimento a utilizzare il processo di \"raffreddamento con positroni\": il fascio di antiprotoni veniva messo a contatto con positroni freddi per raddreddare gli antiprotoni. I due ingredienti erano confinati all'interno della stessa trappola magnetica e quando avevano raggiunto all'incirca la stessa temperatura, venivano combinati a formare l'anti-idrogeno. L'apparato sperimentale di ATRAP venne costruito agli inizi degli anni '90, contemporaneamente alla messa in funzione di ATHENA: entrambi gli esperimenti avevano gli stessi obiettivi, ma utilizzavano due apparati sperimentali diversi. L'esperimento ATHENA venne concluso nel 2004, mentre ATRAP ha proseguito le sue operazioni sull'anti-idrogeno freddo.\nCollaborazione ATRAP.\nLa collaborazione ATRAP comprende le seguenti istituzioni:\nASACUSA.\nLa collaborazione ASACUSA (Atomic Spectroscopy And Collisions Using Slow Antiprotons) \u00e8 un esperimento progettato nel 1997 per testare la simmetria CPT utilizzando la spettroscopia laser su elio antiprotonico e la spettroscopia a microonde per determinare la struttura iperfine dell'anti-idrogeno. Tra i suoi obiettivi inoltre ci sono la misura di sezioni d'urto atomiche e nucleari di antiprotoni a bassa energia su vari bersagli. Grazie all'utilizzo del \"Radio Frequency Decelerator\" ASACUSA \u00e8 l'unico esperimento che riesce a decelerare gli antiprotoni da 5.3 MeV a soli 100 keV, riuscendo cos\u00ec a utilizzare gli antiprotoni in modo molto pi\u00f9 efficiente rispetto agli altri esperimenti.\nFisica ASACUSA.\nNel giugno 2006, ASACUSA ha effettuato una misura di precisione della massa dell'antiprotone che \u00e8 risultata essere 1836,153674 volte quella dell'elettrone, cio\u00e8 lo stesso valore di quella del protone. La misura \u00e8 stata effettuata su atomi di elio antiprotonico: questi atomi esotici vengono prodotti miscelando un fascio di antiprotoni con del gas elio ordinario; in questa reazione l'antiprotone rimuove uno dei due elettroni contenuti in un normale atomo di elio, per poi orbitare intorno al suo nucleo al posto dell'elettrone. Utilizzando fasci laser per eccitare gli atomi di elio antiprotonico, ASACUSA \u00e8 stato in grado quindi di misurare la massa dell'antiprotone con una precisione elevatissima.\nASACUSA \u00e8 stato il primo esperimento a produrre un fascio di antimateria: nel gennaio 2014 \u00e8 stato prodotto il primo fascio di anti-idrogeno e successivamente ne sono stati identificati 80 atomi a 2.7 metri di distanza dal punto di produzione. ASACUSA, a differenza degli altri esperimenti, non utilizzer\u00e0 trappole magnetiche per intrappolare gli atomi di anti-idrogeno, ma creer\u00e0 dei fasci di atomi in movimento. Una speciale configurazione del campo magnetico polarizzer\u00e0 il fascio di anti-idrogeno per condurlo in una zona in cui non sono presenti campo magnetici, dove avverr\u00e0 la misurazione tramite radiazione a microonde. ASACUSA cerca di ridurre l'effetto del campo magnetico sulle misurazioni poich\u00e9 intende misurare con precisione la struttura iperfine (molto sensibile ai campi magnetici) dei livelli atomici dell'anti-idrogeno, per compararli ai livelli ben noti dell'idrogeno.\nCollaborazione ASACUSA.\nIl portavoce dell'esperimento \u00e8 il prof. Ryugo Hayano dall'Universit\u00e0 di Tokyo. La collaborazione ASACUSA, composta da circa 50 ricercatori, comprende le seguenti istituzioni:\nACE.\nL'esperimento ACE (Antiproton Cell Experiment) studia a partire dal 2003 l'efficacia biologica relativa e i danni periferici prodotti dall'annichilazione di antiprotoni sulle cellule. Il suo obiettivo principale \u00e8 determinare l'eventuale efficacia di un trattamento a base di antiprotoni per la terapia contro il cancro. ACE \u00e8 un esempio eccellente di come la ricerca in fisica delle particelle possa produrre soluzioni innovative per terapie mediche.\nFisica ACE.\nLe terapie abituali utilizzano fasci di protoni per distruggere le cellule cancerogene. Queste particelle vengono inviate sul corpo del paziente con un'energia determinata per raggiungere in profondit\u00e0 le cellule tumorali. I protoni procurano un lieve danno nell'entrare nell'organismo, ma nella fase di rallentamento finale (gli ultimi millimetri di penetrazione) procurano un significativo danneggiamento cellulare. Sebbene il fascio di protoni riesca a distruggere il cancro, produce anche una certa dose di lesioni alle cellule sane, che aumenta col ripetersi del trattamento.\nL'esperimento ACE sta studiando l'interazione degli antiprotoni con le cellule per verificare se gli antiprotoni sono in grado di produrre meno danni alle cellule sane rispetto ai protoni, grazie al processo di annichilazione. L'idea \u00e8 di far annichilire l'antiprotone con un nucleone di un nucleo atomico appartenente alla cellula cancerogena, in questo modo dall'annichilazione verrebbero prodotti dei frammenti che andrebbero a distruggere la cellula.\nL'apparato sperimentale consiste in tubi contenenti cellule vive (di cavia) sospese in gelatina per simulare la sezione d'urto dell'antiprotone sul tessuto cellulare. Fasci di protoni e antiprotoni vengono inviati all'interno dei tubi per valutare il numero di cellule sopravvissute in funzione della profondit\u00e0. Gli studi hanno dimostrato che si necessita un numero di antiprotoni inferiore di 4 volte rispetto al numero di protoni per ottenere lo stesso livello di danneggiamento cellulare.\nQuesto ridurrebbe in modo significativo il danneggiamento dei tessuti sani.\nCollaborazione ACE.\nL'esperimento ACE mette insieme un gruppo di fisici, biologi e medici provenienti da 10 istituti diversi a livello mondiale:\nALPHA.\nL'esperimento ALPHA (Antihydrogen Laser PHysics Apparatus) \u00e8 stato progettato per intrappolare l'anti-idrogeno neutro in una trappola magnetica, per condurre innovativi esperimenti sull'antimateria. L'obiettivo principale \u00e8 testare la simmetria CPT attraverso il confronto degli spettri atomici di idrogeno e anti-idrogeno (vedi serie spettrale di idrogeno). La collaborazione ALPHA \u00e8 costituita in parte da alcuni dei membri della precedente collaborazione ATHENA, il primo esperimento che riusc\u00ec a produrre quantit\u00e0 significative di anti-idrogeno freddo, nel 2002.\nFisica ALPHA.\nL'ALPHA affronta molte sfide. Le trappole magnetiche \u2013 in cui vengono intrappolati gli atomi neutri sfruttando l'interazione del campo magnetico con i loro momenti magnetici \u2013 sono notoriamente deboli: soltanto gli atomi con energie cinetiche di pochissimi kelvin possono essere intrappolati. L'anti-idrogeno freddo creato per prima nel 2002 dalle collaborazioni ATHENA e ATRAP venne prodotto per mezzo della fusione di plasma di positroni e antiprotoni. Gli atomi creati in questo modo avevano energie cinetiche troppo elevate per poter essere intrappolati. Inoltre, per poter effettuare la spettroscopia laser, \u00e8 importante che gli atomi si trovino nel loro stato fondamentale, condizione non soddisfatta dalla maggior parte degli anti-atomi creati tramite la fusione di plasma.\nGli antiprotoni ricevuti dal Deceleratore di antiprotoni vengono 'miscelati' con positroni provenienti da sorgenti radioattive, tramite un accumulatore di positroni specificamente progettato in una versatile trappola di Penning. L'apparato \u00e8 circondato da un magnete superconduttore che forma una trappola magnetica \"minima-B\".\nCollaborazione ALPHA.\nLa collaborazione ALPHA comprende le seguenti istituzioni:\nAEGIS.\nAEGIS (Antimatter experiment: Gravity interferometry spectroscopy), \u00e8 un esperimento che cercher\u00e0 di misurare direttamente l'effetto dell'accelerazione gravitazionale terrestre sull'antiprotone.\nFisica AEGIS.\nNella prima fase dell'esperimento, AEGIS cercher\u00e0 di produrre un fascio di anti-idrogeno a partire dagli antiprotoni e dai positroni. La seconda fase consister\u00e0 nella misura dell'interazione gravitazionale tra materia e antimateria con una precisione dell'1 %.\nUn sistema costituito da un reticolo di diffrazione e da un deflettore divider\u00e0 il fascio di anti-idrogeno in raggi paralleli, ottenendo una configurazione periodica. Su questa configurazione verr\u00e0 misurata la caduta verticale dell'anti-idrogeno mentre il fascio scorre in orizzontale.\nCollaborazione AEGIS.\nAEGIS \u00e8 una collaborazione di fisici provenienti da tutta l'Europa, in cui \u00e8 compreso l'istituto italiano INFN:"}
{"id": "2936365", "revid": "123348023", "url": "https://it.wikipedia.org/wiki?curid=2936365", "title": "Catholicos", "text": "Il titolo ecclesiastico di Catholicos, derivato dalla parola greca (\"katholik\u00f3s\", che significa \"universale, generale\"), \u00e8 dato al capo di alcune chiese che storicamente si sono sviluppate fuori dell'Impero romano; corrisponde al titolo di patriarca usato nelle chiese sorte all'interno dei confini di tale Impero.\nOrigine.\nPrima ancora che fosse adottato all'interno del cristianesimo, esisteva come titolo civile all'interno dell'Impero romano: il \"Catholicos\", infatti, era il funzionario governativo la cui giurisdizione si estendeva su una vasta area. Anche il funzionario che svolgeva l'incarico di tesoriere poteva assumere questo titolo.\nCol passare del tempo, questo titolo si diffuse anche al di fuori dell'Impero romano e venne adottato nell'Impero persiano per indicare i vertici dell'amministrazione civile.\nLe Chiese cristiane (soprattutto quelle al di fuori dell'Impero) cominciarono ad utilizzare il termine \"Catholicos\", per indicare il vescovo con autorit\u00e0 generale o universale, non limitata alla propria diocesi.\nNel 315, dieci anni prima del Concilio di Nicea I, Papa bar Aggai, vescovo di Seleucia-Ctesifonte (310 - 329 circa), volle imporre il primato della sua sede, capitale persiana, sugli altri vescovadi dell'Impero persiano e adott\u00f2 il titolo di Catholicos d'Oriente. Occorse quasi un secolo affinch\u00e9 questa decisione venisse accettata dagli altri vescovi. Nel 410 il primo concilio di tutta la Chiesa d'Oriente (ossia persiana), il Concilio di Seleucia-Ctesifonte, stabil\u00ec nel suo canone XII: \u00abAccettiamo ben volentieri e riceviamo l'ordine imposto da Yazdgard, Re dei re, su tutti i vescovi di queste terre d\u2019Oriente e su quelli che verranno dopo di noi, di obbedire in tutte le cose giuste e prescritte al vescovo, catholicos, arcivescovo, metropolita di Seleucia e Ctesifonte, fino alla venuta di Cristo, cio\u00e8 a tutti i vescovi che siederanno sul trono sublime di tale chiesa\u00bb.\nA partire dalla met\u00e0 del XIII secolo, per alcuni fu usato anche il termine Catholicos, ma ci\u00f2 avvenne solo sporadicamente. Il titolo di Catholicos continu\u00f2 ad essere in uso per altre chiese autocefale al di fuori dell'Impero romano: la Chiesa armena e la Chiesa georgiana.\nOggi.\nNel mondo, le Chiese cristiane al cui vertice \u00e8 posto un \"Catholicos\" sono sette:\nDi queste chiese, l'ultima \u00e8 autonoma in dipendenza dalla Chiesa ortodossa siriaca, non autocefala."}
{"id": "2936366", "revid": "181699", "url": "https://it.wikipedia.org/wiki?curid=2936366", "title": "Marcos Assun\u00e7\u00e3o dos Santos", "text": ""}
{"id": "2936367", "revid": "115987757", "url": "https://it.wikipedia.org/wiki?curid=2936367", "title": "Sebastiano Galeotti", "text": "Biografia.\nDopo un periodo di studio presso Giovanni Gioseffo dal Sole e lavori a Bologna, a Firenze e a Pisa si trasfer\u00ec, attorno al 1720, a Piacenza e poi ancora a Parma, dove realizz\u00f2 numerose opere.\nA Piacenza i suoi lavori sono presenti in diverse chiese, San Giorgio Sopramuro, San Dalmazio, San Giuseppe delle Carmelitane, San Vincenzo, San Giovanni in Canale; a Parma nell'Oratorio delle Grazie, in Duomo, in Sant'Uldarico, nella Santissima Annunziata.\nSpiccano nella produzione dell'artista, per quantit\u00e0 e qualit\u00e0, i suoi affreschi eseguiti a Lodi presso il sontuoso palazzo Pitoletti Fontana; nella chiesa di San Francesco, dove il Santo di Assisi si libra in aria incorniciato da una scenografica architettura di colonne tortili; e presso il salone antico della Biblioteca dello storico Collegio San Francesco.\nDecor\u00f2 anche diversi palazzi a Parma, Sala Baganza (PR) e Sissa (PR). Lavor\u00f2 poi a Genova (Palazzo Spinola), in cui abit\u00f2 dal 1729 al 1736, per poi trasferirsi a Mondov\u00ec ove visse gli ultimi anni della sua vita. Lo vediamo attivo al Castello di Rivoli (To) dove affresca la volta dell'Atrio con la scena del matrimonio di Bacco e Arianna. Nel Santuario della Madonna di caravaggio a Codogno dipinse due pale d'altare che raffigurano la \"Presentazione di Maria al tempio\" e il \"Transito di San Giuseppe\"."}
{"id": "2936368", "revid": "181699", "url": "https://it.wikipedia.org/wiki?curid=2936368", "title": "Paulo Assun\u00e7\u00e3o da Silva", "text": ""}
{"id": "2936369", "revid": "587663", "url": "https://it.wikipedia.org/wiki?curid=2936369", "title": "Assun\u00e7\u00e3o", "text": ""}
{"id": "2936374", "revid": "287204", "url": "https://it.wikipedia.org/wiki?curid=2936374", "title": "Collaborazione ALPHA", "text": ""}
{"id": "2936375", "revid": "352448", "url": "https://it.wikipedia.org/wiki?curid=2936375", "title": "ALPHA Collaboration", "text": ""}
{"id": "2936377", "revid": "287204", "url": "https://it.wikipedia.org/wiki?curid=2936377", "title": "ATRAP", "text": ""}
{"id": "2936379", "revid": "93556", "url": "https://it.wikipedia.org/wiki?curid=2936379", "title": "Pepillo Salcedo", "text": "Pepillo Salcedo \u00e8 un comune della Repubblica Dominicana di 9.245 abitanti, situato nella Provincia di Montecristi. In precedenza era conosciuto con il nome di Manzanillo per il fatto che la parte maggiore del comune era ubicato presso la baia di Manzanillo.(2)\nGeografia fisica.\nPepillo Salcedo \u00e8 localizzato nelle vicinanze della frontiera con Haiti nei pressi della foce del rio Massacre.Il clima \u00e8 semiarido ,con una temperatura media di 26,5\u00b0e con una media di precipitazioni annue attorno ai 700\u00a0mm. L'evaporazione media \u00e8 di 1800\u00a0mm il che lascia un grosso deficit idrico causato dalla costante presenza di venti alisei.\nPopolazione.\nLa popolazione di Pepillo Salcedo \u00e8 di 9.245 abitanti, secondo il censimento del 2002 (3), di cui 4.688 uomini e 4.557 donne. La parte urbana \u00e8 di 3.716 persone mentre la parte rurale \u00e8 di 5.529 abitanti.\nStoria.\nAnticamente conosciuto come Manzanillo fu elevato al rango di comune nell'anno 1948 e nel successivo prese il nome attuale in onore del presidente della Repubblica Dominicana Jos\u00e8 Antonio Salcedo.\nEconomia.\nLa principale attivit\u00e0 \u00e8 l'agricoltura specialmente alla produzione di banane destinate alla esportazione. La Corporaci\u00f3n Portuaria del Atl\u00e1ntico costru\u00ec un porto negli anni cinquanta (tuttora presente) con oltre 220 metri di banchine.\nNote.\n1. \u2191 Censo 2002 de Poblaci\u00f3n y Vivienda, Oficina Nacional de Estadistica\n2. \u2191 Pepillo Salcedo. Provincias Dominicanas.\n3. \u2191 Censo de 2002: Vol. I: Resumen general. Oficina Nacional de Estad\u00edstica (ONE).\n4. \u2191 Pepillo Salcedo. Provincias Dominicanas."}
{"id": "2936380", "revid": "1888309", "url": "https://it.wikipedia.org/wiki?curid=2936380", "title": "Faloppia", "text": "Il Faloppia \u00e8 un torrente che scorre tra Lombardia (Italia) e Canton Ticino (Svizzera).\nIdrografia.\nIl torrente nasce in Italia tra i comuni di Uggiate Trevano e Faloppio (dal quale prende il nome). Nel suo corso italiano forma la Val dei Mulini (da non confondersi con la \"Valmulini\", valle della citt\u00e0 di Como, formata dal Fiume Aperto) attraversando i comuni italiani di Drezzo, Faloppio, Uggiate Trevano, Ronago e Par\u00e8 (provincia di Como). \nDopo aver varcato il confine con la Svizzera non lontano dal valico di Ponte Faloppia, il Faloppia attraversa i comuni di Balerna, Morbio Inferiore e Chiasso (distretto di Mendrisio). Per gran parte del suo percorso in terra elvetica il suo alveo \u00e8 coperto, con la sola parte a cielo aperto situata fra le Vie Milano e Antonio Chiesa, nei pressi dello smistamento merci di Chiasso. Subito dopo, vira verso Nord-Est, per raggiungere il Breggia all'altezza della dogana merci di Brogeda."}
{"id": "2936383", "revid": "544909", "url": "https://it.wikipedia.org/wiki?curid=2936383", "title": "Ciclopista della val di Sole", "text": "La ciclopista della val di Sole \u00e8 una pista ciclabile che, seguendo il corso del torrente Noce, si snoda dal ponte di Mostizzolo verso Cogolo nel comune di Peio.\nDescrizione.\nL'ambiente attraversato dalla pista \u00e8 molto vario: abeti, pascoli e frutteti accompagnano tutti i 34,5 km di lunghezza.\nPer rispettare maggiormente l'ambiente circostante si \u00e8 scelto di evitare le tradizionali pavimentazioni in asfalto, preferendone una di tipo a impregnazione di ghiaietto.\nLungo la val del Sole, fino a Mezzana, transita anche la ferrovia Trento-Mal\u00e9-Mezzana che pu\u00f2 essere integrata nell'escursione sulla pista ciclabile, in quanto permette il trasporto di biciclette."}
{"id": "2936388", "revid": "767487", "url": "https://it.wikipedia.org/wiki?curid=2936388", "title": "Gur'evsk (Oblast' di Kaliningrad)", "text": "Gur'evsk \u00e8 una citt\u00e0 della Russia, posta nell'oblast' di Kaliningrad.\nStoricamente appartenuta alla Germania, fu nota fino al 1945 con il nome di \"Neuhausen\". Prese il nome attuale in onore del generale sovietico Stepan Savel'evi\u010d Gur'ev."}
{"id": "2936390", "revid": "767487", "url": "https://it.wikipedia.org/wiki?curid=2936390", "title": "Filip Florian", "text": "Biografia.\nFra il 1992 e il 1995 \u00e8 stato redattore presso la sede di Bucarest di Radio Free Europe, e fra il 1995-1999, corrispondente della Deutsche Welle di Bucarest. \nIl suo primo romanzo, \"Dita Mignole\" (titolo originale \"Degete mici\", Polirom 2005), ha ricevuto il Premio per il miglior romanzo di debutto dell'Unione degli Scrittori della Romania, il Premio d'eccellenza per l'esordio nella letteratura dell'UNPR (Unione Nazionale degli Imprenditori Romeni) e il Premio per il miglior romanzo di debutto accordato dalla rivista \"Rom\u00e2nia literar\u0103\". \"Dita mignole\" \u00e8 stato tradotto e pubblicato in molti paesi.\nNel 2006 esce il libro di memorie \"I ragazzi di viale B\u0103iu\u0163\" (\"B\u0103iu\u0163eii\", Polirom), scritto insieme al fratello Matei. \nNel 2008 Filip Florian pubblica il romanzo \"I giorni del re\" (\"Zilele regelui\", Polirom). "}
{"id": "2936391", "revid": "1305772", "url": "https://it.wikipedia.org/wiki?curid=2936391", "title": "Gur'evsk", "text": ""}
{"id": "2936393", "revid": "1505583", "url": "https://it.wikipedia.org/wiki?curid=2936393", "title": "Jacob Young", "text": "Carriera.\nJacob \u00e8 stato il primo attore a dare il volto a Rick Forrester in \"Beautiful\" dal 1997 al 1999. Conclusa l'esperienza con la soap ha recitato in due film per il cinema per poi tornare alla televisione. Nel 2011 dopo aver recitato per 8 anni nella serie \"La valle dei pini\" viene contattato per riprendere il ruolo di Rick in \"Beautiful\" sostituendo cos\u00ec Kyle Lowder.\nDal 2002 al 2003 ha interpretato Lucky in \"General Hospital\" ruolo che gli valse un Emmy come miglior giovane attore. Dal 2003 fa parte del cast fisso della soap \"La valle dei pini\", in cui interpreta il ruolo di JR Chandler, ruolo ricoperto fino alla chiusura delle serie TV avvenuta nel settembre 2011. Ha recitato anche nella serie \"Una vita da vivere\" nel 2006 e nella sitcom \"Hope &amp; Faith\" nel 2004.\nHa avuto molto successo nel film del 2004 \"La ragazza della porta accanto\" dove ha interpretato Hunter.\nNel 2007 ha partecipato all'edizione Americana de \"La ruota della fortuna\".\nPremi.\nEmmy Awards.\nVinti:\nNomination:"}
{"id": "2936396", "revid": "76963", "url": "https://it.wikipedia.org/wiki?curid=2936396", "title": "Pietro Caronelli", "text": "Dottore di diritto, fu in realt\u00e0 un personaggio molto versatile, i cui interessi vertevano sulle lettere, la filosofia e l'economia. \nLa maggior fama gli venne per\u00f2 dalle scienze agrarie: viene ricordato per aver introdotto nuove tecniche nei suoi possedimenti e fu inoltre tra i primi a proporre l'istituzione di una scuola enologica a Conegliano. I suoi meriti in quest'ambito gli valsero la nomina a conte dal senato veneziano.\nGli \u00e8 stata intitolata una via della citt\u00e0 di Conegliano."}
{"id": "2936400", "revid": "31867555", "url": "https://it.wikipedia.org/wiki?curid=2936400", "title": "B\u00e9la IV", "text": ""}
{"id": "2936407", "revid": "149727", "url": "https://it.wikipedia.org/wiki?curid=2936407", "title": "Gurjevsk", "text": ""}
{"id": "2936412", "revid": "729019", "url": "https://it.wikipedia.org/wiki?curid=2936412", "title": "Forte Piovezzano", "text": "Il Forte Piovezzano, inizialmente chiamato anche Forte Degenfeld \u00e8 un forte costruito dall'Austria, tra il 1859 e il 1861, a Piovezzano, nel comune di Pastrengo\nStoria.\nLa costruzione, voluta dal feldmaresciallo Josef Radetzky per arginare un eventuale attacco nemico che avesse minacciato Verona dopo aver aggirato Peschiera, fu completata nel 1861. \u00c8 una fortificazione facente parte del gruppo di Pastrengo e rientrava nel pi\u00f9 ampio disegno di difesa militare, conosciuto come Fortezze del Quadrilatero.\nIl forte fu denominato in onore del generale Friedrich Graf von Degenfeld-Schonburg, comandante del corpo di armata e ministro della guerra.\nNel 1866, in seguito alla cessione del Veneto al Regno d'Italia, come tutte le altre fortificazioni della zona, il presidio pass\u00f2 sotto il controllo del Regio Esercito che ne cambi\u00f2 il nome in Forte di Piovezzano. Fu inoltre cambiata la direzione del tiro dell'artiglieria.\nDismesso da qualsiasi attivit\u00e0 militare, il forte oggi \u00e8 in una fase di restauro, operata dal gruppo di Volontari degli Alpini di Piovezzano.\nArchitettura e caratteristiche.\nIl forte si trova su una collina a sud dell'abitato di Piovezzano (comune di Pastrengo) a circa 200 m. di altitudine.\nLa pianta della costruzione ha forma trapezoidale con la magistrale rivolta verso il lago di Garda. Sul ramparo destro sono presenti delle postazioni di artiglieria sia in barbetta che protette da un muro e sia in casamatta. Il ramparo superiore era raggiungibile con una agile scala dotata di guide per l'artiglieria.\nAll'interno sono presenti vari locali, utilizzati come magazzini, laboratori, alloggi..., che potevano garantire le esigenze della guarnigione per tempi relativamente lunghi.\nUna cisterna dotata di canalette in pietra serviva a raccogliere le acque piovane per essere utilizzate.\nIl forte era circondato da un ampio fossato che \u00e8 stato interrato negli ultimi anni.\nArmamento.\nL'armamento principale comprendeva:\nPresidio di guerra.\nIl forte, in tempo di guerra, poteva ospitare una guarnigione di circa 80 soldati."}
{"id": "2936417", "revid": "74801", "url": "https://it.wikipedia.org/wiki?curid=2936417", "title": "August Graf von Degenfeld-Schonburg", "text": "Vita.\nDegenfeld-Sch\u00f2nburg era un rampollo della nobile famiglia dei Conti di Degenfeld Sch\u00f2nburg.\nPrese parte alla campagna del 1815, contro Napoleone, come ufficiale di fanteria ed oper\u00f2 per diversi anni come aiutante nel Quartier generale in Boemia. Nel 1848 ha guidato una brigata e come maggiore generale nel 1849 \u00e8 stato coinvolto nella battaglia di Novara.\nIn ottobre 1849 Degenfeld-Schonberg \u00e8 stato promosso a tenente feldmaresciallo. L'imperatore Francesco Giuseppe nel 1852 lo ha poi nominato comandante dell'VIII Corpo d'armata. Nella guerra italiana nel 1859 era il comandante generale del Comando supremo.\nNell'ottobre del 1860 Degenfeld-Schonberg \u00e8 stato nominato feldmaresciallo e ministro della guerra, ma abbandon\u00f2 l'incarico, nel 1864 per motivi di salute. Torn\u00f2 temporaneamente in servizio attivo nel 1866, quando partecip\u00f2 all'Armistizio di Nikolsburg concordato il 26 luglio di quell'anno. \nMor\u00ec poi il 5 dicembre 1876 presso Altm\u00fcnster a Gmunden.\nIn suo onore, gli austriaci, gli intitolarono un forte del famoso quadrilatero difensivo: il forte Degenfeld che si trova a Pastrengo, alla difesa della citt\u00e0 di Verona."}
{"id": "2936419", "revid": "599013", "url": "https://it.wikipedia.org/wiki?curid=2936419", "title": "Ken Scalabroni", "text": ""}
{"id": "2936420", "revid": "228587", "url": "https://it.wikipedia.org/wiki?curid=2936420", "title": "Canavese (disambigua)", "text": ""}
{"id": "2936421", "revid": "297059", "url": "https://it.wikipedia.org/wiki?curid=2936421", "title": "Forte Degenfeld", "text": ""}
{"id": "2936422", "revid": "647919", "url": "https://it.wikipedia.org/wiki?curid=2936422", "title": "Neolitico nel canavese", "text": ""}
{"id": "2936428", "revid": "123934774", "url": "https://it.wikipedia.org/wiki?curid=2936428", "title": "Stazione di Guidonia-Montecelio-Sant'Angelo", "text": "La stazione di Guidonia-Montecelio-Sant'Angelo \u00e8 una stazione ferroviaria situata lungo la ferrovia Roma\u2013Pescara. Serve la citt\u00e0 di Guidonia Montecelio ed il limitrofo comune di Sant'Angelo Romano.\nStoria.\nFino al 1937 portava la denominazione di \u00abMontecelio-Sant'Angelo\u00bb; in tale data assunse la nuova denominazione di \u00abGuidonia-Montecelio-Sant'Angelo\u00bb.\nStrutture e impianti.\nIl piazzale della stazione conta 3 binari: il primo \u00e8 utilizzato per le precedenze, il secondo \u00e8 quello di corsa e il terzo viene utilizzato come capolinea dei convogli che terminano la corsa a Guidonia. \u00c8 presente anche uno scalo merci composto da 2 tronchini, utilizzati per il ricovero dei treni cantiere.\nMovimento.\nLa stazione \u00e8 servita dal servizio suburbano della linea FL2 e da servizi regionali; le principali destinazioni sono Avezzano, Mandela-Sambuci e Pescara."}
{"id": "2936431", "revid": "729019", "url": "https://it.wikipedia.org/wiki?curid=2936431", "title": "712. Infanterie-Division", "text": "La 712. Infanterie-Division (712\u00aa Divisione di fanteria) fu un'unit\u00e0 della Wehrmacht operativa durante la seconda guerra mondiale. Dopo essere stata impiegata nella sorveglianza delle coste belghe e olandesi, l'unit\u00e0 combatt\u00e9 contro gli Alleati e l'Armata Rossa, alla quale si arrese nell'aprile 1945.\nStoria.\nLa 712. Infanterie-Division venne creata il 5 maggio 1941 come divisione statica e per tutto il mese rimase in riserva, in attesa di avere i ranghi completi, a Treviri.\nA luglio l'unit\u00e0 si trasfer\u00ec in Francia passando alle dipendenze della 7\u00aa Armata (Gruppo d'armate D), per poi passare, il 22 settembre, a presidiare il confine franco-tedesco con la 1\u00aa Armata. Gli uomini della divisione rimasero in questo settore fino al 24 giugno 1942, data in cui ricevettero l'ordine di muovere per il Belgio, dove li aspettava la 15\u00aa Armata.\nIl servizio nel nuovo stato venne espletato fino al gennaio 1943, quindi il reparto si stanzi\u00f2 a Vlissingen nei Paesi Bassi. Proprio qui nel settembre 1944 la 712. Infanterie-Division si impegn\u00f2 nella difesa dell'isola di Walcheren, ma numerosi bombardamenti alleati ne decimarono le file, tanto che un mese dopo il kampfgruppe rimasto ripar\u00f2 a 's-Hertogenbosch.\nIl 1944 si concluse nei Paesi Bassi ma il 15 gennaio 1945 giunse l'ordine di trasferirsi al fronte orientale. Circa un mese dopo il quartier generale venne posto nella riserva del Gruppo d'armate Vistola, mentre il resto della divisione fu distrutto dai soldati sovietici lungo il fiume Warta.\nIl 26 marzo 1945 prese vita una nuova 712. Infanterie-Division, a Kostrzyn nad Odr\u0105 (Polonia), grazie a soldati della Panzergrenadier-Division Kurmark, ma quasi un mese dopo anche questa nuova unit\u00e0 fu annientata, mentre era in seno alla 9\u00aa Armata, nella battaglia di Halbe. Il 30 aprile i resti della divisione si arresero all'Armata Rossa.\nOrdine di battaglia.\n1941\n1945: fronte orientale\nComandanti.\nDati tratti da:"}
{"id": "2936435", "revid": "297031", "url": "https://it.wikipedia.org/wiki?curid=2936435", "title": "Roy Crane", "text": "Riconoscimenti.\nNel 1950 ha vinto il Reuben Award come cartoonist dell'anno per Buz Sawyer, premio conferitogli dalla National Cartoonists Society, e lo \"Story Comic Strip Award\" nel 1965. Nel 1974 ha vinto il Premio Yellow Kid al Salone Internazionale dei Comics di Lucca."}
{"id": "2936437", "revid": "123487565", "url": "https://it.wikipedia.org/wiki?curid=2936437", "title": "Alida Cappellini", "text": "Biografia.\nLa sua carriera d'attrice comincia nel 1950 con \"Guardie e ladri\". Si diploma nel 1965 all'Accademia delle belle arti come scenografa e costumista. Per tutta la sua carriera lavorer\u00e0 alternandosi nei tre ruoli.\nInterpreta Ada, la sorella di Giannino, nello sceneggiato televisivo \"Il giornalino di Gian Burrasca\" di Lina Wertm\u00fcller.\n\u00c8 costumista nel film di Carlo Lizzani del 1967 \"Un fiume di dollari\", ed in altri film western e non (\"L'arcangelo\"). Firma inoltre gli spot pubblicitari di Richard Laster.\nFino al 1985 recita in parti minori in diversi film. Sempre in quell'anno inizia a collaborare con Giovanni Licheri, insieme al quale realizzer\u00e0 diverse scenografie televisive: \"Quelli della notte\", \"Marisa la nuit\", \"Aperto per ferie\", \"\", \"Indietro tutta!\", \"Piccoli fans\".\nContinua tuttora l'attivit\u00e0 di scenografa in numerose trasmissioni Rai, come \"Domenica In\" 1991, \"Solletico\", \"Le storie di Farland\", \"GT Ragazzi\", \"Cocco di mamma\", \"Quelli che il calcio\", \"Made in Sud\" nonch\u00e9 per spettacoli di musica lirica e teatro.\nHa doppiato Tatino in \"Tatino e Tatone\" e Ding A Ling in \"Ugo Lupo\"."}
{"id": "2936439", "revid": "117108371", "url": "https://it.wikipedia.org/wiki?curid=2936439", "title": "Gauliga XVII 1940-1941", "text": "L'edizione 1940-41 della Gauliga XVII vide la vittoria finale del SK Rapid Wien.\nCapocannoniere del torneo fu Franz Binder del SK Rapid Wien con 27 reti."}
{"id": "2936440", "revid": "729019", "url": "https://it.wikipedia.org/wiki?curid=2936440", "title": "Torneo di Wimbledon 1896 - Singolare femminile", "text": "La detentrice del titolo Charlotte Cooper ha battuto nel challenge round Alice Simpson Pickering 6-2, 6-3."}
{"id": "2936447", "revid": "149485", "url": "https://it.wikipedia.org/wiki?curid=2936447", "title": "Jackie Curtis", "text": "Vita e carriera.\nCurtis nasce a New York City da John Holder, Sr. e dall'italoamericana Jenevive Uglialoro. Curtis spende parte della propria vita vivendo e recitando a volte da uomo (spesso scegliendo di impersonare James Dean) e a volte da donna. Nelle sue performance da drag queen era solito portare rossetto, brillantini sugli occhi, capelli rossi cotonati e calze strappate.\nQuesto stile unico, una combinazione di trash e glamour che Curtis inaugura alla fine degli anni sessanta del XX secolo in nightclub come il Max's Kansas City, ha portato a considerarla come fonte d'ispirazione per i personaggi Glitter rock o Glam rock degli anni settanta."}
{"id": "2936449", "revid": "729019", "url": "https://it.wikipedia.org/wiki?curid=2936449", "title": "Forte Poggio Pol", "text": "Il Forte Poggio Pol, originariamente chiamato Forte Nugent, \u00e8 un forte costruito dall'Austria tra il 1859 e il 1861. \u00c8 posto sul colle Poggio Pol, nel comune di Pastrengo, in direzione est rispetto all'abitato.\nStoria.\nQuesto forte, come gli altri della zona, fu costruito su espresso volere del feldmaresciallo Radetzky e fu progettato dalla k.k. Genie-Direktion di Verona.\nCostruito tra il 1859 e il 1861, faceva parte del gruppo di Pastrengo che aveva lo scopo di proteggere la citt\u00e0 di Verona qualora le truppe nemiche fossero riuscite ad aggirare le difese di Peschiera, come era poi accaduto nel 1848.\nNel 1866, con l'annessione del Veneto al Regno d'Italia, il forte pass\u00f2 sotto il controllo del Regio Esercito, assumendo il nome di Forte Poggio Pol.\nIn buono stato di conservazione, oggi ospita un ristorante.\nArchitettura e caratteristiche.\nLa pianta del forte \u00e8 praticamente pentagonale e la muratura \u00e8 in pietra viva, con particolari molto curati.\nSimile agli altri forti del gruppo, aveva una capacit\u00e0 di tiro in grado di battere la zona tra Bussolengo e Pescantina.\nSul ramparo superiore erano presenti varie postazioni di artiglieria, alcune protette da un muro a cannoniera. Erano presenti anche delle postazioni in barbetta, sul fianco sinistro, divise tra di loro con delle protezioni costituite da gabbioni fascinati riempiti di terra.\nAll'interno del forte vi erano numerose stanze, sia per l'alloggiamento per la guarnigione, sia utilizzate come magazzini, laboratori, stalle, ecc. Questo permetteva ai soldati qui alloggiati di poter vivere autonomamente per periodi relativamente lunghi.\nArmamento.\nArmamento principale:"}
{"id": "2936450", "revid": "110157", "url": "https://it.wikipedia.org/wiki?curid=2936450", "title": "Polessk", "text": "Polessk () \u00e8 una citt\u00e0 della Russia, posta nell'oblast' di Kaliningrad.\nStoricamente appartenuta alla Germania, fu nota fino al 1945 con il nome di \"Labiau\".\nQua nacque il militare tedesco Ludwig Meyl\u00e4nder gennant Rogalla von Bieberstein. "}
{"id": "2936452", "revid": "149727", "url": "https://it.wikipedia.org/wiki?curid=2936452", "title": "Labiau", "text": ""}
{"id": "2936454", "revid": "287204", "url": "https://it.wikipedia.org/wiki?curid=2936454", "title": "Gauliga XVII 1939-1940", "text": "L'edizione 1939-40 della Gauliga XVII vide la vittoria finale del SK Rapid Wien."}
{"id": "2936460", "revid": "287204", "url": "https://it.wikipedia.org/wiki?curid=2936460", "title": "Gauliga XVII 1938-1939", "text": "L'edizione 1938-39 della Gauliga XVII vide la vittoria finale del SK Admira Wien, che divenne la rappresentante locale nel campionato tedesco.\nDopo l\u2019annessione nazista infatti, lo sport del paese fu subito integrato in quello germanico, ma dato che il campionato tedesco dell'epoca si basava su una prima fase regionale, il campionato austriaco continu\u00f2 a giocarsi seppur all\u2019interno di un contenitore pi\u00f9 grande.\nCapocannoniere del torneo fu Franz Binder del SK Rapid Wien con 27 reti."}
{"id": "2936461", "revid": "149727", "url": "https://it.wikipedia.org/wiki?curid=2936461", "title": "Bartenstein", "text": ""}
{"id": "2936464", "revid": "515394", "url": "https://it.wikipedia.org/wiki?curid=2936464", "title": "Sigismondo Scarsella", "text": ""}
{"id": "2936467", "revid": "28592", "url": "https://it.wikipedia.org/wiki?curid=2936467", "title": "Scuola di Ferrara", "text": ""}
{"id": "2936468", "revid": "1888309", "url": "https://it.wikipedia.org/wiki?curid=2936468", "title": "Collina del Penz", "text": "La Collina del Penz o Monte Penz (in lombardo \"Mont Penz\") (562\u00a0m) \u00e8 l'altura pi\u00f9 a sud della Svizzera e si trova tra Chiasso e la sua frazione di Pedrinate poco lontano dal confine con l'Italia. Appartiene alle \"Colline del Mendrisiotto\".\nFa parte dell'area protetta cantonale Parco della Collina del Penz che ha un'estensione di 245 ettari e si collega al parco italiano Parco Spina Verde di Como formando un unico parco transfrontaliero.\nPresso la vetta del colle \u00e8 presente la Chiesa di Santo Stefano a 490\u00a0m d'altezza, gi\u00e0 oratorio in stile romanico e menzionata dal 1545."}
{"id": "2936469", "revid": "110157", "url": "https://it.wikipedia.org/wiki?curid=2936469", "title": "Primorsk (Oblast' di Kaliningrad)", "text": "Primorsk \u00e8 una citt\u00e0 della Russia europea, nell'oblast' di Kaliningrad.\nStoricamente appartenuta alla Germania, fu nota fino al 1945 con il nome di \"Fischhausen\". Il toponimo attuale significa \"citt\u00e0 sulla costa\". Lo status attuale di \"gorod\" \u00e8 stato conferito nel 2008."}
{"id": "2936471", "revid": "287204", "url": "https://it.wikipedia.org/wiki?curid=2936471", "title": "Veicoli", "text": ""}
{"id": "2936472", "revid": "149727", "url": "https://it.wikipedia.org/wiki?curid=2936472", "title": "Fischhausen", "text": ""}
{"id": "2936474", "revid": "287204", "url": "https://it.wikipedia.org/wiki?curid=2936474", "title": "Nationalliga 1937-1938", "text": "L'edizione 1937-38 della Nationalliga vide la vittoria finale del SK Rapid Wien.\nCapocannoniere del torneo fu Franz Binder del SK Rapid Wien con 22 reti.\nIl regolamento fu modificato d\u2019imperio in corso d\u2019opera dai nazisti in seguito all\u2019Anschluss di marzo. Decretando che lo sportivo tedesco gareggiava per la patria e non per il denaro, abolirono seduta stante il professionismo. Paradossalmente, ci\u00f2 permise la creazione di un vero campionato austriaco e non solo viennese, dato che fino a quel momento solo i club dell\u2019ex capitale avevano avuto i soldi per permettersi un elevato rango. Per far spazio alle squadre non di Vienna dunque, le retrocessioni vennero aumentate di colpo a poche giornate dal termine.&lt;br&gt;Una seconda conseguenza dell\u2019annessione fu l\u2019uscita dalla Coppa Mitropa. "}
{"id": "2936476", "revid": "1543377", "url": "https://it.wikipedia.org/wiki?curid=2936476", "title": "Forrest Towns", "text": "Biografia.\nNato nel 1914 a Fitzgerald, Georgia, Towns frequenta la scuola ad Augusta, giocando a football americano nella squadra della \"high school\". Nel 1933 ottiene una borsa di studio per l'atletica leggera, dopo che un giornalista lo aveva notato alle prese con il salto in alto.\nTuttavia, ben presto Towns si specializzer\u00e0 negli ostacoli, tralasciando il salto in alto. Nelle 120 iarde ad ostacoli vincer\u00e0 i titoli NCAA e AAU nel 1935, rimanendo successivamente imbattuto per ben 60 gare fino al 1937.\nNel 1936 Towns viene selezionato per partecipare ai Giochi olimpici di Berlino, diventando cos\u00ec il primo georgiano a partecipare alla rassegna olimpica. Towns, che gi\u00e0 deteneva il record mondiale con 14\"1, conquista la medaglia d'oro olimpica concludendo la gara in 14\"2. Poco dopo le Olimpiadi, durante un meeting tenutosi ad Oslo, diventer\u00e0 il primo atleta a scendere sotto i 14 secondi nei 110 metri ostacoli, abbassando il record mondiale a 13\"7, primato che rimarr\u00e0 imbattuto fino al 1950.\nDopo il suo ritiro Towns diventa un allenatore di atletica all'Universit\u00e0 della Georgia. Muore all'et\u00e0 di 77 anni ad Athens (Georgia)."}
{"id": "2936479", "revid": "729019", "url": "https://it.wikipedia.org/wiki?curid=2936479", "title": "Torneo di Wimbledon 1897 - Singolare femminile", "text": "Blanche Bingley Hillyard ha battuto nel challenge round la detentrice del titolo Charlotte Cooper 5-7, 7-5, 6-2."}
{"id": "2936484", "revid": "1573940", "url": "https://it.wikipedia.org/wiki?curid=2936484", "title": "Palais du Pharo", "text": "Il Palais du Pharo \u00e8 un palazzo che si trova sulla costa occidentale di Marsiglia, in una posizione che domina il Porto vecchio e che permette una vista panoramica anche del nuovo porto. Il palazzo venne costruito sotto Luigi Napoleone Bonaparte, che ne fece dono alla moglie Eugenia, sui terreni che erano stati offerti dalla citt\u00e0 di Marsiglia nel 1855.\nIl palazzo \u00e8 oggi di propriet\u00e0 della citt\u00e0 di Marsiglia, che lo ha messo a disposizione del pubblico."}
{"id": "2936491", "revid": "339392", "url": "https://it.wikipedia.org/wiki?curid=2936491", "title": "George Papandreou, junior", "text": ""}
{"id": "2936493", "revid": "36426", "url": "https://it.wikipedia.org/wiki?curid=2936493", "title": "Callisto (Patriarca di Aquileia)", "text": ""}
{"id": "2936494", "revid": "36426", "url": "https://it.wikipedia.org/wiki?curid=2936494", "title": "Elia (Patriarca di Aquileia)", "text": ""}
{"id": "2936495", "revid": "110157", "url": "https://it.wikipedia.org/wiki?curid=2936495", "title": "Pravdinsk", "text": "Pravdinsk () \u00e8 una citt\u00e0 della Russia posta nell'Oblast' di Kaliningrad, ai confini con la Polonia.\nFino al 1945 fu tedesca, e nota con il nome di \"Friedland\"."}
{"id": "2936500", "revid": "36426", "url": "https://it.wikipedia.org/wiki?curid=2936500", "title": "Pietro I (Patriarca di Aquileia)", "text": ""}
{"id": "2936502", "revid": "149727", "url": "https://it.wikipedia.org/wiki?curid=2936502", "title": "Friedland in Ostpreu\u00dfen", "text": ""}
{"id": "2936503", "revid": "599013", "url": "https://it.wikipedia.org/wiki?curid=2936503", "title": "Enchiridion", "text": ""}
{"id": "2936507", "revid": "149727", "url": "https://it.wikipedia.org/wiki?curid=2936507", "title": "Heilsberg", "text": ""}
{"id": "2936519", "revid": "767487", "url": "https://it.wikipedia.org/wiki?curid=2936519", "title": "Nina Gerhard", "text": "Biografia.\nDopo aver studiato alla Stage &amp; School Musical di Francoforte, nel 1992, ha partecipato al progetto Eurodance chiamato Captain Hollywood Project, prestando la voce sul ritornello della canzone \"More and more\", prodotto da Nosie Katzmann. Eppure, allo stesso tempo , Nina ha partecipato ad un altro progetto di musica dance: Intermission, con il singolo \" Honesty\". \nNel novembre 1994, la cantante Nina ha intrapreso una carriera solista con la hit \"The Reason Is You\". La canzone ha trascorso diversi mesi nei primi posti delle classifiche in Europa, anche in Brasile. L'anno seguente, Nina torna sulla scena musicale con il singolo \"Until All Your Dreams Come True\u201d, facendo un altro grande successo. Poi nel 1995 la cantante pubblic\u00f2 il suo primo album \"Dare!\", prodotto da grandi nomi della musica elettronica europea, come Nosie Katzmann, Kim Sanders (conosciuto per successi come \"Tell Me That You Want Me\"), Peter Graber (che aveva i biglietti per progetti come Beat Cultura) e Doug Laurent (che ha recitato nel remix del gruppo di La Bouche). \nNel 1996 , Nina pubblic\u00f2 il singolo \"In Her Shoes\", una ballata pop che non ha a che vedere con i singoli precedenti. Entro quello stesso anno, la cantante pubblic\u00f2 un brano con sonorit\u00e0 tendenti alla Disco, \"Can't Stop This Feeling\", che \u00e8 stato inserito nella versione giapponese dell'album \"Dare!\". Nel 1997 pubblica la canzone \"Wanna Feel So Good\u201d, con i produttori del progetto E- Rotic. Nel 2008 riprende l'attivit\u00e0 di cantante pubblicando un album dalle sonorit\u00e0 jazz, \"Muse\". Oggi lavora come insegnante di canto."}
{"id": "2936520", "revid": "102204687", "url": "https://it.wikipedia.org/wiki?curid=2936520", "title": "\u017deleznodoro\u017enyj (Oblast' di Kaliningrad)", "text": "\u017deleznodoro\u017enyj (\u0416\u0435\u043b\u0435\u0437\u043d\u043e\u0434\u043e\u0440\u043e\u0436\u043d\u044b\u0439) \u00e8 un insediamento di tipo urbano della Russia, posta ai confini con la Polonia.\nFino al 1945 fu tedesca, e nota con il nome di \"Gerdauen\".\nGeografia antropica.\nIl comune urbano di \u017deleznodoro\u017enyj comprende 31 centri abitati (\"poselok\"):"}
{"id": "2936521", "revid": "256896", "url": "https://it.wikipedia.org/wiki?curid=2936521", "title": "Policlinico Universitario &quot;G. Rossi&quot;", "text": ""}
{"id": "2936526", "revid": "149727", "url": "https://it.wikipedia.org/wiki?curid=2936526", "title": "Gerdauen", "text": ""}
{"id": "2936529", "revid": "149727", "url": "https://it.wikipedia.org/wiki?curid=2936529", "title": "Johannisburg", "text": ""}
{"id": "2936530", "revid": "339392", "url": "https://it.wikipedia.org/wiki?curid=2936530", "title": "Sofocle Venizelos", "text": ""}
{"id": "2936532", "revid": "47767", "url": "https://it.wikipedia.org/wiki?curid=2936532", "title": "Eleuterio Venizelos", "text": ""}
{"id": "2936534", "revid": "149727", "url": "https://it.wikipedia.org/wiki?curid=2936534", "title": "L\u00f6tzen", "text": ""}
{"id": "2936538", "revid": "228587", "url": "https://it.wikipedia.org/wiki?curid=2936538", "title": "Ospedale di San Giovanni di Dio", "text": ""}
{"id": "2936541", "revid": "36426", "url": "https://it.wikipedia.org/wiki?curid=2936541", "title": "Ospedale San Giovanni di Dio", "text": ""}
{"id": "2936543", "revid": "149727", "url": "https://it.wikipedia.org/wiki?curid=2936543", "title": "Mohrungen", "text": ""}
{"id": "2936546", "revid": "149727", "url": "https://it.wikipedia.org/wiki?curid=2936546", "title": "Neidenburg", "text": ""}
{"id": "2936549", "revid": "31868892", "url": "https://it.wikipedia.org/wiki?curid=2936549", "title": "Yamaha XT 125 R", "text": ""}
{"id": "2936561", "revid": "110157", "url": "https://it.wikipedia.org/wiki?curid=2936561", "title": "Slavsk", "text": "Slavsk () \u00e8 una citt\u00e0 della Russia, posta nell'Oblast' di Kaliningrad.\nFino al 1945 fu tedesca, e nota con il nome di \"Heinrichswalde\"."}
{"id": "2936562", "revid": "339392", "url": "https://it.wikipedia.org/wiki?curid=2936562", "title": "Azienda Ospedaliera Universitaria &quot;Federico II&quot; (Napoli)", "text": ""}
{"id": "2936565", "revid": "36426", "url": "https://it.wikipedia.org/wiki?curid=2936565", "title": "Ospedale San Carlo (Potenza)", "text": ""}
{"id": "2936569", "revid": "36426", "url": "https://it.wikipedia.org/wiki?curid=2936569", "title": "Ospedale Madonna delle Grazie (Matera)", "text": ""}
{"id": "2936570", "revid": "339392", "url": "https://it.wikipedia.org/wiki?curid=2936570", "title": "Ospedale di Niguarda (Milano)", "text": ""}
{"id": "2936571", "revid": "256896", "url": "https://it.wikipedia.org/wiki?curid=2936571", "title": "Ospedale San Giovanni-Molinette (Torino)", "text": ""}
{"id": "2936574", "revid": "256896", "url": "https://it.wikipedia.org/wiki?curid=2936574", "title": "Policlinico Universitario &quot;G. Rossi&quot; (Verona)", "text": ""}
{"id": "2936575", "revid": "36426", "url": "https://it.wikipedia.org/wiki?curid=2936575", "title": "Policlinico Umberto I (Roma)", "text": ""}
{"id": "2936577", "revid": "339392", "url": "https://it.wikipedia.org/wiki?curid=2936577", "title": "Ospedale Maggiore (Milano)", "text": ""}
{"id": "2936578", "revid": "36426", "url": "https://it.wikipedia.org/wiki?curid=2936578", "title": "Ospedale di Santa Maria Nuova (Firenze)", "text": ""}
{"id": "2936583", "revid": "248219", "url": "https://it.wikipedia.org/wiki?curid=2936583", "title": "Scrivania Resolute", "text": ""}
{"id": "2936586", "revid": "36426", "url": "https://it.wikipedia.org/wiki?curid=2936586", "title": "Ospedale San Giovanni di Dio (Firenze)", "text": ""}
{"id": "2936588", "revid": "36426", "url": "https://it.wikipedia.org/wiki?curid=2936588", "title": "Ospedale di San Giovanni di Dio (Cagliari)", "text": ""}
{"id": "2936589", "revid": "110157", "url": "https://it.wikipedia.org/wiki?curid=2936589", "title": "Heinrichswalde", "text": "Heinrichswalde \u00e8 un comune del Meclemburgo-Pomerania Anteriore, in Germania.\nAppartiene al circondario (\"Landkreis\") della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Torgelow-Ferdinandshof."}
{"id": "2936596", "revid": "414793", "url": "https://it.wikipedia.org/wiki?curid=2936596", "title": "Campionato di calcio kosovaro", "text": ""}
{"id": "2936597", "revid": "36426", "url": "https://it.wikipedia.org/wiki?curid=2936597", "title": "Azienda Ospedaliera Universitaria &quot;Federico II&quot;", "text": ""}
{"id": "2936598", "revid": "414793", "url": "https://it.wikipedia.org/wiki?curid=2936598", "title": "Campionato kosovaro di calcio", "text": ""}
{"id": "2936599", "revid": "149727", "url": "https://it.wikipedia.org/wiki?curid=2936599", "title": "Ortelsburg", "text": ""}
{"id": "2936602", "revid": "62004", "url": "https://it.wikipedia.org/wiki?curid=2936602", "title": "Alex Parsons", "text": "Carriera professionistica.\nOakland Raiders.\nDopo aver giocato a football alla University of Southern California, non venne scelto al draft NFL 2010; il 30 aprile 2010 firm\u00f2 come free agent con gli Oakland Raiders. Il 4 settembre venne svincolato per poi firmare due giorni dopo con la squadra di allenamento. Il 4 gennaio 2011 firm\u00f2 nuovamente con i Raiders. Il 3 settembre venne svincolato per poi rifirmare due giorni dopo con la squadra di allenamento.\nIl 3 gennaio 2012 rifirm\u00f2 un contratto annuale per 390.000 dollari. Debutt\u00f2 nella NFL il 10 settembre contro i San Diego Chargers, chiuse la stagione giocando tutte le 16 partite della stagione regolare. Il 15 aprile 2013 rifirm\u00f2 un altro anno per 405.000 dollari, ma il 26 agosto venne svincolato infortunato. Il giorno seguente venne inserito nella lista infortunati, per poi esser svincolato definitivamente il giorno successivo, dopo aver raggiunto un accordo assicurativo."}
{"id": "2936603", "revid": "287204", "url": "https://it.wikipedia.org/wiki?curid=2936603", "title": "Dobrovol'sk", "text": "Dobrovol'sk (\u0414\u043e\u0431\u0440\u043e\u0432\u043e\u043b\u044c\u0441\u043a) \u00e8 una citt\u00e0 della Russia, posta nell'Oblast' di Kaliningrad.\nStoricamente appartenuta alla Germania, fu nota fino al 1938 con il nome di \"Pillkallen\". In quella data prese il nome di \"Schlo\u00dfburg\", mantenuto fino all'annessione all'Unione Sovietica (1945)."}
{"id": "2936604", "revid": "149727", "url": "https://it.wikipedia.org/wiki?curid=2936604", "title": "Pillkallen", "text": ""}
{"id": "2936609", "revid": "1706425", "url": "https://it.wikipedia.org/wiki?curid=2936609", "title": "HBS Craeyenhout", "text": "HBS Craeyenhout \u00e8 una societ\u00e0 polisportiva olandese avente sede a L'Aia.\nFondata nel 1893, \u00e8 attiva nel settore calcistico, del cricket e dell'hockey su prato.\nCalcio.\nL'HBS Craeyenhout ha militato dal 1896 al 1954 nella massima divisione del campionato di calcio olandese, vincendo il campionato nelle stagioni 1903-1904, 1905-1906 e 1924-1925."}
{"id": "2936610", "revid": "149727", "url": "https://it.wikipedia.org/wiki?curid=2936610", "title": "Schlo\u00dfburg", "text": ""}
{"id": "2936611", "revid": "93556", "url": "https://it.wikipedia.org/wiki?curid=2936611", "title": "Provolone del Monaco", "text": "Il Provolone del Monaco \u00e8 un formaggio ottenuto dalla lavorazione del latte della vacca Agerolese. Il nome deriva dalla mantella che i pastori indossavano per ripararsi dal freddo durante il tragitto dalle colline di Vico Equense nella citt\u00e0 metropolitana di Napoli, principale mercato per i loro prodotti.\nStoria.\nIl Provolone del Monaco si produce dal 1700 circa, quando alcuni pastori che vivevano sul Vomero, area allora agricola nei dintorni di Napoli, dovettero trasferirsi a causa dell'espansione urbana. Alcune famiglie decisero di trasferirsi sui Monti Lattari e iniziarono a sfruttare gli ampi pascoli della zona, producendo formaggio, in particolare caciocavallo.\nIl principale mercato per la vendita del formaggio era Napoli e i pastori, coperti da pesanti e ingombranti mantelle, vennero soprannominati \"monaci\" e i loro caciocavalli, ricercati e apprezzati sulla piazza partenopea, divennero per tutti \u201ci provoloni del monaco\u201d.\nDal 2010 il Provolone del Monaco ottiene la Denominazione di Origine Protetta (DOP) a livello europeo con Regolamento UE 121/2010.\nLavorazione.\nIl \"Provolone del Monaco\" si ottiene riscaldando il latte per ottenere una cagliata maggiormente cotta rispetto alla produzione del caciocavallo tradizionale. La maturazione deve avvenire con lentezza, senza conservanti, n\u00e9 fermenti. Successivamente si passa alla modellatura, dando una forma particolare rispetto a quella solita, di melone leggermente allungato e senza testina. La stagionatura, dopo averlo salato e asciugato, pu\u00f2 anche avvenire in grotta secondo il disciplinare di produzione, partendo da un minimo di 6 mesi.\nSecondo il disciplinare il Provolone del Monaco DOP pu\u00f2 essere prodotto nei territori dei seguenti comuni della citt\u00e0 metropolitana di Napoli:"}
{"id": "2936612", "revid": "380654", "url": "https://it.wikipedia.org/wiki?curid=2936612", "title": "The First Great Train Robbery", "text": ""}
{"id": "2936613", "revid": "834", "url": "https://it.wikipedia.org/wiki?curid=2936613", "title": "Dracula A.D. 1972", "text": ""}
{"id": "2936614", "revid": "131145", "url": "https://it.wikipedia.org/wiki?curid=2936614", "title": "Torneo di Wimbledon 1898 - Singolare femminile", "text": "La detentrice del titolo Blanche Bingley Hillyard non ha partecipato.\nCharlotte Cooper ha battuto in finale Louisa Martin 6-4, 6-4."}
{"id": "2936616", "revid": "287204", "url": "https://it.wikipedia.org/wiki?curid=2936616", "title": "Pag\u0117giai", "text": "Pag\u0117giai \u00e8 una citt\u00e0 della Lituania.\nStoricamente legata alla Germania, era nota con il nome di \"Pogegen\". Pass\u00f2 alla Lituania dopo la prima guerra mondiale."}
{"id": "2936617", "revid": "149727", "url": "https://it.wikipedia.org/wiki?curid=2936617", "title": "Pogegen", "text": ""}
{"id": "2936619", "revid": "149727", "url": "https://it.wikipedia.org/wiki?curid=2936619", "title": "Preu\u00dfisch Holland", "text": ""}
{"id": "2936620", "revid": "149727", "url": "https://it.wikipedia.org/wiki?curid=2936620", "title": "Preussisch Holland", "text": ""}
{"id": "2936624", "revid": "767487", "url": "https://it.wikipedia.org/wiki?curid=2936624", "title": "Bossy (Kelis)", "text": "Bossy \u00e8 un brano musicale della cantante R&amp;B statunitense Kelis, pubblicato come primo singolo estratto dall'album \"Kelis Was Here\" del 2006.\nDescrizione.\nScritta da Kelis, il produttore Bangladesh, Sean Garrett e Too Short, il brano figura anche il featuring di quest'ultimo. La canzone ha raggiunto la sedicesima posizione della classifica \"Billboard\" Hot 100, diventando il maggior successo di Kelis negli Stati Uniti, dopo \"Milkshake\". Mentre \"Bossy\" \u00e8 riuscita ad entrare nella top 10 in Finlandia e nella top 20 di Australia e Nuova Zelanda, non \u00e8 riuscita ad ottenere risultati degni di nota in nessuna altra classifica nel mondo.\nL'11 dicembre 2006, \"Bossy\" \u00e8 stato certificato doppio disco di platino dalla RIAA.\nVideo musicale.\nIl video musicale prodotto per \"Bossy\" \u00e8 stato diretto dal regista Marc Klasfeld, che nello stesso anno lavorer\u00e0 con Kelis anche nei video di \"Blindfold Me\" e \"Lil Star\" e girato nel febbraio 2006 a Los Angeles."}
{"id": "2936625", "revid": "438678", "url": "https://it.wikipedia.org/wiki?curid=2936625", "title": "Pituitario", "text": ""}
{"id": "2936627", "revid": "149727", "url": "https://it.wikipedia.org/wiki?curid=2936627", "title": "Rosenberg i. Westpr.", "text": ""}
{"id": "2936629", "revid": "149727", "url": "https://it.wikipedia.org/wiki?curid=2936629", "title": "R\u00f6\u00dfel", "text": ""}
{"id": "2936630", "revid": "1522738", "url": "https://it.wikipedia.org/wiki?curid=2936630", "title": "Province Unite Italiane", "text": "Province Unite Italiane (o, pi\u00f9 correttamente, Provincie) fu la denominazione del governo provvisorio instaurato in alcuni territori dello Stato Pontificio (Romagna, Marche e Umbria) e nei ducati di Parma e Modena dal 5 febbraio al 26 aprile 1831, in seguito alla Sommossa popolare a Bologna, Ferrara, Ravenna, Forl\u00ec, Ancona, Perugia, Parma e Modena, allorquando il 5 febbraio fu dichiarato decaduto il potere temporale del papa e cess\u00f2 il dominio dei duchi emiliani.\nStoria.\nIl 4 marzo venne instaurata nelle Province Unite un'Assemblea Provvisoria con sede nel Palazzo del Podest\u00e0 di Bologna, nominata capitale provvisoria. Nello stesso giorno venne approvata la Costituzione provvisoria e vennero anche eletti i rappresentanti del governo provvisorio:\nIl governo provvisorio ebbe termine il 26 marzo 1831, a seguito dell'intervento armato austriaco penetrato negli stati pontifici e nei ducati emiliani fino ad occupare Ancona. Dopo la repressione austriaca venne ripristinato il potere temporale del papa e furono reinsediati i duchi emiliani."}
{"id": "2936631", "revid": "149727", "url": "https://it.wikipedia.org/wiki?curid=2936631", "title": "Sensburg", "text": ""}
{"id": "2936632", "revid": "149727", "url": "https://it.wikipedia.org/wiki?curid=2936632", "title": "Z\u0105d\u017abork", "text": ""}
{"id": "2936633", "revid": "149727", "url": "https://it.wikipedia.org/wiki?curid=2936633", "title": "Stuhm", "text": ""}
{"id": "2936634", "revid": "149727", "url": "https://it.wikipedia.org/wiki?curid=2936634", "title": "Treuburg", "text": ""}
{"id": "2936636", "revid": "33153", "url": "https://it.wikipedia.org/wiki?curid=2936636", "title": "Poligono di Totskoye", "text": ""}
{"id": "2936640", "revid": "767487", "url": "https://it.wikipedia.org/wiki?curid=2936640", "title": "Majakovskoe", "text": "Majakovskoe (\u041c\u0430\u044f\u043a\u043e\u0432\u0441\u043a\u043e\u0435) \u00e8 un comune della Russia, posto nell'Oblast' di Kaliningrad.\nStoricamente appartenuta alla Germania, fu nota fino al 1945 con il nome di \"Nemmersdorf\"."}
{"id": "2936641", "revid": "149727", "url": "https://it.wikipedia.org/wiki?curid=2936641", "title": "Nemmersdorf", "text": ""}
{"id": "2936647", "revid": "1851848", "url": "https://it.wikipedia.org/wiki?curid=2936647", "title": "Petra Rossner", "text": "Carriera.\nNativa della Repubblica Democratica Tedesca, muove i primi passi nell'atletica leggera, vincendo anche un titolo alle Spartachiadi giovanili. Passa poi al ciclismo, e gi\u00e0 nel 1987, solo ventenne, prende parte al Campionato del mondo su strada di Villach chiudendo in 47\u00aa posizione.\nUna delle migliori velociste a cavallo tra gli anni 1990 e i primi anni 2000, ottenne decine di successi tra Europa e Nord America aggiudicandosi, tra le altre, la Coppa del mondo su strada del 2002, nove tappe al Giro Donne (sei solo nel 1995), sette Liberty Classic e due campionati nazionali tedeschi in linea.\nFu molto attiva anche nel ciclismo su pista e si laure\u00f2 campionessa mondiale a Stoccarda nel 1991 e campionessa olimpica a Barcellona nel 1992 nella specialit\u00e0 dell'inseguimento individuale.\nHa concluso la carriera nel 2004, all'et\u00e0 di 37 anni, dopo due stagioni con l'Equipe N\u00fcrnberger Versicherung. Dopo una stagione da direttore sportivo della stessa formazione tedesca, dal 2006 al 2008 ha ricoperto la stessa carica per il Team HTC-Columbia Women (ex T-Mobile), formazione professionistica statunitense.\nVita privata.\nApertamente lesbica, nel 1996 ha convissuto a Leipzig con la sua compagna Judith Arndt, anch'ella ciclista professionista; nel 2005 le due sono state ambasciatrici dei Gay Games, ma in seguito la loro storia \u00e8 naufragata."}
{"id": "2936648", "revid": "486946", "url": "https://it.wikipedia.org/wiki?curid=2936648", "title": "Sukhoputnye Voiska Ross\u00edjskoj Feder\u00e1cii", "text": ""}
{"id": "2936651", "revid": "31869941", "url": "https://it.wikipedia.org/wiki?curid=2936651", "title": "Cellula eucariot", "text": ""}
{"id": "2936652", "revid": "767487", "url": "https://it.wikipedia.org/wiki?curid=2936652", "title": "Baltijskij rajon", "text": "Il Baltijskij rajon () \u00e8 un rajon dell'Oblast' di Kaliningrad, nella Russia europea; il capoluogo \u00e8 Baltijsk."}
{"id": "2936655", "revid": "86599", "url": "https://it.wikipedia.org/wiki?curid=2936655", "title": "Louis Boyer", "text": "\u00c8 tra i pi\u00f9 prolifici scopritori di asteroidi. Il Minor Planet Center gli accredita la scoperta di 40 asteroidi tra gli anni 1930 e 1952.\nHa lavorato all'osservatorio di Algeri, nell'allora colonia francese d'Algeria, con Alfred Schmitt e Odette Bancilhon ai quali ha dedicato due degli asteroidi scoperti: 1617 Alschmitt e 1713 Bancilhon. A sua volta Schmitt gli dedic\u00f2 1215 Boyer."}
{"id": "2936659", "revid": "1699816", "url": "https://it.wikipedia.org/wiki?curid=2936659", "title": "We Gotta Power", "text": " \u00e8 la seconda sigla di apertura dell'anime \"Dragon Ball Z\", interpretata da Hironobu Kageyama. \u00c8 stata pubblicata su CD singolo il 21 novembre 1993, soltanto in Giappone. La canzone viene utilizzata negli ultimi 91 episodi della serie televisiva e in tre film legati alla serie. Il singolo \u00e8 stato abbinato alla seconda sigla di chiusura dell'anime, \"Boku-tachi wa tenshi datta\", sempre interpretata da Kageyama."}
{"id": "2936660", "revid": "22356", "url": "https://it.wikipedia.org/wiki?curid=2936660", "title": "Hunsruck", "text": ""}
{"id": "2936662", "revid": "1745361", "url": "https://it.wikipedia.org/wiki?curid=2936662", "title": "M\u00e1 vlast", "text": "M\u00e1 vlast (in lingua italiana \"La mia patria\") \u00e8 un gruppo di sei poemi sinfonici, composti fra il 1874 ed il 1879 dal compositore ceco Bed\u0159ich Smetana. Sebbene il lavoro, ad eccezione de \"La Moldava\", sia spesso presentato come una singola opera in sei movimenti ed \u00e8 quasi universalmente considerato tale, i singoli pezzi sono stati in realt\u00e0 concepiti come brani autonomi.\nIn queste opere Smetana ha combinato la forma del poema sinfonico, introdotto da Franz Liszt, con gli ideali della musica nazionalistica che erano in voga alla fine del XIX secolo. Ogni poesia descrive qualche aspetto del paesaggio, della storia o di una leggenda della Boemia.\nVy\u0161ehrad.\nIl primo poema,\"Vy\u0161ehrad\" (Il Castello Alto), composto dalla fine di settembre fino al 18 novembre 1874 e data in anteprima il 14 marzo 1875, descrive il castello Vy\u0161ehrad di Praga, che fu sede dei primi re cechi. Durante l'estate del 1874, Smetana cominci\u00f2 a diventare sordo, e abbastanza velocemente lo divent\u00f2 completamente, tanto che si svegli\u00f2, la mattina del 20 ottobre ritrovandosi completamente incapace di sentire alcun suono. La sera precedente si era recato all'opera con qualche parvenza di udito rimanente.\nIl poema inizia con i suoni dell'arpa del cantante Lum\u00edr, e passa poi per i toni dell'arsenale del castello. Questa sezione della musica introduce i temi principali, che vengono utilizzati in altre parti del ciclo. Un tema di quattro note (Si bemolle, Mi bemolle, Re, Si bemolle) rappresenta il castello di Vysehrad; questo tema si risente alla fine de \"La Moldava\" e ancora una volta, per completare l'intero ciclo, a conclusione di \"Blanik\".\nPer l'arpeggio iniziale sono necessarie due arpe. Dopo un accordo di settima di dominante, i fiati riprendono il tema, seguiti dagli archi, prima che l'intera orchestra venga impiegata per raggiungere un climax. Nella parte successiva, Smetana ricorda la storia del castello, con un ritmo pi\u00f9 veloce che diventa una marcia. Un climax apparentemente trionfante viene interrotto da un passaggio discendente raffigurante il crollo del castello, e la musica si acquieta. Poi il tema di apertura dell'arpa viene ripetuto e la musica ricorda ancora una volta la bellezza del castello, ora in rovina. Il brano termina tranquillamente, raffigurando la Moldava che scorre ai piedi del castello.\nConcepito tra il 1872 e il 1874, \u00e8 l'unico pezzo del ciclo ad essere in gran parte completato prima che Smetana cominciasse a divenire sordo nell'estate del 1874. La maggior parte delle esecuzioni hanno una durata di circa quindici minuti.\nVltava (La Moldava).\n\"Vltava\", anche nota con il nome italiano \"La Moldava\", venne composta fra il 20 novembre e l'8 dicembre 1874 e venne eseguita per la prima volta il 4 aprile 1875. Ha una durata di circa dodici minuti, ed \u00e8 scritta nella tonalit\u00e0 di Mi minore.\nIn questo pezzo, Smetana usa delle frasi pittoriche per evocare i suoni di uno dei pi\u00f9 grandi fiumi di Boemia. Secondo le sue stesse parole:\nIl pezzo comprende il pi\u00f9 famoso tema di Smetana. Esso \u00e8 un adattamento della famosa canzone italiana del rinascimento \"Fuggi, fuggi, fuggi da questo cielo\" del tenore Giuseppe Cenci (noto come Giuseppino), una canzone tradizionale italiana, che \u00e8 anche alla base dell'inno nazionale d'Israele, \"Hatikvah\". Il tema appare anche, in tono maggiore, nell'antica canzone ceca \"Ko\u010dka leze d\u00edrou\" (\"Il gatto passa attraverso il foro\") che Hans Eisler us\u00f2 per la sua \"Canzone della Moldava\".\nLa Czech Airlines trasmette il tema principale dopo l'atterraggio dei suoi aeromobili.\nDal 2016 la Valsoia la utilizza come brano di sottofondo per i suoi spot.\n\u0160\u00e1rka.\nIl terzo poema venne terminato il 20 febbraio 1875 e prende il nome dell'amazzone \u0160\u00e1rka dall'antica leggenda ceca della guerra delle vergini. Ella si lega ad un albero come esca e aspetta di essere salvata dal principe Ctirad, sostenendo di essere una prigioniera delle donne ribelli. Lascia i suoi compagni ubriachi sul prato, e quando sono addormentati persuade Ctirad, che subito si innamor\u00f2 di lei, a suonare un corno da caccia. Questo era il segnale concordato con le altre donne, e il poema termina con l'assassinio di tutti gli uomini.\nZ \u010desk\u00fdch luh\u016f a h\u00e1j\u016f.\nSmetana termin\u00f2 la composizione di questo pezzo, che viene tradotto come \"dai prati e dai boschi di Boemia\", il 18 ottobre 1875. La prima venne data il 10 dicembre 1878. Rappresenta la bellezza della campagna ceca. Non narra alcuna storia reale, ma dopo un passaggio che evoca la grandezza della foresta, si sente la musica di una festa di villaggio in pieno svolgimento.\nT\u00e1bor.\nQuesto pezzo, che venne terminato il 13 dicembre 1878 e venne eseguito il 4 gennaio 1880, prende il nome dalla citt\u00e0 di T\u00e1bor nel sud della Boemia fondata dagli Hussiti e che serv\u00ec come loro centro operativo nel corso delle guerre hussite. Il tema del brano \u00e8 una citazione delle prime due battute del canto hussita, \"Kto\u017e js\u00fa bo\u017e\u00ed bojovn\u00edci\" (\"Quelli che sono i guerrieri di Dio\").\nBlan\u00edk.\nBlan\u00edk venne terminato il 9 marzo 1879 e la prima fu eseguita il 4 gennaio 1880. Prende il nome della montagna Blan\u00edk legata ad un'antica leggenda. \nLa leggenda narra che un enorme esercito di cavalieri cechi guidato da San Venceslao, dorme all'interno della montagna. I cavalieri si risveglieranno per aiutare la Patria quando essa si verr\u00e0 a trovare in grave pericolo. Secondo la leggenda ci saranno segni: gli alberi del bosco di Blanik diverranno secchi, ma la vecchia quercia morta sotto il monte diverr\u00e0 di nuovo verde e una piccola sorgente affiorante dalla montagna diventer\u00e0 un fiume. Poi, durante una battaglia epica tra i cechi e il loro nemico schiacciante i cavalieri Blanik verranno loro in aiuto guidati da San Venceslao sul suo cavallo bianco. Il nemico si ritirer\u00e0 a Praga dove verr\u00e0 finalmente sconfitto.\nMusicalmente, \"Blan\u00edk\" inizia esattamente come \"T\u00e1bor\" si conclude, \"martellando\" il motto che era stato lasciato irrisolto, ma ora continua, come se a seguito della battaglia. Cos\u00ec questi ultimi due poemi del ciclo formano una coppia coesa, cos\u00ec come i primi due; il tema del Castello Alto ritorna come il percorso del fiume Moldava che raggiunge trionfalmente la stessa destinazione, e di nuovo torna trionfante alla fine del \"Blan\u00edk\". Ancora una volta, viene citato l'inno hussita utilizzato in T\u00e1bor, anche se questa volta \u00e8 il terzo tema, che risuona nella marcia, alla fine del pezzo. La canzone originale di questo tema \u00e8 l'inno \"in modo che alla fine tu con lui sarai sempre vittorioso\", un riferimento ad una eventuale vittoria dello stato ceco."}
{"id": "2936668", "revid": "110157", "url": "https://it.wikipedia.org/wiki?curid=2936668", "title": "Svetlogorsk", "text": "Svetlogorsk (, \"Rauschen\" in tedesco) \u00e8 una citt\u00e0 della Russia, posta nell'Oblast' di Kaliningrad."}
{"id": "2936669", "revid": "647919", "url": "https://it.wikipedia.org/wiki?curid=2936669", "title": "Sony Milano", "text": ""}
{"id": "2936670", "revid": "149727", "url": "https://it.wikipedia.org/wiki?curid=2936670", "title": "Rauschen", "text": ""}
{"id": "2936672", "revid": "827882", "url": "https://it.wikipedia.org/wiki?curid=2936672", "title": "Yoshimura Suzuki Racing", "text": ""}
{"id": "2936682", "revid": "1645873", "url": "https://it.wikipedia.org/wiki?curid=2936682", "title": "Svetlahorsk", "text": "Svetlahorsk (\u0421\u0432\u0435\u0442\u043b\u0430\u0433\u043e\u0440\u0441\u043a), in russo \"Svetlogorsk\" (\u0421\u0432\u0435\u0442\u043b\u043e\u0433\u043e\u0440\u0441\u043a) \u00e8 una citt\u00e0 della Bielorussia, posta nella regione di Homel'."}
{"id": "2936683", "revid": "86599", "url": "https://it.wikipedia.org/wiki?curid=2936683", "title": "6015 Paularego", "text": "6015 Paularego \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,4374729\u00a0UA e da un'eccentricit\u00e0 di 0,1431368, inclinata di 7,30303\u00b0 rispetto all'eclittica.\nL'asteroide \u00e8 dedicato all'artista portoghese Paula Figueiroa Rego, emigrata a Londra."}
{"id": "2936687", "revid": "134672", "url": "https://it.wikipedia.org/wiki?curid=2936687", "title": "Braccio di Ferro (Edizioni Bianconi)", "text": "Braccio di Ferro \u00e8 stata una serie a fumetti incentrata sull'omonimo personaggio pubblicata in Italia dal 1963 al 1994 per oltre 800 numeri dall'Editoriale Metro fondata dall'editore Renato Bianconi e contenente storie inedite realizzate in Italia caratterizzate da una profonda rivisitazione del personaggio originario, modificandone i contenuti per potersi rivolgere a un pubblico molto giovane. Queste storie italiane del personaggio, realizzate appositamente per l'editore Bianconi, presentano una propria originalit\u00e0 rinominando alcuni personaggi e introducendone di nuovi o recuperandone altri poco presenti nella versione originaria americana conferendogli qui maggiore risalto.\nStoria editoriale.\nLa serie venne pubblicata prevalentemente con periodicit\u00e0 mensile tra dicembre 1963 e gennaio 1994; negli ultimi anni venne edita totalmente a colori proponendo personaggi rivisitati nell'abbigliamento (il protagonista in camicia, Pisellino con scarpe e calzoncini, Poldo con occhiali scuri e berretto) e storie con una disposizione delle vignette pi\u00f9 libera della cosiddetta gabbia di vignette disposte su tre strisce; inoltre vi sono diversi stili in cui il personaggio viene reso, uno pi\u00f9 magro che viene identificato come B.d.F. e l'altro dai lineamenti meno marcati e pi\u00f9 arrotondati che spesso \u00e8 chiamato Popeye e che imita maggiormente il modello originale.\nOltre a questa serie ne vennero realizzate molte altre in parallelo come \"Popeye\" o \"Super Braccio di Ferro\" che ristampavano le storie della serie originale e caratterizzate anch'esse da una lunga vita editoriale. Fra i vari autori, Alberico Motta \u00e8 stato lo sceneggiatore principale mentre i disegni sono opera di Sandro Dossi, Tiberio Colantuoni e Pierluigi Sangalli, autore anche delle copertine; autori pi\u00f9 sporadici furono Maurizio Amendola (storie e disegni), Sauro Pennacchioli (storie) e, dal 1977 al 1980, Roberto Viesi (storie e disegni). Successivamente alla chiusura della collana venne ideato \"Nuovo Braccio di Ferro\", un mensile pubblicato dal 1996 al 2000 per 55 numeri che proponeva generalmente una o due storie inedite a colori e ristampe in bianco e nero. Molto diffuse anche la vendita di albi in cui venivano raggruppati pi\u00f9 giornalini di annate diverse.\nLe avventure erano adatte a un pubblico molto giovane ma non mancavano allusioni alla cronaca e ai costumi contemporanei in genere con punti di vista piuttosto reazionari: ad esempio, in un episodio Braccio di Ferro prende a pugni gli Skassos, musicisti che appaiono ispirati agli Skiantos. Nei primi anni novanta la casa editrice si sforz\u00f2 di rendere i vari personaggi e le storie pi\u00f9 contemporanee e legate con l'attualit\u00e0 (ecologia, computer, cellulari) seguendo la formula gi\u00e0 intrapresa da altri fumetti per ragazzi come \"Topolino\". Il nuovo modello degli anni novanta risult\u00f2 efficace poich\u00e9 presentava i personaggi in modo nuovo, con un abbigliamento e uno stile pi\u00f9 contemporaneo e in contesti eterogenei a vantaggio delle storie e della trama.\nElenco delle ristampe\nMolteplici le collane e le raccolte uscite nel corso degli anni, che associano con nomi differenti lo stesso prodotto con uscite originali o con raccolte delle migliori storie. Vi sono inoltre alcune collane con la copertina dedicata anche a personaggi di contorno come Timoteo, Poldo, Trinchetto."}
{"id": "2936688", "revid": "339392", "url": "https://it.wikipedia.org/wiki?curid=2936688", "title": "Huerta de Soto", "text": ""}
{"id": "2936689", "revid": "547034", "url": "https://it.wikipedia.org/wiki?curid=2936689", "title": "Tebaide (Paolo Uccello)", "text": "La Tebaide \u00e8 un dipinto a tempera su tela (83x118 cm) di Paolo Uccello, databile al 1460 circa e conservato nella Galleria dell'Accademia a Firenze.\nStoria.\nIl dipinto, preveniente dal convento di San Giorgio dello Spirito Santo a Firenze, venne rinvenuto nei depositi degli Uffizi da Gamba, che lo attribu\u00ec alla scuola di Paolo Uccello, ricevendo poi l'appoggio di gran parte della critica. Altrettanto seguito ebbe anche l'attribuzione di Boeack, che lo assegn\u00f2 direttamente al maestro. Roberto Longhi nel 1921 lo attribu\u00ec al Maestro del Trittico Carrand (Giovanni di Francesco del Cervelliera), seguito da Berenson, ma poi ripieg\u00f2 su Paolo. Pudelko (1935) parl\u00f2 di un Maestro di Karlsruhe e Salmi di un Maestro di Quarate, personalit\u00e0 che oggi si tendono ad identificare con fasi della produzione artistica dello stesso Paolo Uccello.\nTra le varie proposte di datazione, l'arco in cui oscillano va dal precoce 1420 circa di Boeck agli anni 1460-1470, oggi ritenuta tra le proposte pi\u00f9 valide anche per i raffronti stilistici con la predella della \"Pala del Corpus Domini\".\nDescrizione e stile.\nIn un brullo paesaggio montano, composto da pi\u00f9 unit\u00e0 spaziali (alcune grotte, una radura in un bosco, l'esterno di un convento e uno sperone roccioso) sono rappresentati vari episodi di santi monaci, non tutti chiaramente identificati. In alto al centro si vede \"San Francesco che riceve le stimmate\" dal crocifisso apparso in cielo, mentre il fedele Frate Leone veglia poco pi\u00f9 indietro in un romitorio; sotto si trova un'ampia grotta in cui \"San Girolamo adora il crocifisso\", riconoscibile per i tipici attributi del leone addomesticato, del cappello cardinalizio gettato in terra e della pietra con cui soleva battersi il petto; in basso a sinistra l'\"Apparizione della Vergine a san Bernardo di Chiaravalle\", con il santo ritratto allo studio in uno scranno, la Vergine entro una mandorla di cherubini e serafini e, in basso, il diavolo che morde le sue catene; in primo piano a destra il capitolo con \"San Benedetto che predica ai suoi monaci\", ambientato in una radura circondata da esilissimi alberelli e cipressi; poco a destra due monaci attraversano un ponticello e guardano in basso il fiume che scorre.\nAltri episodi sono di minore immediatezza e rimandano comunque al tema della meditazione come percorso spirituale affinato tramite la preghiera. In alto a sinistra si vede un gruppo di flagellanti attorno a un crocifisso alle porte di un convento, dal quale escono un frate e due giovani. Poco sotto due monaci e una monaca in una grotta riflettono sulla morte e uno di loro scoppia in lacrime; accanto e sopra si vedono tre frati pellegrini che salgono una scala ricavata nella roccia fino al convento dei flagellanti, incontrando una grotta con un eremita all'interno; un altro frate, in primo piano al centro, si avvicina a un fiume con un bastone e una zappa, verso dove sta pascolando un asino imbastato. L'angolo in alto a destra \u00e8 infine occupato da un ampio paesaggio a volo d'uccello, in cui si riconoscono un altro monastero con due monaci, una serie di campi coltivati (disposti geometricamente in prospettiva), e un borgo fortificato collegato a una rocca con alta torre. Il gorgo di nubi nel cielo venne usato dall'artista anche nel \"San Giorgio e il drago\" della National Gallery di Londra (1456 circa).\nParronchi rintracci\u00f2 il modello iconografico nell'illustrazione del trattatello del XIII secolo detto \"De oculo morali\" di Pierre Lacepierre di Limoges, dove i problemi di ottica vengono interpretati come allegorie morali ad uso della vita dei religiosi. L'identificazione tradizionale con una \"Tebaide\" o \"Scene di vita eremitica\" sarebbe quindi incorretta. Dubbia \u00e8 anche l'ipotesi di Pudelko (1935), secondo cui gli episodi rappresenterebbero i perduti affreschi di Paolo Uccello nel Convento degli Angeli, che per\u00f2 Vasari citava come rappresentanti le \"Storie di san Benedetto\".\nNonostante le proposte di datazione piuttosto avanzata, la tela dimostra ancora numerosi arcaicismi, come gli esilissimi alberi e le figure allungate della tradizione gotica e con un'impaginazione spaziale non pienamente convincente, frammentata in pi\u00f9 episodi raccordati in maniera piuttosto intuitiva, nonostante l'insistenza sulla prospettiva nel paesaggio."}
{"id": "2936690", "revid": "123178233", "url": "https://it.wikipedia.org/wiki?curid=2936690", "title": "Superliga e Futbollit t\u00eb Kosov\u00ebs 2008-2009", "text": "L'edizione 2008-2009 del campionato di calcio kosovaro (\"Superliga e Futbollit t\u00eb Kosov\u00ebs\") vide la vittoria finale del KF Prishtina."}
{"id": "2936694", "revid": "287204", "url": "https://it.wikipedia.org/wiki?curid=2936694", "title": "Torre Vasco da Gama", "text": "La Torre Vasco da Gama \u00e8 una torre di acciaio alta 145 metri, che si trova a Lisbona nel Parco delle Nazioni.\nLa torre, intitolata al famoso esploratore portoghese Vasco da Gama, rappresenta la vela di una caravella e venne realizzata in occasione dell'Expo '98 su progetto dall'architetto Regino Cruz. In cima alla torre si trova un ristorante con vista panoramica sul fiume Tago e sulla citt\u00e0 di Lisbona, che venne chiuso insieme al punto di osservazione della torre nell'ottobre 2004. \u00c8 una delle torri scalate da Alain Robert."}
{"id": "2936696", "revid": "767487", "url": "https://it.wikipedia.org/wiki?curid=2936696", "title": "I. liga 1985-1986", "text": "L'edizione 1985/86 del campionato cecoslovacco di calcio vide la vittoria finale del'FC V\u00edtkovice, che conquista il suo primo titolo.\nCapocannoniere del torneo fu Stanislav Griga dello con 19 reti."}
{"id": "2936697", "revid": "110157", "url": "https://it.wikipedia.org/wiki?curid=2936697", "title": "Zelenogradsk", "text": "Zelenogradsk (), in tedesco \"Cranz\", in lituano \"Krantas\", \u00e8 una citt\u00e0 della Russia.\nGeografia fisica.\n\u00c8 il capoluogo e il centro principale del Zelenogradskij rajon, nell'Oblast' di Kaliningrad. Si trova sul mar Baltico a nord di Kaliningrad e poco distante dalla Penisola di Curlandia.\nStoria.\nNato come villaggio di pescatori, il sito pass\u00f2 sotto il controllo dei Cavalieri teutonici e poi per gran parte della propria storia fece parte della Prussia Orientale. Il nome tedesco \"Cranz\", originariamente \"Cranzkuhren\", deriva dall'antico prussiano \"krantas\", che significa \"costa\".\nNel XIX secolo il villaggio si svilupp\u00f2 come localit\u00e0 balneare grazie anche alla costruzione di una linea ferroviaria che lo metteva in comunicazione con K\u00f6nigsberg. Malgrado l'aumento del turismo, che le fece guadagnare l'appellativo di \"das k\u00f6nigliche Bad\" (\"il bagno regale\"), l'industria della pesca rimase molto radicata.\nAl termine della seconda guerra mondiale l'armata Rossa occup\u00f2 K\u00f6nigsberg e il territori circostanti annettendoli all'Unione Sovietica. La popolazione tedesca fu espulsa e nel 1946 la citt\u00e0 venne ribattezzata Zelenogradsk (letteralmente: \"citt\u00e0 verde\")."}
{"id": "2936698", "revid": "292162", "url": "https://it.wikipedia.org/wiki?curid=2936698", "title": "Chiesa di Santa Maria in Traspontina", "text": ""}
{"id": "2936699", "revid": "287204", "url": "https://it.wikipedia.org/wiki?curid=2936699", "title": "Cranz", "text": ""}
{"id": "2936704", "revid": "767487", "url": "https://it.wikipedia.org/wiki?curid=2936704", "title": "I. liga 1984-1985", "text": "L'edizione 1984/85 del campionato cecoslovacco di calcio vide la vittoria finale dello .\nCapocannoniere del torneo fu Ivo Knofl\u00ed\u010dek del con 21 reti."}
{"id": "2936706", "revid": "599013", "url": "https://it.wikipedia.org/wiki?curid=2936706", "title": "Casey Schmidt", "text": "Carriera.\nTerminata l'universit\u00e0 tra Arizona e Valparaiso, Schmidt vola in Europa approdando nel campionato svizzero, salvo poi passare ai tedeschi del Gie\u00dfen nel febbraio del 1996.\nDopo un'esperienza in Francia con i colori dello Chalon, viene ingaggiato dalla Benetton Treviso con cui arriva fino alle finali scudetto e con cui conquista la Coppa Saporta in campo europeo. Inizia la stagione successiva a Napoli, ma nel dicembre 1999 lascia il club per passare a Verona, dove viene confermato per un'ulteriore annata.\nLa stagione 2001-02 si suddivide tra la parentesi in Grecia, al Dafni, e quella in Spagna, al Valencia: con gli iberici sfiora il suo personale bis di vittorie in Coppa Saporta, perdendo la finale contro Siena. Un anno pi\u00f9 tardi resta sul suolo ispanico per vestire la maglia del Manresa. Nel 2003-04 lo vede nuovamente in campo nella Serie A italiana, con il ritorno a Napoli. Effettua un altro ritorno anche nel dicembre 2004, questa volta al Manresa, squadra in cui chiude la propria carriera dopo un paio di partite."}
{"id": "2936707", "revid": "695564", "url": "https://it.wikipedia.org/wiki?curid=2936707", "title": "Episodi di My Own Worst Enemy", "text": "La prima stagione di \"My Own Worst Enemy\" \u00e8 stata trasmessa negli Stati Uniti dal 13 ottobre al 15 dicembre 2008 su NBC.\nIn chiaro, la prima stagione \u00e8 stata trasmessa dal 10 dicembre 2009 su Joi e dal 4 maggio 2010 su Italia 1."}
{"id": "2936709", "revid": "330270", "url": "https://it.wikipedia.org/wiki?curid=2936709", "title": "Giovanni Battista Brocchi", "text": ""}
{"id": "2936720", "revid": "110157", "url": "https://it.wikipedia.org/wiki?curid=2936720", "title": "Numero di Leonardo", "text": "I numeri di Leonardo sono una sequenza di numeri dati dalla relazione:\nEdsger W. Dijkstra li ha utilizzati come parte integrante del suo algoritmo di ordinamento Smoothsort, analizzandoli anche in alcuni dettagli.\nEssi sono legati ai numeri di Fibonacci dalla relazione formula_2.\nData la formula tipo Binet:\ndove formula_4 e formula_5 sono le radici di formula_6\nI primi numeri di Leonardo sono:"}
{"id": "2936724", "revid": "767487", "url": "https://it.wikipedia.org/wiki?curid=2936724", "title": "I. liga 1983-1984", "text": "L'edizione 1983/84 del campionato cecoslovacco di calcio vide la vittoria finale dello , che conquista il suo dodicesimo titolo.\nCapocannoniere del torneo fu Werner Li\u010dka del con 20 reti."}
{"id": "2936725", "revid": "599013", "url": "https://it.wikipedia.org/wiki?curid=2936725", "title": "Delray Beach International Tennis Championships 2007 - Doppio", "text": "Il doppio del torneo di tennis Delray Beach International Tennis Championships 2007, facente parte dell'ATP Tour, ha avuto come vincitori Hugo Armando e Xavier Malisse che hanno battuto in finale James Auckland e Stephen Huss 6-3, 6-7(4), [10-5].\nCollegamenti esterni.\nTabellone Doppio"}
{"id": "2936727", "revid": "31886", "url": "https://it.wikipedia.org/wiki?curid=2936727", "title": "Stati Generali del 1317", "text": "Gli stati generali del 1317 furono convocati da re Filippo V di Francia a Bourges il 2 febbraio del 1317.\nLe premesse: la successione di Filippo il Bello.\nIl 29 novembre 1314 re Filippo IV di Francia detto il Bello mor\u00ec lasciando tre eredi maschi: Luigi detto l'Attaccabrighe, Filippo detto il Lungo e Carlo detto il Bello.\nPrima della morte, nel 1314, Filippo il Bello aveva ordinato l'arresto per adulterio delle nuore Margherita, moglie di Luigi, Giovanna, moglie di Filippo e Bianca, moglie di Carlo.\nDivenuto re di Francia con il nome di Luigi X, questi ottenne l'annullamento del matrimonio dalla prima moglie Margherita, dalla quale aveva avuto una figlia, Giovanna, nel 1311, e spos\u00f2 Clemenza d'Ungheria nel 1315. Il regno di Luigi X fu di breve durata. Egli mor\u00ec il 5 giugno 1316, mentre sua moglie Clemenza era incinta di un bimbo di sesso ignoto: in attesa del parto fu nominato reggente il fratello Filippo. Il 15 novembre 1316 nacque un maschio, Giovanni I, detto il Postumo, immediatamente riconosciuto re.\nIl bimbo per\u00f2 mor\u00ec 5 giorni dopo, il 20 novembre. Lo zio Filippo rivendic\u00f2 il trono ai danni della nipote Giovanna, figlia della prima moglie di Luigi. La decisione fu affidata agli Stati Generali, convocati dal reggente Filippo.\nLa convocazione degli Stati generali.\nConvocati nel 1317, gli Stati Generali furono chiamati a decidere sulla possibilit\u00e0 per una donna a rivendicazioni sul trono di Francia.\nLinee chiave della discussione dell'assemblea furono l'accusa di adulterio che pesava sulla testa della madre di Giovanna, tanto che fu messa in discussione la reale discendenza della bimba da re Luigi X, e un'antica legge in disuso in Francia, poi nota come legge salica.\nLa decisione unanime dell'assemblea fu che \"una donna non pu\u00f2 accedere al trono di Francia\".\nA caratterizzare particolarmente tale convocazione degli Stati Generali, fu che Filippo V decise che le citt\u00e0 del regno scegliessero i propri rappresentanti all'assemblea, introducendo il principio dell'elettivit\u00e0 dei deputati.\nConseguenze: la guerra dei cent'anni.\nFilippo fu incoronato re di Francia con il nome di Filippo V assieme alla moglie Giovanna di Borgogna riconosciuta innocente dall'infamia di adulterio. La coppia reale ebbe sei figli: i maschi Filippo (nato e morto nel 1313) e Luigi (1316-1317) non sopravvissero al padre, che mor\u00ec il 3 gennaio 1322 senza un diretto discendente maschio.\nCarlo, terzogenito di Filippo il Bello, divenne re di Francia con il nome di Carlo IV. Ottenuto l'annullamento delle prime nozze con la moglie Bianca, spos\u00f2 in seconde nozze Maria del Lussemburgo. La coppia ebbe una femmina, che mor\u00ec in tenera et\u00e0. Rimasta di nuovo incinta di un maschio, la regina ebbe un incidente di carrozza in cui persero la vita madre e figlio, nato prematuramente. Re Carlo spos\u00f2 in terze nozze sua cugina Giovanna d'\u00c9vreux, che diede al re due figlie, Giovanna nel 1326 e Maria nel 1327. Carlo IV mor\u00ec il 1\u00ba febbraio 1328, mentre la moglie Giovanna era in attesa di un figlio. Fu scelto come reggente Filippo di Valois, nell'attesa che la regina partorisse. Giovanna d'Evreux partor\u00ec una terza femmina, Bianca, e il regno pass\u00f2 nelle mani di Filippo.\nFilippo di Valois divenne re con il nome di Filippo VI.\nL'ascesa al trono di Filippo non fu accettata da re Edoardo III d'Inghilterra. In quanto figlio di Isabella, figlia di re Filippo il Bello e sorella dei re Luigi X, Filippo V e Carlo IV, Edoardo sosteneva che era lui il discendente pi\u00f9 prossimo al trono di Francia. Filippo VI era invece figlio di Carlo di Valois, fratello di Filippo il Bello.\nSecondo una rigida applicazione della decisione degli Stati generali, la pretesa di Edoardo III non poteva trovare accoglimento, in quanto la madre Isabella non poteva essere designata come successore al trono in quanto donna. Non essendoci altri discendenti diretti di Filippo il Bello, la linea secondaria di Carlo di Valois, e quindi di re Filippo, era la diretta successione. Non si voleva inoltre permettere l'unificazione dei troni di Francia e Inghilterra sotto lo stesso sovrano.\nTale decisione fu tra le cause della sanguinaria guerra dei cent'anni tra Francia ed Inghilterra.\nFamiglia di Filippo il Bello.\nPer chiarezza d'esposizione viene riportato in seguito l'albero genealogico di Filippo IV il Bello."}
{"id": "2936729", "revid": "1442080", "url": "https://it.wikipedia.org/wiki?curid=2936729", "title": "Open 13 2007 - Doppio", "text": "Il doppio del torneo di tennis Open 13 2007, facente parte dell'ATP Tour, ha avuto come vincitori Arnaud Cl\u00e9ment e Micha\u00ebl Llodra che hanno battuto in finale Mark Knowles e Daniel Nestor 7-5, 4-6, [10-8]."}
{"id": "2936730", "revid": "767487", "url": "https://it.wikipedia.org/wiki?curid=2936730", "title": "I. liga 1982-1983", "text": "L'edizione 1982/83 del campionato cecoslovacco di calcio vide la vittoria finale del , che conquist\u00f2 il suo primo titolo.\nCapocannoniere del torneo fu Pavel Chaloupka del con 17 reti."}
{"id": "2936731", "revid": "162719", "url": "https://it.wikipedia.org/wiki?curid=2936731", "title": "Classe Velarde (corvetta)", "text": ""}
{"id": "2936734", "revid": "287204", "url": "https://it.wikipedia.org/wiki?curid=2936734", "title": "Austrian Open 2006", "text": "L'Austrian Open 2006 \u00e8 stato un torneo di tennis giocato sulla terra battuta.\n\u00c8 stata la 36\u00aa edizione dell'Austrian Open, che fa parte della categoria International Series Gold nell'ambito dell'ATP Tour 2006. Si \u00e8 giocato al Kitzb\u00fchel Sportpark Tennis Stadium di Kitzb\u00fchel in Austria, dal 24 al 30 luglio 2006.\nCampioni.\nSingolare maschile.\n Agust\u00edn Calleri ha battuto in finale Juan Ignacio Chela 7\u20136(9), 6\u20132, 6\u20133\nDoppio.\n Philipp Kohlschreiber / Stefan Koubek hanno battuto in finale Oliver Marach / Cyril Suk 6-2, 6-3"}
{"id": "2936736", "revid": "767487", "url": "https://it.wikipedia.org/wiki?curid=2936736", "title": "I. liga 1981-1982", "text": "L'edizione 1981/82 del campionato cecoslovacco di calcio vide la vittoria finale del Dukla Praga, che conquist\u00f2 il suo undicesimo titolo.\nCapocannoniere del torneo furono Petr Herda dello e Ladislav V\u00edzek del Dukla Praga con 15 reti."}
{"id": "2936738", "revid": "287204", "url": "https://it.wikipedia.org/wiki?curid=2936738", "title": "Bank Austria Tennis Trophy 2006", "text": "Il Bank Austria Tennis Trophy 2006 \u00e8 stato un torneo di tennis giocato sul cemento indoor.\n\u00c8 stata la 32\u00aa edizione del Bank Austria Tennis Trophy, che fa parte della categoria International Series Gold nell'ambito dell'ATP Tour 2006. \nIl torneo si \u00e8 giocato al Wiener Stadthalle di Vienna in Austria, dal 9 al 15 ottobre 2006.\nCampioni.\nSingolare maschile.\n Ivan Ljubi\u010di\u0107 ha battuto in finale Fernando Gonz\u00e1lez 6-3, 6-4, 7-5\nDoppio maschile.\n Petr P\u00e1la / Pavel V\u00edzner hanno battuto in finale Julian Knowle / J\u00fcrgen Melzer, 6-4, 3-6, 12-10"}
{"id": "2936745", "revid": "288300", "url": "https://it.wikipedia.org/wiki?curid=2936745", "title": "F.C. International Turku", "text": ""}
{"id": "2936760", "revid": "183694", "url": "https://it.wikipedia.org/wiki?curid=2936760", "title": "Giovanni Carbonara", "text": "Storico dell'architettura e teorico del restauro, \u00e8 considerato il capofila della cosiddetta \"Scuola romana\" del restauro architettonico.\nVita e opere.\nLaureatosi in architettura nel 1967, dopo un breve periodo di servizio come architetto nelle soprintendenze (1969), si iscrive alla Scuola di specializzazione per lo studio ed il restauro dei monumenti, conseguendo il diploma nel 1971.\nDal 1969 al 1980 collabora come assistente alla cattedra di \"Storia dell'architettura\" di Renato Bonelli all'Universit\u00e0 degli studi di Roma \"La Sapienza\". Dal 1975 \u00e8 professore incaricato di \"Storia dell'architettura\" e in seguito di \"Restauro dei monumenti\", prima all'Universit\u00e0 di Pescara e poi a Roma. Dal 1980 \u00e8 professore ordinario di \"Restauro dei monumenti\" a Roma.\n\u00c8 stato coordinatore del dottorato di ricerca in \"Conservazione dei beni architettonici\" e ora \u00e8 direttore della \"Scuola di specializzazione in Beni architettonici e del paesaggio\" (gi\u00e0 \"Scuola di specializzazione in Restauro dei monumenti\").\nHa inoltre tenuto lezioni presso l'Istituto Centrale del Restauro, l'ICCROM (International Centre for the Study of the Preservation and Restoration of Cultural Property), la Scuola archeologica italiana di Atene, e numerosi altri istituiti culturali italiani e stranieri.\nL'attivit\u00e0 scientifica di Giovanni Carbonara si concentra principalmente sullo studio della storia dell'architettura e del restauro e sulla teoria del restauro. Quest'ultimo ambito di ricerca \u00e8 quello che lo vede maggiormente attivo con opere che lo resero molto noto fin dalla pubblicazione (1976) di \"La reintegrazione dell'immagine\", uno studio sull'applicazione all'architettura della teoria brandiana del restauro. Grande diffusione ha avuto inoltre l'enciclopedico \"Trattato di restauro architettonico\" la cui pubblicazione ha avuto inizio con i quattro volumi del 1996 ed \u00e8 giunta all'undicesimo volume del 2008.\nNell'ultimo quarto del Novecento e nei primi anni del nuovo secolo, la figura di Carbonara appare di primaria importanza nell'ambito del dibattito sulla teoria del restauro per il rilevante contributo all'evoluzione della \"scuola romana\" verso posizioni critico-conservative attraverso una crescita di interesse per la tutela del dato materiale.\nIl restauro critico-conservativo.\nSecondo Carbonara il restauro dei monumenti \u00e8 un\u2019attivit\u00e0 rigorosamente scientifica e filologicamente fondata che ha come fine la conservazione e una lettura chiara e storicamente corretta delle opere interessate (singoli edifici, ma anche intere citt\u00e0, il paesaggio, il territorio).\nLa disciplina deve godere di fondamento storico-critico concretizzato attraverso il ricorso a tecniche di analisi, rilievo, rappresentazione grafica e costruttive, insieme alle scienze fisiche e chimiche. Tali componenti insieme non costituiscono una semplice somma, ma trovano un\u2019unit\u00e0 espressiva e concettuale in una soluzione anche estetica del problema, da perseguire attraverso le modalit\u00e0 del linguaggio architettonico.\nL'elemento qualificante l'operazione di restauro, non pu\u00f2 essere la conservazione \u00abpura\u00bb ma nemmeno la sola facilitazione della lettura, spinta fino al ripristino. Infatti, si intende per restauro un intervento diretto sull\u2019opera, ivi inclusa anche una sua eventuale modifica, sempre sotto un controllo tecnico-scientifico e storico-critico. Per conservazione, invece, si intende un\u2019opera di prevenzione e salvaguardia da attuare con continuit\u00e0 per evitare il restauro, evento comunque traumatico per il manufatto.\nLe motivazioni del restauro discendono dall\u2019aver riconosciuto nell\u2019opera un valore particolare che si intende trasmettere al futuro, un valore che qualifica l\u2019opera come bene culturale e pu\u00f2 essere di varia natura (artistico, testimoniale, estetico, storico, \u2026).\nLa posizione di Carbonara rifiuta modalit\u00e0 di intervento prive di vincoli e non rispondenti alle indicazioni evidenziate dalla comprensione storico-critica dell\u2019oggetto che pur accetta, anzi \u201c\"invoca\"\u201d, interventi di creativit\u00e0, mai per\u00f2 imitativa di forme e tecniche del passato, riconoscendo necessaria l\u2019intima fusione tra conservazione e innovazione. L\u2019atto di comprensione dell\u2019opera, che ha sempre valore di ipotesi e non di scientifica certezza, stabilisce i criteri-guida vigenti in materia, come la distinguibilit\u00e0, la reversibilit\u00e0, il minimo intervento, il rispetto dell\u2019autenticit\u00e0.\nLe indicazioni fornite costituiscono una direttrice \u00abcritico-conservativa\u00bb:\nIl restauro, secondo Carbonara e come spiegato anche da Paolo Torsello, non \u00e8 questione assiomatica, \u201c\"si nutre del dubbio e della conseguente ricerca, richiede apertura mentale ed equilibrio, rigore concettuale e insieme spirito pratico\u201d\". Ci\u00f2 che si pu\u00f2 insegnare \u00e8, al massimo, una metodologia di approccio a problemi sempre diversi.\nNon costituiscono interventi di restauro il \"ripristino\", il \"risarcimento\" di una struttura, la \"riparazione funzionale\" di un oggetto, la \"reinvenzione\" o il \"rifacimento\" pi\u00f9 o meno integrale di un oggetto. Queste sono azioni che trasfigurano il monumento riprogettandolo o riducendolo a mero sfondo come citazione dell\u2019antico di un\u2019espressione architettonica moderna. Non si tratta di restauro poich\u00e9 la materia antica non \u00e8 conservata n\u00e9 rispettata nei suoi valori ma ridotta a spunto di esercitazione progettuale (operazioni \u00ab\"oltre il restauro\"\u00bb).\nNon sono restauro neanche il \"riuso\" e i suoi derivati come \"rivitalizzazione\", \"valorizzazione\", \"recycling\" o \"recupero\" (operazioni \u00ab\"accanto al restauro\"\u00bb). Il riuso, infatti, \u00e8 un valido mezzo per assicurare la conservazione di un edificio assegnando ad esso una nuova funzione volgendolo a scopi sociali, ma non \u00e8 il fine primario del restauro. Il recupero si rivolge indifferentemente all\u2019intero patrimonio esistente maltenuto o inutilizzato ma per motivazioni pratiche ed economiche, non per ragioni scientifiche e di interesse conservativo.\nInfine, non sono restauro neanche la \"salvaguardia\", la \"manutenzione\" e la \"prevenzione\", interventi importanti ma ricadenti nel campo della conservazione in senso stretto (operazioni \u00ab\"al di qua del restauro\"\u00bb)."}
{"id": "2936762", "revid": "767487", "url": "https://it.wikipedia.org/wiki?curid=2936762", "title": "Disco di Secchi", "text": "Il disco di Secchi o disco Secchi \u00e8 uno strumento che si usa per misurare la trasparenza di un'acqua.\nFu inventato nel 1865 da Padre Angelo Secchi, che lo utilizz\u00f2 per la prima volta durante una crociera della pirocorvetta \"Immacolata Concezione\" nel Mar Mediterraneo. \u00c8 un disco circolare di vari diametri, di solito 20-30 cm, bianco o a quadranti bianchi e neri. Si immerge legato a una fune metrata finch\u00e9 non si riesce pi\u00f9 a vedere, a quel punto si misura la profondit\u00e0. La trasparenza di un lago \u00e8 cos\u00ec definita come \"profondit\u00e0 di scomparsa del disco di Secchi\"."}
{"id": "2936764", "revid": "219355", "url": "https://it.wikipedia.org/wiki?curid=2936764", "title": "Disco Secchi", "text": ""}
{"id": "2936765", "revid": "219355", "url": "https://it.wikipedia.org/wiki?curid=2936765", "title": "Dischi di Secchi", "text": ""}
{"id": "2936766", "revid": "219355", "url": "https://it.wikipedia.org/wiki?curid=2936766", "title": "Dischi Secchi", "text": ""}
{"id": "2936768", "revid": "330270", "url": "https://it.wikipedia.org/wiki?curid=2936768", "title": "Galeazzo Capra", "text": ""}
{"id": "2936771", "revid": "767487", "url": "https://it.wikipedia.org/wiki?curid=2936771", "title": "Perossiacilnitrati", "text": "I perossiacetilnitrati sono composti irritanti per gli occhi e le vie respiratorie presenti nello smog fotochimico. Sono inquinanti secondari, ovvero non sono direttamente immessi in atmosfera, ma si formano tramite reazioni radicaliche, in presenza di ossidi di azoto. A causa del loro tempo di vita molto lungo alle basse temperature, i perossiacetilnitrati assumono un ruolo molto importante nel trasporto degli ossidi di azoto antropogenici su lunghe distanze. Ad alte concentrazioni possono provocare seri danni alla vegetazione."}
{"id": "2936772", "revid": "2229001", "url": "https://it.wikipedia.org/wiki?curid=2936772", "title": "Perossiacetilnitrato", "text": "Il perossiacetilnitrato, chiamato anche PAN o nitrato di perossiacetile, \u00e8 un composto chimico appartenente alla categoria dei perossiacilnitrati.\nSi tratta di un composto stabile a bassa temperatura, ma che decompone facilmente a temperature superiori (emivita inferiore a 1 ora a temperatura ambiente), generando specie radicaliche e NO2.\n\u00c8 una sostanza irritante e lacrimogena, tra le componenti principali dello smog fotochimico (insieme a NO2 e ozono troposferico).\nLa maggiore stabilit\u00e0 del perossiacetil nitrato rispetto all'ozono ne consente il trasporto in aria su lunghe distanze, con la conseguente generazione di ozono troposferico (per interazione tra O2 e le specie radicaliche) e NO2 anche a grandi distanze dalle aree urbane."}
{"id": "2936773", "revid": "709406", "url": "https://it.wikipedia.org/wiki?curid=2936773", "title": "Perossiacilnitrato", "text": ""}
{"id": "2936774", "revid": "709406", "url": "https://it.wikipedia.org/wiki?curid=2936774", "title": "PANs", "text": ""}
{"id": "2936781", "revid": "767487", "url": "https://it.wikipedia.org/wiki?curid=2936781", "title": "Tre uomini da abbattere", "text": "Tre uomini da abbattere (\"Trois hommes \u00e0 abattre\") \u00e8 un film del 1980 diretto da Jacques Deray.\nIl soggetto \u00e8 basato sul romanzo del 1977 \"Piccolo blues\" (\"Le petit bleu de la c\u00f4te ouest\") di Jean-Patrick Manchette.\nTrama.\nMichel, un affascinante giocatore di poker, andando ad una partita notturna a bordo della sua Lancia Gamma si accorge di una Citro\u00ebn DS, che poco prima lo aveva superato, sfasciata ai bordi della strada; dopo essersi fermato carica a bordo della sua vettura il guidatore ferito e lo porta all'ospedale. Qui, dopo aver atteso inutilmente la registrazione e notizie sul ferito decide di andare via: l'uomo ferito morir\u00e0 poco dopo, soprattutto a causa di due pallottole trovategli nei polmoni. Da quel momento Michel, senza saperlo, \u00e8 nel mirino degli assassini e inizia, per lui e la sua fidanzata B\u00e9a una pericolosa avventura tra agenti segreti deviati e criminali violenti."}
{"id": "2936782", "revid": "219355", "url": "https://it.wikipedia.org/wiki?curid=2936782", "title": "Benzopirene", "text": ""}
{"id": "2936785", "revid": "219355", "url": "https://it.wikipedia.org/wiki?curid=2936785", "title": "3,4-benzopirene", "text": ""}
{"id": "2936789", "revid": "247222", "url": "https://it.wikipedia.org/wiki?curid=2936789", "title": "It's a Beautiful Day (gruppo musicale)", "text": "It's a Beautiful Day \u00e8 stato un gruppo rock formatosi a San Francisco (California) nel luglio 1967, nato da un'idea del violinista David LaFlamme. Il nome trae ispirazione dalle condizioni del tempo del giorno della sua formazione.\nLaFlamme, gi\u00e0 solista con la Utah Symphony Orchestra, era stato precedentemente nella band Orkustra e, cosa piuttosto insolita, suonava con un violino a cinque corde. Gli altri componenti il gruppo erano sua moglie Linda (tastiere), Pattie Santos (voce), Hal Wagenet (chitarra), Mitchell Holman (basso) e Val Fuentes (batteria). Quantunque essi siano stati uno dei primi e pi\u00f9 importanti gruppi di San Francisco ad emergere dalla \"Summer of Love\", It's a Beautiful Day non hanno mai raggiunto il grande successo dei loro contemporanei, come i Grateful Dead e i Santana, con il quale avevano dei collegamenti. It's A Beautiful Day, durante i sette anni di attivit\u00e0 ufficiale, hanno creato una particolare miscela di stili rock, jazz, folk, classica e world beat.\nDal 1967 al 1969.\nIl manager originale del gruppo, Matthew Katz, aveva gi\u00e0 lavorato con i Jefferson Airplane e i Moby Grape. I membri di It's a Beautiful Day non erano a conoscenza che gli altri due gruppi stavano gi\u00e0 cercando di por fine ai loro rapporti d'affari con Katz. Durante il 1967 e all'inizio del 1968 Katz imped\u00ec ai Beautiful Day di esibirsi a San Francisco, dicendo loro che non erano pronti. Egli organizz\u00f2 la loro prima apparizione pubblica in un club che lui stesso controllava, a Seattle (Washington) gi\u00e0 noto come Encore Ballroom (Sala da ballo Encore). Katz ribattezz\u00f2 il club \"San Francisco Sound\". Mentre stava a Seattle il gruppo visse nella soffitta di una vecchia casa di propriet\u00e0 di Katz, scrivendo e provando nuovi brani tra una esibizione e l'altra. Pochi clienti vennero al club di Seattle nel periodo dei loro concerti, nel dicembre 1967.\nIl loro brano \"White Bird\" era nato dalle esperienze di David e Linda LaFlamme a Seattle. Per ironia, nonostante il nome della band fosse \"It's a Beautiful Day\" (\u00e8 un bellissimo giorno), la canzone \u00e8 triste e in parte \u00e8 stata ispirata dal clima piovoso invernale di Seattle. In un'intervista successiva, David LaFlamme disse: \u00abDa dove venne \"White Bird\"... Eravamo come uccelli in gabbia in quella soffitta. Non avevamo soldi, senza mezzi di trasporto, il tempo era pessimo. Disponevamo solo di un piccolo sussidio per il cibo. \u00c8 stata veramente un'esperienza, ma in un certo senso \u00e8 stata molto creativa.\u00bb\nQuando i musicisti tornarono a San Francisco erano senza un soldo e frustrati per i tentativi di Katz di manipolare la loro carriera. Nella disperazione cominciarono a suonare in qualche club senza l'approvazione di Katz. La band cominci\u00f2 piano piano ad essere conosciuta e a guadagnare denaro. \u00c8 un bellissimo giorno quando viene loro offerta la prima grande occasione, la possibilit\u00e0 di aprire il concerto dei Cream al Coliseum di Oakland il 4 ottobre 1968. In questo periodo il gruppo inizia un lungo processo per cercare di sganciarsi da Katz e nello stesso anno firma per l'etichetta discografica Sound Records.\nL'album di debutto, \"It's a Beautiful Day\" del maggio 1969, prodotto da David LaFlamme a Los Angeles, viene inizialmente pubblicato dalla Sound, ma poi viene distribuito dalla CBS/Columbia Records che ha anche acquisito il loro contratto. Contiene brani come \"White Bird\", \"Hot Summer Day\", \"Girl With No Eyes\" e \"Time Is\" e da quasi tutti \u00e8 giudicato il loro miglior album. Il tema della canzone, \"Bombay Calling\", \u00e8 stato in seguito utilizzato, con un tempo pi\u00f9 lento, dai Deep Purple come intro di \"Child in Time\" nel loro album \"Deep Purple in Rock\". La voce e il violino di David LaFlamme assieme al canto di Pattie Santos attrassero l'attenzione anche delle Radio in FM, e a livello nazionale \"White Bird\" sfior\u00f2 il Billboard's Hot 100, piazzandosi al numero 118. In agosto l'album raggiunge la posizione numero 47 delle classifiche americane, e nel maggio del 1970, anche grazie a un loro tour, raggiunge la posizione numero 28 delle classifiche inglesi.\n1970 e oltre.\nNel 1970 la formazione originale della band cambia un po', la coppia LaFlammes si separa e Linda lascia la band, sostituita da Fred Webb. L'album successivo, \"Marrying Maiden\", uscito nel 1970, vede la partecipazione come ospite in alcuni brani di Jerry Garcia dei Grateful Dead, include brani memorabili e diviene anche un successo da classifica. In quell'anno il gruppo si esibisce durante l'Holland Pop Festival al Bos Kralingse di Rotterdam (Paesi Bassi) e in giugno al Festival inglese di Bath, che vedeva presenti tra gli altri anche i Led Zeppelin, i Pink Floyd, i Santana e Donovan. Tom Fowler (poi bassista di Frank Zappa) e Bill Gregorio si uniscono alla formazione nel marzo 1971, la loro prima esecuzione assoluta in diretta avviene alla famosa KSAN radio di San Francisco, con ospite Tom Donahue che li introduce come i due nuovi membri della band.\nLa formazione registra \"Choice Quality Stuff/Anytime\" nel 1971 e l'album dal vivo \"Live at Carnegie Hall\" nel 1972, ed \u00e8 in tourn\u00e9e fino al 1974, quando il gruppo si scioglie, dopo l'album \"1001 Nights\". Nel 1976 LaFlamme incide come solista l'album \"White Bird\" per la Amherst Records; l'album arriva alla posizione numero 159 delle classifiche USA, mentre \"White Bird\" come singolo arriva finalmente nella Hot 100, piazzandosi al posto numero 89. Pattie Santos muore in un incidente stradale il 14 dicembre 1989.\nC'\u00e8 una reunion dei Beautiful Day nel 1997 sia sotto il nome di \"David LaFlamme Band\" che con quello di \"It's a Beautiful Day\", appena Katz lascia i suoi diritti sullo stesso. Ma nel nuovo gruppo vi sono solo due membri originali: il fondatore David LaFlamme e il batterista Val Fuentes. Gli altri membri della band sono Linda Baker LaFlamme (voce), moglie di David, Toby Gray (basso e produttore), Gary Thomas (tastierista e produttore), Rob Espinosa (chitarra) e Michael Prichard (percussioni). Nel 2009 continuavano ad esibirsi in concerto, dopo esser stati in tour con i Jefferson Starship nel 2007, e avendo LaFlamme contribuito a \"Jefferson's Tree of Liberty\" degli stessi Jefferson Starship nel 2008.\nUna versione di \"White Bird\" della violinista Vanessa Mae, uscita nel 2001, raggiunge la posizione numero 66 delle classifiche inglesi dei singoli. Nel corso degli anni il brano \u00e8 stato inciso anche dal virtuoso di bluegrass Sam Bush, e da innumerevoli altri musicisti."}
{"id": "2936793", "revid": "120575758", "url": "https://it.wikipedia.org/wiki?curid=2936793", "title": "Gambarogno", "text": "Gambarogno () \u00e8 un comune svizzero di 5\u00a0154 abitanti del Canton Ticino, nel distretto di Locarno.\nStoria.\nIl comune di Gambarogno \u00e8 stato istituito il 25 aprile 2010 con la fusione dei comuni soppressi di Caviano, Contone, Gerra Gambarogno, Indemini, Magadino, Piazzogna, San Nazzaro (a sua volta istituito nel 1929 con la fusione dei comuni soppressi di Casenzano e Vairano), Sant'Abbondio e Vira Gambarogno; capoluogo comunale \u00e8 Magadino.\nLa fusione \u00e8 stata decisa dal Consiglio di Stato il 16 aprile 2008 e approvata dal Gran Consiglio ticinese il 23 giugno successivo.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:"}
{"id": "2936796", "revid": "767487", "url": "https://it.wikipedia.org/wiki?curid=2936796", "title": "Kangavar", "text": "Kang\u0101var (farsi \u06a9\u0646\u06af\u0627\u0648\u0631) \u00e8 il capoluogo dello shahrest\u0101n di Kangavar, circoscrizione Centrale, nella provincia di Kermanshah. Aveva, nel 2006, una popolazione di 48.901 abitanti.\n\u00c8 nota per un sito archeologico e i resti di un edificio di stile sasanide-achemenide, conosciuto come \"tempio di Anahita\"."}
{"id": "2936802", "revid": "3732", "url": "https://it.wikipedia.org/wiki?curid=2936802", "title": "Chiesa cristiana siriaca giacobita", "text": "La Chiesa cristiana siriaca giacobita (detta anche Chiesa ortodossa giacobita siro-malankarese) \u00e8 una Chiesa ortodossa orientale autonoma connessa canonicamente alla Chiesa ortodossa siriaca, di cui \u00e8 parte integrante, sotto la giurisdizione del Patriarca di Antiochia, riconosciuto come guida suprema.\nAl vertice della Chiesa \u00e8 posto il Catholicos, che ha sede nella citt\u00e0 di Puthencruz, nel distretto di Kochi, in Kerala; questi occupa il secondo posto nell'ordine gerarchico della Chiesa ortodossa siriaca, dopo il patriarca di Antiochia, e, in qualit\u00e0 di suo delegato, presiede al Santo Sinodo della Chiesa cristiana siriaca giacobita. L'attuale titolare \u00e8, dal 26 luglio 2002, Aboon Mor Baselios Thomas I, che porta il titolo di \u00abCatholicos dell'Est\u00bb e \u00abCatholicos del Trono apostolico di San Tommaso e metropolita malankarese\u00bb.\nLa Chiesa cristiana siriaca giacobita adotta la liturgia siriaca occidentale, come la Chiesa ortodossa siriaca del Malankara; quest'ultima per\u00f2, avendo dichiarato la propria autocefalia, non ha rapporti con il Patriarcato di Antiochia.\nStoria.\nI cristiani di san Tommaso formarono una comunit\u00e0 unita fino al diciassettesimo secolo. Secondo un'antica tradizione, che risale almeno al VII secolo, essi praticano la liturgia secondo il rito siriaco orientale. Nel XVI secolo furono convertiti al cattolicesimo dai portoghesi, i quali cercarono di limitare progressivamente l'uso del loro antico rito. Nel 1653 avvenne una scissione: da essa nacque la Chiesa malankarese, formata dai fedeli che giurarono di non sottostare all'autorit\u00e0 portoghese (\u00abGiuramento della Croce pendente\u00bb). Essi successivamente entrarono in rapporto con la Chiesa ortodossa siriaca di Antiochia. \nIl Patriarcato antiocheno reintrodusse le usanze e i testi e la liturgia siro-occidentale sulla costa del Malabar. Da allora la Chiesa cristiana sorta con il Giuramento della Croce pendente pratica il rito siriaco occidentale invece di quello tradizionale dei cristiani di san Tommaso (rito caldeo).\nDalle 84 chiese, con le relative congregazioni, che dopo il Giuramento della Croce pendente rimanevano cattoliche \u00e8 nata la Chiesa cattolica siro-malabarese. Dalle altre 32 chiese, con le loro congregazioni, che restavano sotto l'autorit\u00e0 dell'Arcidiacono, hanno avuto origine: \nNel 1912, a causa dell'insorgere di disaccordi fra il Patriarca della Chiesa ortodossa siriaca e il suo vice in India (il \"Catholicos\"), che voleva l'indipendenza, si formarono fra i membri keralesi di tale Chiesa due fazioni: una fedele al Patriarca, l'altra al \"Catholicos\". Nel 1934 si formul\u00f2 per la Chiesa una costituzione che riconosceva il Patriarca come capo della Chiesa ma che attribuiva al \"Catholicos\" l'amministrazione della Chiesa in India. I due presuli si sono riconciliati nel 1970 ma gi\u00e0 nel 1975 erano di nuovo in disaccordo. Nel 2002, la fazione fedele al Patriarca adott\u00f2 una nuova costituzione e si denomin\u00f2 Chiesa cristiana siriaca giacobita.\nNel censimento keralese del 2011, 493.858 fedeli si sono dichiarati membri della Chiesa ortodossa siriaca del Malankara (quella opposta al Patriarca), 482.762 membri della Chiesa cristiana siriaca giacobita.\nStruttura.\nDal 1996 il vertice della chiesa \u00e8 il Catholicos Mar Baselios Thomas I, nato il 22 luglio 1929 a Puthencruz (Kerala, India), sede della chiesa di cui \u00e8 diventato Catholicos.\nIl censimento 2011 del Kerala indic\u00f2 che i suoi 482.762 fedeli costituivano l'1,4% della popolazione dello stato, il 7,9 dei cristiani.\nCronotassi.\nElenco dei vescovi responsabili, dei metropoliti e dei catholicoi della Chiesa cristiana siriaca giacobita."}
{"id": "2936806", "revid": "1543377", "url": "https://it.wikipedia.org/wiki?curid=2936806", "title": "Atomo geonio", "text": "Un atomo geonio \u00e8 un falso \"atomo\" creato in una trappola magnetica di Penning. Una trappola di Penning \u00e8 una combinazione di un campo magnetico omogeneo e di un potenziale elettrostatico di quadrupolo. Una singola particella carica pu\u00f2 essere intrappolata per un tempo indefinito in una trappola di Penning. Una piccola nube di particelle cariche in una tale trappola \u00e8 come un atomo che abbia molti elettroni, con la differenza che il ruolo del nucleo atomico \u00e8 giocato da un campo esterno regolabile nella trappola. \nL'esperimento del geonio fu effettuato da P. Ekstrom e D. Wineland, dal 1980 in poi, all'Universit\u00e0 di Washington.\nL'esperimento cerca di confinare un solo elettrone per un lungo periodo in uno spazio limitato. L'elettrone viene intrappolato nello spazio tra elettrodi a forma di paraboloidi in cui agisce inoltre un campo magnetico uniforme. L'intera apparecchiatura, che ha un diametro di circa 4 cm, \u00e8 immersa in elio liquido e sistemata nel nucleo di un magnete superconduttore. L'elettrone intrappolato \u00e8 appoggiato, con l'apparecchiatura che lo contiene, sulla Terra, che costituisce, quindi, il nucleo intorno a cui gira l'elettrone intrappolato.\nDunque, nel caso pi\u00f9 semplice, il sistema \u00e8 costituito da un solo elettrone o un solo ione nella trappola. Questo \u00e8 analogo all'atomo di idrogeno. Le propriet\u00e0 di questa singola particella legata, come ad esempio i livelli di energia, il fattore G e il raggio dell'elettrone, possono essere misurati e calcolati con una precisione molto alta. \nHans Dehmelt dell'Universit\u00e0 di Washington cre\u00f2 il primo atomo di geonio nel 1973, intrappolando quasi permanentemente un elettrone. Nel 1989 insieme a Wolfgang Paul dell'Universit\u00e0 di Bonn ricevette il Premio Nobel per la fisica per il loro lavoro sull'isolamento dei singoli elettroni e ioni e avere effettuato su di essi misurazioni precise."}
{"id": "2936808", "revid": "352448", "url": "https://it.wikipedia.org/wiki?curid=2936808", "title": "Geonio", "text": ""}
{"id": "2936814", "revid": "114383926", "url": "https://it.wikipedia.org/wiki?curid=2936814", "title": "Vasubandhu", "text": "Nelle scuole del Buddhismo cinese Ti\u0101nt\u00e1i (\u5929\u53f0) e Ch\u00e1n (\u7985), nonch\u00e9 nelle scuole del Buddhismo giapponese Tendai e Zen, Vasubandhu \u00e8 indicato tra i patriarchi dei loro lignaggi.\nLa vita.\nFratello minore di Asa\u1e45ga, Vasubandhu visse in una famiglia \"k\u1e63atriya\" da parte del padre, il cui nome era Kua\u015bika, e \"br\u0101hma\u1e47a\" da parte della madre.\nDivenuto monaco buddhista, studi\u00f2 sotto il maestro \"sarv\u0101stiv\u0101da\" Sa\u1e43ghabhadra che gli impart\u00ec le dottrine proprie della \"Mah\u0101vibh\u0101\u1e63\u0101\".\nSi stabil\u00ec quindi nella capitale dell'Impero Gupta, Ayodhy\u0101 (attualmente nei pressi di Faizabad, nel Kashmir).\nIn quel tempo era abbastanza diffuso il dibattito pubblico tra esponenti ed esegeti delle differenti filosofie religiose e siccome ad Ayodhy\u0101 giunse Vindhayav\u0101sin, discepolo di V\u0101r\u1e63aga\u1e47ya un famoso esponente del S\u0101\u1e43khya, questi sfid\u00f2 i buddhisti ad un confronto tra le dottrine. In quei giorni sia Vasubandhu che il suo amico e collega Manoratha erano assenti da Ayodhy\u0101 e la sfida fu raccolta da un altro maestro buddhista, il vecchio Buddhamitra. L'et\u00e0 avanzata di questi non gli consent\u00ec di rispondere adeguatamente alle argomentazioni di Vindhayav\u0101sin e i buddhisti uscirono sconfitti dal confronto.\nQuesto accaduto colp\u00ec profondamente Vasubandhu e lo port\u00f2 a redigere la \"Param\u0101rthasaptatik\u0101\" in risposta alle dottrine esposte da Vindhayav\u0101sin.\nSuccessivamente scrisse lo \"Abhidharmako\u015ba\", un testo in seicento strofe (\"k\u0101rik\u0101\") di commento alla \"Mah\u0101vibh\u0101\u1e63\u0101\", che divenne uno dei testi capitali della scuola \"Sarv\u0101stiv\u0101da\".\nAcquisito il punto di vista critico dei \"sautr\u0101ntika\" scrisse un'ulteriore opera, l\"Abhidharmako\u015babh\u0101\u1e63ya\" che doveva essere un commento in prosa all\"Abhidharmako\u015ba\".\nQuest'ultima opera dispiacque al suo vecchio maestro Sa\u1e43ghabhadra, che era rimasto su posizioni genuinamente \"sarv\u0101stiv\u0101din\", il quale gli replic\u00f2 con l\"'Abhidharmako\u015ba\u015b\u0101strak\u0101rik\u0101vibh\u0101\u1e63ya\", una critica serrata alle ultime tesi del suo ex allievo.\nNel frattempo il fratello maggiore di Vasubandhu, Asa\u1e45ga, seguace del Buddhismo del Mah\u0101y\u0101na preoccupato delle sue capacit\u00e0 retoriche in grado di mettere in difficolt\u00e0 la diffusione del \"Grande Veicolo\", lo invit\u00f2 a rientrare a Puru\u1e63apura comunicandogli, come scusa, di essere malato. Giunto il fratello minore al suo cospetto, Asa\u1e45ga gli predic\u00f2 le dottrine mah\u0101y\u0101niche convincendolo della loro correttezza e supremazia e, infine, convertendolo al \"Grande Veicolo\". Pentito di aver recato delle offese alle scuole del \"mah\u0101y\u0101na\", Vasubandhu si voleva tagliare la lingua, ma Asa\u1e45ga gli imped\u00ec di portare a compimento il gesto suggerendogli di utilizzarla per la causa del \"Grande Veicolo\".\nRientrato ad Ayodhy\u0101 dopo la morte di Asa\u1e45ga, Vasubandhu si dedic\u00f2 alla compilazione di trattati mah\u0101y\u0101nici."}
{"id": "2936828", "revid": "7336", "url": "https://it.wikipedia.org/wiki?curid=2936828", "title": "Text-to-Speech", "text": ""}
{"id": "2936830", "revid": "767487", "url": "https://it.wikipedia.org/wiki?curid=2936830", "title": "Gottlob Ernst Schulze", "text": "Vita e pensiero.\nDal 1788 al 1810 insegn\u00f2 nell'universit\u00e0 di Helmst\u00e4d e successivamente in quella di Gottinga dove Schopenhauer assist\u00e9 alle sue lezioni.\nIl suo pseudonimo deriva da un suo scritto anonimo pubblicato nel 1792 dal titolo \"Enesidemo, ovvero sui fondamenti della filosofia degli elementi sostenuta a Jena dal sig. prof. Reinhold, assieme a una difesa dello scetticismo contro le pretese della critica della ragione.\"\nIn quest'opera Schulze critica il pensiero kantiano e quello dei suoi sostenitori come Karl Leonhard Reinhold. La critica di Kant al rapporto di causalit\u00e0 e allo scetticismo di David Hume \u00e8 contraddittoria: quando Kant infatti tratta della \"cosa in s\u00e9\" va contro la sua stessa idea che la categoria di causalit\u00e0 valga solo nell'ambito dei fenomeni empirici: egli, infatti, affermando che la conoscenza \u00e8 il risultato dell'elaborazione dei fenomeni ipotizza che questi a loro volta siano l'espressione empirica, l'\"effetto\", di una \"causa\" sovrasensibile: la \"cosa in s\u00e9\". Kant applica impropriamente quindi il rapporto di causalit\u00e0, che andrebbe applicato a fenomeni, a qualcosa di non fenomenico che produce fenomeni.\nL'altro punto centrale del pensiero kantiano l'\"a priori\" secondo Schulze genera un paradosso: Kant ha infatti sostenuto che la base indispensabile della conoscenza sono i dati sensibili ma poi descrive gli \"a priori\" non spiegando come sia possibile che essi, pur essendo forme prive di sensibilit\u00e0, siano poi conoscibili e fondando su di queste funzioni trascendentali tutta la \"Critica della ragion pura\".\nSecondo Schulze n\u00e9 Kant n\u00e9 Reinhold hanno quindi dimostrato l'esistenza della \"cosa in s\u00e9\" e non sono riusciti a fondare la filosofia sulla conoscenza dell'\"a priori\": ma questa constatazione di fatto non esclude, in linea di principio, che la possibilit\u00e0 di una filosofia trascendentale non possa essere dimostrata.\nSchulze in questo modo prepara la strada alla filosofia idealistica di Fichte che proprio recensendo l'\"Enesidemo\" ne raccolse l'indicazione e partendo dall'\"io penso\" kantiano ritenne di poter dimostrare la possibilit\u00e0 di una conoscenza assoluta tutta basata sul soggetto.\nLa \"Critica della filosofia teoretica\" (\"Kritik der theoretischen Philosophie\") del 1802, dove Schulze sostiene l'impossibilit\u00e0 di un sapere certo, fu aspramente criticata da Hegel che lo accusava dell'infondatezza del suo scetticismo che si rifaceva dogmaticamente e superficialmente al generico sentire della coscienza comune."}
{"id": "2936831", "revid": "21583", "url": "https://it.wikipedia.org/wiki?curid=2936831", "title": "Nationalliga 1936-1937", "text": "L'edizione 1936-37 della Nationalliga, nome esteticamente rinnovato del torneo, vide la vittoria finale del SK Admira Wien.\nCapocannoniere del torneo fu Franz Binder del SK Rapid Wien con 29 reti."}
{"id": "2936832", "revid": "124472375", "url": "https://it.wikipedia.org/wiki?curid=2936832", "title": "Esonimi in lingua tedesca di localit\u00e0 della Svizzera italiana", "text": "Gli esonimi in lingua tedesca di localit\u00e0 della Svizzera italiana sono i nomi in tedesco di alcune localit\u00e0 dei cantoni della Svizzera in cui l'italiano \u00e8 lingua ufficiale.\nI nomi in corsivo hanno solo valenza storica in quanto non pi\u00f9 utilizzati.\nGli esonimi in tedesco relativi al Canton Ticino e al Distretto di Moesa non fanno parte della lingua standard (\"Hochdeutsch\") ma solo dello \"Schweizerdeutsch\", ovvero l'inflessione svizzera della lingua tedesca.\nDistretti e vallate.\nGrigioni.\nGli esonomi tedeschi corrispondono ad una forte diffusione del tedesco fino al XVI secolo.\nLa val Bregaglia tradizionalmente aveva come lingua parlata il romancio, ma come lingua scritta c'era un bilinguismo latino-tedesco. Con la riforma protestante, pastori riformati che provenienti da tutta Italia scappavano dall'Inquisizione furono accolti nella valle e usarono come lingua di predicazione l'italiano.\nL'alta valle abbracci\u00f2 la riforma ma adott\u00f2 la lingua italiana, che soppiant\u00f2 il tedesco.\nLa val Mesolcina, per i forti contatti con i cantoni interni, aveva una situazione linguistica mista. La controriforma comport\u00f2 un afflusso di predicatori italiani: l'esito fu l'affermazione dei cattolici, accompagnata da quella della lingua italiana. In val Poschiavo ci fu un bilanciamento fra cattolici e riformati e un afflusso di predicatori italiani che determin\u00f2 l'affermazione della lingua italiana.\nI testi in romancio adottano di solito gli esonomi tedeschi.\nSono caduti in disuso alcuni esonimi tedeschi della Valtellina (possedimento grigionese fino al 1797) come \"Thiran\" (Tirano) e \"S\u00fcnders\" (Sondrio).\nTicino.\nL'uso di esonimi tedeschi per indicare le localit\u00e0 dell'attuale Canton Ticino data dai primi decenni del XVI secolo quando, in date diverse, divennero suddite dei cantoni confederati.\nIn particolare Locarno nel 1513 fu conquistata dagli svizzeri e prese il nome ufficiale di Luggurium.\nIl territorio venne amministrato tramite i baliaggi, un istituto che accentrava soprattutto il potere giudiziario. Sull'uso della lingua, significativo \u00e8 che gli atti della citt\u00e0 di Bellinzona, che pure si era affidata ai confederati, erano solo in latino e in tedesco, non in italiano.\nIl tedesco era, comunque, la lingua d'uso per gli appelli che si svolgevano davanti alla Dieta Confederale, che si riuniva normalmente a Baden (Svizzera).\nL'epoca dei baliaggi \u00e8 ricordata come epoca di servaggio e gli esonimi conservavano nella popolazione ticinese una connotazione negativa. La libert\u00e0 venne recuperata solo dopo l'intervento napoleonico. Molto significativo \u00e8 che nel testo redatto in lingua tedesca dell' del 1803 le citt\u00e0 vengano indicate solo con il loro nome italiano.\nIn Germania \"Luggarus\" per Locarno non \u00e8 usato ed anche il Patto di Locarno in tedesco diventa \"Vertr\u00e4ge von Locarno\"."}
{"id": "2936838", "revid": "599013", "url": "https://it.wikipedia.org/wiki?curid=2936838", "title": "Faiz\u0101bad", "text": ""}
{"id": "2936839", "revid": "1543377", "url": "https://it.wikipedia.org/wiki?curid=2936839", "title": "Campagne in Britannia di Quinto Lollio Urbico", "text": "Con campagne in Britannia di Quinto Lollio Urbico si intendono una serie di operazioni militari avvenute all'epoca dell'Imperatore romano, Antonino Pio, in Caledonia, a nord del vallo di Adriano, che durarono dal 139 al 142. Queste operazioni comportarono l'occupazione dei territori poco a nord del vallo Antonino fino al 155/157 e poi ancora dal 158 al 163/164 in due differenti fasi interrotte da un breve periodo di relativa pace.\nContesto storico.\nUna nuova crisi scoppi\u00f2 all'inizio del principato di Adriano nel 117: una rivolta militare che fu soppressa dal governatore provinciale Quinto Pompeo Falcone. Quando Adriano raggiunse la Britannia durante il suo famoso viaggio attraverso le province attorno al 122, dispose la costruzione di un \"vallum\", conosciuto ai posteri come il vallo di Adriano, costruito lungo la linea di frontiera dello Stanegate. L'imperatore dispose che se ne occupasse il nuovo governatore Aulo Platorio Nepote a cui fu affidata una nuova legione proveniente dalla Germania inferiore: la VI \"Victrix\", che doveva sostituire la IX \"Hispana\", della cui scomparsa si \u00e8 molto discusso tra gli storici moderni. I rilievi archeologici hanno poi dimostrato che durante questa prima met\u00e0 del secolo, vi fu una notevole instabilit\u00e0 politica in Scozia, e lo spostamento della frontiera pi\u00f9 a sud dovrebbe essere considerata in questo contesto.\nForze in campo.\n\"Vexillationes\" delle tre legioni della provincia di Britannia (la VI \"Victrix\" di stanza ad Eburacum, la XX \"Valeria Victrix\" a \"Deva\" e la II \"Augusta\" a \"Isca Silurum\"), oltre ad un numero imprecisato di unit\u00e0 ausiliarie, per un totale di 16.500 armati circa.\nLe popolazioni celtiche coinvolte nella campagna di Urbico furono: \"Brigantes\", \"Votadini\", \"Selgovae\" (lungo gli attuali confini meridionali della Scozia), i \"Damnonii\" dello Strathclyde ed i \"Novantae\" della regione del Dumfries e del Galloway.\nCampagne.\nAntonino Pio decise poco dopo essere diventato imperatore di cambiare la politica di contenimento del predecessore Adriano, inviando in Britannia un uomo esperto d'armi come Quinto Lollio Urbico (gi\u00e0 nel 138). Quest'ultimo era nativo della Numidia ed aveva prestato servizio durante la guerra giudaica degli anni 132-135 e poi come governatore in Germania inferiore.\nConclusioni.\nDopo la morte di Antonino Pio, i territori a nord del vallo di Adriano furono abbandonati attorno al 163/164 sotto il principato di Marco Aurelio e Lucio Vero. Negli anni che seguirono, durante l'ultimo periodo del regno di Marco Aurelio, alcuni forti a nord del vallo di Adriano furono rioccupati, come quello di Newstead ed altri sette di minori dimensioni. Non fu, infatti, un caso che ben 5.500 sarmati Iazigi furono inviati in Britannia nel 175 a protezione dei suoi confini, come ci racconta Cassio Dione Cocceiano.\nNuovi scontri occorsero in seguito, poco dopo la morte dell'imperatore filosofo (nel 181), per i quali il figlio Commodo fu costretto ad intervenire lungo i confini settentrionali della Britannia, per respingere alcune invasioni di genti barbare che si erano spinte fino oltre il vallo di Adriano. Il successo di queste operazioni militari gli valse nel 184 il titolo di \"Britannicus\". L'ultimo tentativo di spingersi pi\u00f9 a nord fu per\u00f2 ad opera dell'imperatore Settimio Severo negli anni 208/209-211 con nuove campagne militari."}
{"id": "2936844", "revid": "507829", "url": "https://it.wikipedia.org/wiki?curid=2936844", "title": "Lamazares", "text": ""}
{"id": "2936846", "revid": "6923", "url": "https://it.wikipedia.org/wiki?curid=2936846", "title": "Officina Grandi Riparazioni", "text": ""}
{"id": "2936850", "revid": "21583", "url": "https://it.wikipedia.org/wiki?curid=2936850", "title": "I. Liga 1935-1936", "text": "L'edizione 1935-36 della I. Liga vide la vittoria finale del SK Admira Wien.\nCapocannoniere del torneo fu Wilhelm Hahnemann del SK Admira Wien con 23 reti."}
{"id": "2936855", "revid": "36426", "url": "https://it.wikipedia.org/wiki?curid=2936855", "title": "Chiesa di San Bartolomeo a Monteoliveto", "text": ""}
{"id": "2936870", "revid": "284427", "url": "https://it.wikipedia.org/wiki?curid=2936870", "title": "Cento vetrine", "text": ""}
{"id": "2936871", "revid": "284427", "url": "https://it.wikipedia.org/wiki?curid=2936871", "title": "Ma chi l'avrebbe mai detto...", "text": ""}
{"id": "2936872", "revid": "284427", "url": "https://it.wikipedia.org/wiki?curid=2936872", "title": "Incantesimo (soap opera)", "text": ""}
{"id": "2936875", "revid": "767487", "url": "https://it.wikipedia.org/wiki?curid=2936875", "title": "Steve Aoki", "text": "Biografia.\nPrimi anni.\nNato a Miami e cresciuto a Newport Beach (California), \u00e8 il terzo figlio del wrestler giapponese Rocky Aoki e Chizuru Kobayashi. Ha due fratelli pi\u00f9 grandi, la sorella di nome Kana (che ora \u00e8 conosciuta come \"Grace\") e il fratello Kevin. Ha anche tre fratellastri: il fratellastro Kyle e le sorellastre Echo e Devon (quest'ultima modella).\nAoki ha frequentato l'University of California di Santa Barbara e si \u00e8 laureato in due campi, una laurea in Studio del Femminismo e l'altra in Sociologia. Al college, ha prodotto dischi fai-da-te e fatto concerti underground.\nCarriera.\nA soli 20 anni, nel 1996, Aoki crea l'etichetta discografica Dim Mak Records, nome derivato da una delle mosse del suo eroe d'infanzia, Bruce Lee. \u00c8 stato anche in numerose band, tra cui i This Machine Kills, con i quali ha pubblicato due album su etichetta Ebullition: \"Esperanza\" e \"The Fire Next Time\". L'etichetta ha recentemente commercializzato la musica di altri artisti electro house come MSTRKRFT, The Bloody Beetroots, Klaxons, Scanner, Whitey, Mystery Jets e Mustard Pimp. Ha anche collaborato con Blake Miller per il progetto Weird Science.\nA partire dal 2008 Aoki ha iniziato a produrre in proprio e ha iniziato con un remix dei Duran Duran per il loro secondo singolo nel Regno Unito. Ha remixato molti brani di artisti musicali, quali Drake, Lenny Kravitz, Bloc Party, Snoop Dogg, Robin Thicke, SPA, Timbaland e Kid Cudi. L'album di debutto, \"Pillowface and His Airplane Chronicles\", \u00e8 stato pubblicato nel gennaio 2008. Ha anche avuto un mix in onda su BBC Radio 1, il 2 agosto 2008.\nNel 2009 ha remixato il brano \"When the Wind Blows\" dei The All-American Rejects, tratto dall'album \"When the World Comes Down\". Il 10 novembre 2009 \u00e8 uscito un remix per la canzone di Drake \"Forever\", che ha visto anche la partecipazione di Kanye West, Lil Wayne e Eminem. La canzone \u00e8 arrivata in cima alla classifica Hype Machine nel dicembre 2009. Nel novembre 2009 ha creato una propria rivista intitolata \"Aoki\" attraverso una casa editrice celebrit\u00e0 rivista chiamata MYMAG. Steve Aoki \u00e8 anche in una band hardcore punk chiamato Rifoki con Sir Bob Cornelius Rifo.\nA marzo del 2010 Aoki ha pubblicato il singolo \"I'm in the House\", realizzato con la collaborazione di Zuper Blahq, alter ego del cantante dei The Black Eyed Peas will.i.am. \n\"Neon Future\" (2013-presente).\nIl 4 marzo 2013 Steve Aoki ha rivelato di essere al lavoro a un secondo album in studio, da lui intitolato \"Neon Future\". Rispetto a \"Wonderland\", la concezione musicale dell'album \u00e8 stata descritta dal DJ come \"luminoso e positivo\": Il 10 agosto dello stesso anno Aoki si \u00e8 esibito al Summer Sonic Festival di Tokyo, evento nel quale ha presentato un brano inedito realizzato con il gruppo musicale statunitense Linkin Park ed intitolato \"A Light That Never Comes\". All'esibizione dal vivo hanno partecipato soltanto Chester Bennington e Mike Shinoda, nonostante la versione registrata in studio abbia coinvolto anche i restanti membri del gruppo. Il brano \u00e8 stato successivamente pubblicato come unico singolo estratto dall'album di remix dei Linkin Park \"Recharged\", uscito il 30 ottobre 2013.\nIl 22 aprile 2014 Aoki ha annunciato la divisione del progetto Neon Future in due parti distinte: la prima parte sarebbe stata pubblicata il 12 agosto dello stesso anno, mentre la seconda parte sarebbe uscita agli inizi del 2015. Lo stesso artista ha spiegato inoltre la differenza tra le due parti dell'album, caratterizzato da elementi radiofonici nella prima parte e da altri pi\u00f9 oscuri nella seconda. Riguardo alla seconda parte, il DJ ha inoltre rivelato che in esso sarebbe stata presente una seconda collaborazione con i Linkin Park.\n\"Neon Future I\" \u00e8 stato successivamente posticipato al 30 settembre dello stesso anno e contiene dieci brani realizzati con la partecipazione di svariati artisti, quali Luke Steele degli Empire of the Sun, i Fall Out Boy e il rapper MGK. Il 7 gennaio 2015 Aoki ha pubblicato per il download gratuito il brano inedito \"Cake Face\", mentre il 12 febbraio dello stesso anno \u00e8 stata annunciata la pubblicazione di \"Neon Future II\" (fissata al 12 maggio) ed \u00e8 stato pubblicato il primo singolo estratto da esso, \"I Love It When You Cry (Moxoki)\".\nIl 10 settembre 2015 \u00e8 stata rilevata l'uscita di \"Neon Future Odyssey\", riedizione in doppio CD delle due parti di \"Neon Future\" con l'aggiunta di sei brani inediti pubblicata il 2 ottobre. Ad anticiparne l'uscita sono stati i brani \"The Power of Now\", inciso con Headhunterz, e \"Phenomena\", inciso con Borgore, resi disponibili per l'ascolto attraverso SoundCloud rispettivamente a partire dal 10 e dal 23 settembre.\nIl 25 marzo 2016 Aoki ha pubblicato un nuovo singolo intitolato \"Can't Go Home\", realizzato insieme al DJ tedesco Felix Jaehn e che ha visto la partecipazione del cantante Adam Lambert. L'11 dicembre dello stesso anno \u00e8 invece uscito il singolo \"Just Hold On\", inciso in collaborazione con Louis Tomlinson."}
{"id": "2936877", "revid": "547034", "url": "https://it.wikipedia.org/wiki?curid=2936877", "title": "Conferenza di Evian", "text": "La conferenza di Evian ebbe luogo dal 6 al 15 luglio 1938 nella localit\u00e0 francese di \u00c9vian-les-Bains, sul Lago Lemano. Era stata convocata dal presidente degli Stati Uniti d'America, Franklin D. Roosevelt, per discutere e trovare una soluzione sul problema dell'aumento del numero di rifugiati ebrei provenienti dalla Germania nazista. Si intendeva cio\u00e8 gestire il movimento di profughi della Germania e dell'Austria attraverso canali di emigrazione organizzati e spingere i governi partecipanti ad accogliere un numero di profughi proporzionale alle proprie dimensioni. Ventidue organizzazioni parteciparono su base volontaria e molte di esse presentarono piani oralmente o per iscritto. Il fatto che la conferenza non espresse una condanna ufficiale della Germania per il trattamento riservato agli ebrei fu largamente sfruttato dalla propaganda nazista.\nIn origine, Roosevelt voleva che a ospitare la conferenza fosse la Svizzera; essa, per\u00f2, si rifiut\u00f2 poich\u00e9 temeva di dover abbandonare la sua strategia di Paese unicamente di transito per i profughi. Il suo unico scopo era quello di impedire lo stanziamento dei profughi permettendone il solo passaggio.\nContesto storico.\nGli ebrei tedeschi, i quali erano gi\u00e0 perseguitati dal regime di Hitler, divennero dei rifugiati apolidi con l'emanazione delle leggi di Norimberga del 1935. Gi\u00e0 nel 1938 150.000 ebrei tedeschi su un totale di 600.000 avevano lasciato la Germania, per lo pi\u00f9 per recarsi in Terra d'Israele, ma le quote di immigrazione inglesi impedirono a molti di accedervi. Nel marzo 1938 l'Austria fu annessa alla Germania con l'Anschluss e altri 200.000 ebrei austriaci si trovarono nella condizione di rifugiati senza patria. A settembre dello stesso anno attraverso l'accordo di Monaco la Gran Bretagna e la Francia permisero ad Hitler di occupare parte della Cecoslovacchia e, quando l'occupazione fu conclusa nel marzo 1939 annettendo il resto del paese, altri 200.000 ebrei divennero dei rifugiati.\nEsito.\nNel corso della conferenza i delegati espressero apertamente la loro simpatia per i rifugiati, ma non presero decisioni in merito all'accettazione nei propri paesi. I paesi democratici hanno gi\u00e0 iniziato ad adottare norme e politiche protezionistiche contro gli stranieri. In particolare Stati Uniti d'America o Inghilterra, la quale non \u00e9 accetta che essi \u2013 se non hanno un\u2019alta qualifica professionale \u2013 possano trovare riparo nelle isole britanniche.\nIl delegato australiano sentenzi\u00f2: \"non avendo problemi razziali, non desideriamo certo importarli\". Il delegato francese, invece, afferm\u00f2 che la Francia aveva raggiunto il punto estremo di saturazione riguardo all'accoglienza di rifugiati. Anche le medie potenze non accolgono con gioia l'idea della spartizione di rifugiati, come il delegato Canada che risponde con \"Per noi uno solo sarebbe di troppo\" alla domanda posta su quanti ebrei avessero potuto accogliere. La maggior parte delle rappresentative si alline\u00f2 a queste dichiarazioni. Le uniche nazioni che si proposero di accogliere rifugiati ebrei furono la Bolivia e la Repubblica Dominicana che dichiar\u00f2 di ospitarne circa 100.000 . Si stima che siano stati effettivamente rilasciati 5.000 visti e la stragrande maggioranza dei destinatari non ha raggiunto il paese a causa della difficolt\u00e0 di uscire dall'Europa occupata. Nel 1940 il generale Rafael Le\u00f3nidas Trujillo sigl\u00f2 un accordo con cui mise loro a disposizione 26.000 acri di terra. Nel 1943 il numero di ebrei conosciuti nella Repubblica Dominicana raggiunse il picco di 1000. Nel 1940 in Bolivia si stimano 15000 ebrei grazie alle azioni dell'imprenditore minerario tedesco Mauricio Hochschild."}
{"id": "2936881", "revid": "729019", "url": "https://it.wikipedia.org/wiki?curid=2936881", "title": "Forte Poggio Croce", "text": "Il Forte Poggio Croce, chiamato originariamente Werk Erzherzog Leopold (\"Forte Arciduca Leopoldo\"), \u00e8 un forte costruito dall'austria presso Pastrengo e facente parte dell'omonimo gruppo. Si trova sull'omonimo monte a 256 m. di quota.\nStoria.\nLa costruzione del forte fu completata nel 1861 (come lo ricorda l'incisione sopra la caponiera di gola). Costruito anche per poter ospitare il comando locale, era in grado di battere, con l'artiglieria una zona molto vasta compresa tra Sandr\u00e0 (presso Castelnuovo del Garda) e Bussolengo, nonch\u00e9 il territorio alla sinistra dell'Adige, grazie al fuoco incrociato con il forte Poggio Pol. Il forte era chiamato \"Leopold\" in onore di Leopoldo I di Anhalt-Dessau.\nCon l'annessione del Veneto al Regno d'Italia, avvenuta nel 1866, la fortificazione pass\u00f2 sotto il controllo del Regio Esercito, assumendo il nome di Forte di Poggio Croce. Dismesso in seguito, oggi si presenta in buono stato di conservazione conservando anche alcuni serramenti originali.\nArchitettura e caratteristiche.\nIl forte presenta una pianta poligonale che si discosta da quelle delle fortificazioni limitrofe. Le postazioni di artiglieria, invece, sono analoghe alle altre della zona, con postazioni a barbetta e con muro di protezione, poste sul ramparo. Per arrivare alle postazioni sono presenti due comode scale: una dotata di guide per l'artiglieria e una centrale che conduce all'osservatorio.\nCaratteristica peculiare di questo forte \u00e8 la presenza di numerosi locali, in quanto era adibito a comando dell'intero settore.\nArmamento.\nIl forte poteva ospitare fino a quindici pezzi di artiglieria di vario calibro. Nel 1866 possedeva 14 pezzi di artiglieria a canna rigata."}
{"id": "2936883", "revid": "297059", "url": "https://it.wikipedia.org/wiki?curid=2936883", "title": "Forte Leopold", "text": ""}
{"id": "2936887", "revid": "151000", "url": "https://it.wikipedia.org/wiki?curid=2936887", "title": "Uzbekistan Airlines", "text": ""}
{"id": "2936889", "revid": "112023828", "url": "https://it.wikipedia.org/wiki?curid=2936889", "title": "Montreux Volley Masters 1999", "text": "L'Montreux Volley Masters di pallavolo femminile 1999 si \u00e8 svolto dal 22 al 25 giugno 1999 a Montreux, in Svizzera. Al torneo hanno partecipato 8 squadre nazionali e la vittoria finale \u00e8 andata per la settima volta, la terza consecutiva, a Cuba.\nPodio.\nCampione.\nCuba(Settimo titolo)\nSecondo posto.\nCina\nTerzo posto.\nItalia"}
{"id": "2936893", "revid": "767487", "url": "https://it.wikipedia.org/wiki?curid=2936893", "title": "La strada buia (film 1950)", "text": "La strada buia (\"Fugitive Lady\") \u00e8 un film del 1950 diretto da Marino Girolami (al debutto come regista) e Sidney Salkow.\nTrama.\nIl ricco industriale Raul Clementi dopo esser uscito da una taverna in stato di ubriachezza si allontana a bordo della sua auto nelle vicinanze di Roma, ma giunto nei pressi del lago di Nemi, non accortosi della strada interrotta, precipita in un burrone e muore. Dal momento che egli aveva stipulato un'assicurazione sulla vita di 100 000 sterline, la moglie Barbara si appresta a riscuotere il premio della polizza. Jack Di Marco, investigatore assicurativo, anche grazie alla sorellastra della vittima, Esther, che appare distaccata dalla cognata e dal suo finto dolore, indaga sulla storia dei protagonisti. Esther nutriva segretamente dei sentimenti per il fratellastro, ma Raul si era innamorato di Barbara, cantante nei locali notturni, e l'aveva sposata.\nCol passare del tempo per\u00f2 l'affetto di Barbara verso il marito si era ridotto ad una forzata sopportazione; nella vita di lei era rientrato il suo vecchio amante, Jim West. Scoperta da Raul, cerc\u00f2 di ottenere il divorzio da lui, ma l'uomo le neg\u00f2 la soddisfazione. Impossibilitata a separarsi da lui legalmente, decise di sbarazzarsi di lui. In una notte tempestosa, indusse un ubriaco Raul a salire in auto; due cartelli stradali scambiati furono la causa dell'incidente. Jim, anch'egli all'oscuro della premeditazione del fatto, grazie a una confessione del guardiano della villa, intuisce che a pianificare l'incidente \u00e8 stata Barbara. Quando questi, disgustato dal conoscere la perfidia della donna, la abbandona, ella gli spara mortalmente alle spalle. Alla vista di Jack, che di nascosto ha assistito all'omicidio, Barbara fugge dalla villa in automobile, ma perde la vita nello stesso incidente, da lei stessa organizzato, capitato al marito.\nProduzione.\n\u00c8 uno degli ultimi film prodotti dalla gloriosa \"Scalera Film\" costretta poi a chiudere per difficolt\u00e0 finanziarie.\nNei titoli italiani si fa riferimento al romanzo \"Dark road\" di Philip Jordan mentre il romanzo \u00e8 stato scritto da Doris Miles Disney.\nNel film vengono inserite due canzoni: \"My guy\" cantata dalla protagonista Janis Paige e \"Strade romane\" cantata da Claudio Villa, entrambe scritte da Alberto Barberis e Luciano Martelli.\nDistribuzione.\nIl film venne distribuito nel circuito cinematografico italiano l'8 maggio del 1950.\nNegli Stati Uniti arriv\u00f2 nelle sale il 15 luglio del 1951."}
{"id": "2936894", "revid": "1974457", "url": "https://it.wikipedia.org/wiki?curid=2936894", "title": "Distintivo", "text": "Un distintivo \u00e8 un segno di riconoscimento che viene esibito o mostrato per indicare un simbolo di autorit\u00e0 (es. polizia) o l'esercizio di un'attivit\u00e0 lavorativa; pu\u00f2 anche indicare lo stato di studente o essere un semplice mezzo di identificazione.\nI distintivi possono essere in metallo, stoffa, cuoio, gomma o plastica; a volte anche in cartoncino ed inseriti in appositi porta distintivo. Di solito vengono appliccati a vestiti, borse o veicoli.\nSono utilizzate nelle organizzazioni sociali o statali; ad esempio nelle forze armate i distintivi sono spesso usati per indicare il grado o le qualificazioni ricevute con l'addestramento militare. Anche le organizzazioni giovanili come gli scout li usano per indicare l'appartenenza all'associazione e il grado."}
{"id": "2936898", "revid": "284427", "url": "https://it.wikipedia.org/wiki?curid=2936898", "title": "Gianpiero Bianchi", "text": ""}
{"id": "2936899", "revid": "767487", "url": "https://it.wikipedia.org/wiki?curid=2936899", "title": "Nude Odeon", "text": "Nude Odeon \u00e8 un film del 1978, diretto da Marino Girolami.\nTrama.\nLe voci fuori campo di un uomo e di una donna commentano le abitudini sessuali delle popolazioni dei pi\u00f9 svariati angoli della Terra: Polinesia, Copenhagen, Africa, New Jersey, Inghilterra, Messico, Italia e Svezia. A cominciare da titoli di testa che scorrono sull'esposizione di sculture e dipinti a tema erotico, si passa alla rappresentazione di situazioni bizzarre e scabrose, tra cui: indigeni della Polinesia costretti a rapporti sessuali con le proprie conterranee pi\u00f9 volte al giorno, negozi di parrucchiere dove si offrono servizi per clienti omosessuali, un'orgia offerta ai giovani ospiti di un lussuoso appartamento, danzatori che si esibiscono sulle tombe dei defunti in Messico, una sfilata di moda con uomini che indossano abiti femminili, un'aula scolastica dove due studenti praticano sesso durante la lezione, servizi sessuali per uomini e per donne prestati a bordo di roulotte.\nProduzione.\nLa Seven Film, casa di produzione del film, lo ha realizzato rilevando materiale appartenente a un documentario americano degli anni sessanta simile ai mondo movie che si giravano in Italia ma rimasto senza distribuzione. Compito del regista Marino Girolami e del direttore della fotografia Maurizio Centini \u00e8 stato quello di rendere commerciale il film, girando brevi scene pi\u00f9 audaci sul versante erotico da inserire nel montaggio definitivo.\nIl titolo \"Nude Odeon\" parafrasa quello di una fortunata trasmissione televisiva, \"Odeon. Tutto quanto fa spettacolo\", che prima fra tutte mostr\u00f2 un nudo femminile frontale all'interno di un finto studio sui costumi sessuali nel mondo."}
{"id": "2936903", "revid": "6923", "url": "https://it.wikipedia.org/wiki?curid=2936903", "title": "Ducati Monster 400", "text": ""}
{"id": "2936904", "revid": "767487", "url": "https://it.wikipedia.org/wiki?curid=2936904", "title": "Mongolia ai XX Giochi olimpici invernali", "text": "La Mongolia ha partecipato ai XX Giochi olimpici invernali di Torino, che si sono svolti dal 10 al 26 febbraio 2006, con una delegazione di due atleti."}
{"id": "2936905", "revid": "6923", "url": "https://it.wikipedia.org/wiki?curid=2936905", "title": "Ducati Monster 600", "text": ""}
{"id": "2936906", "revid": "6923", "url": "https://it.wikipedia.org/wiki?curid=2936906", "title": "Ducati Monster 620", "text": ""}
{"id": "2936907", "revid": "6923", "url": "https://it.wikipedia.org/wiki?curid=2936907", "title": "Ducati Monster 695", "text": ""}
{"id": "2936908", "revid": "6923", "url": "https://it.wikipedia.org/wiki?curid=2936908", "title": "Ducati Monster 696", "text": ""}
{"id": "2936909", "revid": "6923", "url": "https://it.wikipedia.org/wiki?curid=2936909", "title": "Ducati Monster 750", "text": ""}
{"id": "2936910", "revid": "6923", "url": "https://it.wikipedia.org/wiki?curid=2936910", "title": "Ducati Monster 796", "text": ""}
{"id": "2936912", "revid": "6923", "url": "https://it.wikipedia.org/wiki?curid=2936912", "title": "Ducati Monster 800", "text": ""}
{"id": "2936915", "revid": "6923", "url": "https://it.wikipedia.org/wiki?curid=2936915", "title": "Ducati Monster S2R", "text": ""}
{"id": "2936917", "revid": "6923", "url": "https://it.wikipedia.org/wiki?curid=2936917", "title": "Ducati Monster S2R 800", "text": ""}
{"id": "2936918", "revid": "118353798", "url": "https://it.wikipedia.org/wiki?curid=2936918", "title": "Predella di Quarate", "text": "La Predella di Quarate \u00e8 un dipinto a tempera e oro su tavola di Paolo Uccello, databile al 1433-1434 circa e conservato nel Museo diocesano di Santo Stefano al Ponte a Firenze.\nStoria.\nLa predella decorava la fascia inferiore di una perduta pala d'altare, proveniente dalla chiesa di San Bartolomeo (prima detta di San Michele Arcangelo) a Quarate, nell'odierno comune di Bagno a Ripoli vicino a Firenze.\nL'attribuzione a Paolo Uccello, oggi indiscussa, ha subito varie vicende. Inizialmente l'opera venne riferita alla scuola di Beato Angelico, poi al Maestro del Trittico Carrand (Giovanni di Francesco) o al Maestro dell'Adorazione di Karlsruhe, ritenuto oggi una delle fasi della produzione di Paolo Uccello. La restituzione al maestr\u00f2 spett\u00f2 per primo a Matteo Marangoni (1932), che la ritenne opera giovanile, databile al 1426-1432. Salmi not\u00f2 le affinit\u00e0 con gli affreschi della cappella dell'Assunta nel Duomo di Prato (allora non ancora attribuiti a Paolo Uccello), parlando di un \"Maestro di Quarate\" con datazione al 1445; Ragghianti la mise in relazione invece con la \"Caccia notturna\", opera tarda del 1445-1450.\nAffinit\u00e0 si riscontrano anche con alcuni pannelli della predella della \"Pala di Santa Lucia de' Magnoli\" di Domenico Veneziano e con quella del \"Polittico di Pisa\" di Masaccio, in particolare nell\"'Adorazione dei Magi\" di cui ripete l'impianto.\nDescrizione e stile.\nLa predella \u00e8 composta da un'unica tavola lignea a fondo oro, in cui sono dipinti tre ovali con la \"Visione di san Giovanni a Patmos\", l'\"Adorazione dei Magi\" (al centro e di dimensioni maggiori) e i \"Santi Giacomo il Maggiore e Ansano\".\nI personaggi torreggiano rispetto al minuto paesaggio, come si nota bene nel riquadro dei due santi inginocchiati in un fitto boschetto in miniatura, in cui gli alberi sono disposti in profondit\u00e0 come nella \"Caccia notturna\" di Oxford. Ci\u00f2 d\u00e0 all'insieme un aspetto fiabesco e magico, sottolineato anche dalle figure filiformi di certi personaggi, come il cavaliere col cavallo tutto inarcato nel pannello centrale. L'\"Adorazione dei Magi\" \u00e8 composta in maniera tradizionale, con svolgimento sul primo piano da destra verso sinistra, mentre lo sfondo \u00e8 occupato dalla capanna in prospettiva, con il tetto sorretto da pali che creano una croce prefigurando la Passione. I Magi sono figure esili e raffinate, di matrice ancora goiticheggiante nei loro abiti da ricchi cittadini contemporanei. Lo sfondo \u00e8 composto da alcune montagnole e un paesaggio lacustre sulla destra. Il senso narrativo vivace e l'interesse coloristico rimanda agli anni degli affreschi della Cappella dell'Assunta a Prato.\nNotevole \u00e8 poi nella scena di \"San Giovanni\" il cielo argenteo solcato da nubi che creano gorghi, riscontrabili anche in altre opere dell'artista."}
{"id": "2936919", "revid": "6923", "url": "https://it.wikipedia.org/wiki?curid=2936919", "title": "Ducati Monster S2R 1000", "text": ""}
{"id": "2936921", "revid": "6923", "url": "https://it.wikipedia.org/wiki?curid=2936921", "title": "Ducati Monster 900", "text": ""}
{"id": "2936922", "revid": "6923", "url": "https://it.wikipedia.org/wiki?curid=2936922", "title": "Ducati Monster S4", "text": ""}
{"id": "2936923", "revid": "6923", "url": "https://it.wikipedia.org/wiki?curid=2936923", "title": "Ducati Monster S4 916", "text": ""}
{"id": "2936924", "revid": "729019", "url": "https://it.wikipedia.org/wiki?curid=2936924", "title": "Riccio da Parma", "text": "Biografia.\nIl suo nome di cavaliere gli deriva dal padre Pietro, noto come \"Riccio da Soragna\" o \"Riccio da Parma\", che diverse circostanze fanno ritenere al suo fianco nella battaglia di Fornovo del 1495, dove trov\u00f2 la morte. Domenico si mise poi al servizio di Ludovico Sforza e combatt\u00e9 al fianco di Bartolomeo Colleoni col nome di \"Riccio da Parma\". Si distinse per il suo valore, tanto da essere definito in alcuni atti pubblici del 1500 e 1501 \u00abstrenuo uomo\u00bb.\nDopo aver servito gli Sforza, and\u00f2 a Roma per mettersi al servizio di Prospero Colonna, all'epoca alleato degli spagnoli. Il Gran Capitano degli spagnoli Consalvo di Cordova lo scelse per partecipare alla disfida cavalleresca che si svolse il 13 febbraio 1503 nella piana di Trani, nota come \"disfida di Barletta\", che vide 13 cavalieri italiani confrontarsi vittoriosamente contro altrettanti colleghi francesi.\nNel 1505 Domenico torn\u00f2 a Parma. Fu al servizio per alcuni anni del marchese di Mantova Francesco II Gonzaga, combattendo con lui come capitano di diverse truppe armate.\nNel 1521 partecip\u00f2 alla difesa di Parma assediata dalle truppe francesi e veneziane, come testimonia Francesco Guicciardini, all'epoca governatore speciale della citt\u00e0. Fu tra coloro che difesero con successo il bastione strategico di Stradella (nei pressi di Collecchio), pi\u00f9 volte assaltato dai francesi. Al suo fianco c'era anche il siciliano Francesco Salamone, che aveva combattuto con lui a Barletta.\nIl Consiglio degli Anziani di Parma e il governatore Guicciardini ricompensarono i valorosi difensori, e a Riccio venne concesso un generoso vitalizio. Pot\u00e9 godere di esso per poco tempo, perch\u00e9 mor\u00ec dopo due anni, stroncato da un'epidemia di peste.\nLa citt\u00e0 di Parma gli ha dedicato il \"Borgo Riccio da Parma\", una via del centro storico trasversale a strada Farini. \nSoragna, suo paese natale, gli ha dedicato la \"Piazza Riccio da Parma\", dove nel 1888 \u00e8 stata posta una lapide marmorea con la seguente iscrizione:\nAltra ricostruzione biografica.\nIl 13 febbraio 1503 ebbe luogo, nei pressi di Barletta, la celeberrima disfida che vide contrapposti tredici cavalieri italiani e tredici cavalieri francesi.\nRiccio da Parma, insieme agli altri cavalieri italiani, dimostr\u00f2 tutto il suo ardimento lottando con straordinaria forza, tanto da sbalordire gli avversari. La gloria e i natali di questo campione vennero contesi da alcune citt\u00e0 italiane allo scopo di menar vanto dalle gesta da lui compiute nella memorabile disfida. Cos\u00ec si pretende che Riccio sia di Parma, poi che sia nato a Soragna, quindi che sia di Somma Vesuviana, ma senza plausibili e convincenti argomentazioni suffragate da prove concrete tale da avvalorare ogni pretesa. Lo storico Domenico Priori riferisce che \u00absi credette conoscere con certezza la patria di Riccio de Parma, ritenendo che il cognome indicasse il luogo di origine, ma questo poi venne identificato da alcuni con Soragna e da altri con Somma Vesuviana. Queste disparate a false convinzioni nacquero e si propagarono perch\u00e9 non si conosceva ancora il manoscritto di Virgilio Caprioli\u00bb.\nVirgilio Caprioli, nato a Vasto il 30 gennaio 1548, fu giureconsulto, archeologo, studioso di cose patrie, il quale ebbe pi\u00f9 viva l'immagine della notizia dei fatti relativi all'epico avvenimento. Un altro storico vastese, Nicola Alfonso Viti, nato intorno al 1600, riporta nella sua opera \"Memoria dell'antichit\u00e0 del Vasto\" che molti suoi contemporanei conobbero il Riccio come cittadino di Vasto, tanto che nel libro di estimo dell'Universit\u00e0 di Histonium (antico appellativo del Municipio Romano, oggi Vasto) fra i possedimenti del seniore Carlo Bassano, erano indicate alcune fabbriche di laterizi situate a Vasto Marina \u00ab\"quae fuerunt Ricci de Parma\"\u00bb. Infine anche un altro storico, Giovan Battista Pacichelli, riporta Riccio da Parma come cittadino vastese. Del resto, che esistesse a Vasto nel XVI secolo una famiglia \"de Parma\" \u00e8 confermato da un documento inconfutabile, dove si legge testualmente:\nAd avvalorare ulteriormente la patria vastese di Riccio de Parma, vi \u00e8 il particolare che Vasto era, all'epoca, feudo dei d'Avalos, che erano schierati dalla parte degli Spagnoli contro i Francesi.\nNegli anni '20 la strada del corso a Vasto (ex via degli Scarpari) fu intitolata a Riccio de Parma.\nDiscendenza.\nDomenico de' Marenghi si spos\u00f2 due volte: "}
{"id": "2936925", "revid": "6923", "url": "https://it.wikipedia.org/wiki?curid=2936925", "title": "Ducati Monster S4R", "text": ""}
{"id": "2936926", "revid": "6923", "url": "https://it.wikipedia.org/wiki?curid=2936926", "title": "Ducati Monster S4R 1000", "text": ""}
{"id": "2936927", "revid": "1979136", "url": "https://it.wikipedia.org/wiki?curid=2936927", "title": "Reattore nucleare a temperatura molto alta", "text": "Il reattore nucleare a temperatura molto alta (noto in inglese con la sigla VHTR, acronimo di \"Very High Temperature Reactor\") \u00e8 un tipo di reattore nucleare a fissione di IV generazione che utilizza un reattore moderato a grafite con un ciclo dell'uranio a singolo passaggio. Questo design di reattore prevede una temperatura del complesso di circa 1.000\u00a0\u00b0C. Il nucleo del reattore pu\u00f2 essere sia un sistema di \"blocchi prismatici\" in grafite oppure una serie di \"ciottoli\" (\"pebble-bed\") anch'essi in grafite. Le alte temperature raggiunte permettono applicazioni chimiche secondarie del calore ottenuto, sia nel *cracking degli idrocarburi oppure nella produzione d'idrogeno via il processo termo-chimico noto come Ciclo zolfo-iodio. \nPotenziale impiego nella \"economia a idrogeno\".\n\u00c8 stata ventilata in futuro la possibilit\u00e0 che i motori a combustione interna a benzina e gasolio vengano rimpiazzati con sistemi a cella a combustione che fornirebbero tensione a motori elettrici, creando una vera e propria economia a idrogeno.\nPer essere ecologicamente sostenibile, riguardo al problema dell'effetto serra, la produzione di idrogeno dovrebbe avvenire con meccanismi che non impieghino nessun tipo di combustibile fossile, neanche indirettamente o collateralmente (come nelle coltivazioni agricole di biomassa).\nIl reattore nucleare VHTR potrebbe diventare una delle fonti di questo idrogeno.\nIl reattore VHTR produrrebbe idrogeno in modo diretto, per via termica, senza disperdere l'energia termo-nucleare nelle varie conversioni termo-meccaniche ed elettriche.\nUn beneficio dei reattori nucleari che producono sia elettricit\u00e0 che idrogeno \u00e8 che si pu\u00f2 scegliere rapidamente di produrre una tra le due. Ad esempio l'impianto potrebbe produrre elettricit\u00e0 di giorno ed idrogeno di notte, compensando cos\u00ec la variazione della domanda. Se prodotto in modo conveniente, questo schema farebbe concorrenza ai sistemi di stoccaggio energetico a griglia attuali. Esiste una domanda di idrogeno cos\u00ec alta negli Stati Uniti che tutta la generazione di potenza \"di picco\" potrebbe essere soddisfatta da tali impianti. \nDesign del reattore nucleare.\nModeratore di neutroni.\nAlcuni progetti russi ed statunitensi si basano su una configurazione del \"core\" a blocchi prismatici, con i blocchi esagonali di grafite strettamente impilati in un contenitore a pressione circolare in acciaio. Esistono anche progetti impieganti i \"Pebble bed\" (ciottoli in grafite) che vengono sperimentati e sono progettati per temperature di esercizio inferiori rispetto a quelle proposte per il VHTR. I design \"Pebble bed\" hanno normalmente un nucleo dove i ciottoli si trovano dentro un anello, ed al centro \u00e8 posta una spirale centrale fatta di grafite.\nCombustibile nucleare.\nIl combustibile nucleare proposto usualmente \u00e8 l'ossido di uranio in configurazione TRISO, ma \u00e8 stato anche proposto il carburo di uranio UC. I TRISO \"pellets\" (ciottoli) possono essere sia disposti in una specie di \"sedimento\" per il design a letto di ciottoli oppure fusi per formare barre che vengono inserite dentro i blocchi esagonali di grafite (Simili in questo al reattore RBMK di \u010cernobyl').\nRefrigerante.\nElio.\nI reattori refrigerati ad elio sono il tipo di reattori che prevalentemente si studiano oggi; il principale progetto proposto utilizza un nucleo termico di 600-MW con una temperatura di uscita dell'elio di circa 1.000\u00a0\u00b0C. L'elio \u00e8 stato utilizzato in molti reattori a gas ad alta temperatura, HTGR (\"High Temperature Gas Reactors\"). L'elio \u00e8 un gas inerte, dunque non reagisce con alcun altro elemento n\u00e9 materiale biologico, ad eccezione di ustioni provocate dalla enorme quantit\u00e0 di calore che esso pu\u00f2 accumulare. Un altro suo vantaggio \u00e8 che non assorbe neutroni, e dunque non diventa radioattivo. Il suo impiego richiede che il sistema del contenimento del core, ed i tubi, siano pressurizzati e capaci di sopportare alte temperature ed ampie escursioni termiche.\nSale liquido.\nLa variante refrigerata a sali liquidi, nota anche come LS-VHTR, era previamente chiamata \"Advanced High Temperature Reactor\" (AHTR) ed utilizza un sale liquido per il raffreddamento di un core prismatico di grafite. \u00c8 essenzialmente un progetto VHTR standard che utilizza sali liquidi invece di elio. Il sale fuso ad alte temperature passerebbe attorno ai blocchi di grafite oppure in fori perforati in essi. Il reattore nucleare LS-VHTR ha molte interessanti caratteristiche, che includono: la possibilit\u00e0 di lavorare a temperature estremamente alte (il punto di ebollizione di molti sali fusi sotto studio \u00e8 al di sopra dei 1400\u00a0\u00b0C), bassa pressione di raffreddamento che pu\u00f2 essere utilizzata pi\u00f9 facilmente per giungere alla produzione d'idrogeno in maniera sicura ed industrialmente conveniente (la maggior parte dei cicli termo-elettrici richiedono temperature in eccesso rispetto ai 750\u00a0\u00b0C), migliore efficienza della conversione elettrica rispetto ad un VHTR refrigerato ad elio operante in condizioni simili, possibilit\u00e0 di applicazione del sistema passivo di sicurezza intrinseca, e migliore ritenzione dei sotto-prodotti di fissione in caso d'incidente. Dal momento che questi reattori sono relativamente poco testati, questa versione del progetto richiede ulteriori ricerche tecnologiche.\nControllo della reazione.\nNei progetti a blocchi prismatici di grafite, alcuni dei blocchi del core sono lasciati vuoti e permettono l'inserimento di barre di controllo. Il VHTR verrebbe controllato allo stesso modo dei normali reattori PBMR. Se si utilizzasse un reattore col nucleo a ciottoli (pebble bed core), le barre di controllo verrebbero inserite nel riflettore di neutroni (in grafite) attorno al nucleo, oppure dentro la spirale centrale in grafite. Il controllo nei reattori \"pebble bed\" potrebbe essere ottenuto anche aggiungendo sfere contenenti assorbitori di neutroni.\nCaratteristiche di sicurezza ed altri benefici.\nQuesti progetti si avvantaggiano delle caratteristiche di sicurezza intrinseca di un core raffreddato ad elio, moderato in grafite con specifiche ottimizzazioni di aspetti collaterali del design. La grafite ha una grande inerzia termica ed il refrigerante in elio \u00e8 in fase singola (gassosa), \u00e8 chimicamente inerte, e dunque non ha effetti di reattivit\u00e0, non dissocia (come il vapore d'acqua, che si dissocia in idrogeno e ossigeno) in elementi che dopo possono esplodere. Inoltre non diventa radioattivo, perch\u00e9 non assorbe neutroni. Il core \u00e8 composto di grafite, ha grande capacit\u00e0 termica e stabilit\u00e0 strutturale anche alle alte temperature. Il combustibile nucleare \u00e8 rivestito da ossicarburo di uranio che permette un'elevata efficienza di \"burn-up\" (avvicinandosi 200 GWd/t, dunque consuma efficientemente l'uranio) ed incapsula efficacemente i prodotti di fissione. L'elevata temperatura media di fuoriuscita di gas (1000\u00a0\u00b0C) dal nucleo del VHTR permette la conversione diretta dell'energia termica del gas tramite apposite turbine a ciclo Brayton (senza le perdite di efficienza tipiche degli scambiatori gas-acqua) e/o la produzione di una fonte di calore utile a processi industriali esterni al reattore come lo steam cracking termico e l'elettrolisi chimica dell'acqua, per produrre idrogeno.\nAlta efficienza nel \"burn out\" del combustibile nucleare.\nDurante test che sono stati eseguiti sull'Advanced Test Reactor (ATR) dell'Idaho National Laboratory (Idaho, USA) circa 300.000 particelle di combustibile nucleare sono state irraggiate con un intenso bombardamento di neutroni a temperature intorno a 1250 gradi Celsius che hanno confermato l'efficienza del progetto, capace di produrre il triplo dell'energia (il 19%) dalla stessa quantit\u00e0 di combustibile rispetto agli attuali LWR (operativi ed in costruzione), oltre a garantire una relativa affidabilit\u00e0 e sicurezza dei materiali e refrigeranti impiegati."}
{"id": "2936928", "revid": "6923", "url": "https://it.wikipedia.org/wiki?curid=2936928", "title": "Ducati Monster S4Rs", "text": ""}
{"id": "2936929", "revid": "6923", "url": "https://it.wikipedia.org/wiki?curid=2936929", "title": "Ducati Monster S4Rs 1000", "text": ""}
{"id": "2936930", "revid": "6923", "url": "https://it.wikipedia.org/wiki?curid=2936930", "title": "Ducati Monster 1100", "text": ""}
{"id": "2936932", "revid": "1543377", "url": "https://it.wikipedia.org/wiki?curid=2936932", "title": "Elio antiprotonico", "text": "Un atomo di elio antiprotonico \u00e8 un oggetto di tre \"corpi\" composto da un antiprotone e un elettrone orbitanti intorno a un nucleo di elio. \u00c8 quindi costituito in parte di materia e in parte di antimateria. L'atomo \u00e8 elettricamente neutro, dal momento che sia l'elettrone che l'antiprotone hanno una carica di -1, mentre il nucleo di elio ha una carica di +2.\nProduzione.\nQuesti atomi possono essere prodotti miscelando semplicemente antiprotoni con gas elio ordinario; in questa reazione l'antiprotone rimuove uno dei due elettroni contenuti in un normale atomo di elio, poi inizia a orbitare intorno al suo nucleo al posto dell'elettrone. L'orbita dell'antiprotone, che ha un grande numero quantico principale e un numero quantico del momento angolare di circa 38, giace lontano dalla superficie del nucleo dell'elio. L'antiprotone pu\u00f2 cos\u00ec orbitare intorno al nucleo per molti microsecondi, prima che alla fine cada sulla sua superficie annichilendo. Questa vita straordinariamente lunga si pu\u00f2 osservare solo nel caso di antiprotoni miscelati con elio; in tutte le altre sostanze gli antiprotoni annichiliscono un milione di volte pi\u00f9 velocemente, in meno di un picosecondo.\nSpettroscopia laser.\nL'elio antiprotonico \u00e8 studiato nell'esperimento ASACUSA al CERN. In questi esperimenti, gli atomi sono prima prodotti fermando un fascio di antiprotoni nel gas elio. Gli atomi sono dunque irradiati da potenti raggi laser, i quali fanno risonare e saltare gli antiprotoni in essi contenuti da un'orbita atomica ad un'altra. Nel misurare la particolare lunghezza d'onda di questa luce laser vengono misurati con precisione la massa e la carica elettrica dell'antiprotone. Questa determinazione si basa anche su misurazioni separate ad alta precisione della frequenza ciclotronica dell'antiprotone effettuate dalla collaborazione ATRAP al CERN.\nMisurazione di massa e carica dell'antiprotone.\nNel giugno 2006, ASACUSA ha effettuato una misura di precisione della massa dell'antiprotone che \u00e8 risultata essere 1836,153674 volte quella dell'elettrone, cio\u00e8 lo stesso valore di quella del protone.\nGli scienziati credono che la natura abbia una simmetria fondamentale chiamata CPT (relativa alle inversioni di carica, parit\u00e0 e tempo). Questa legge stabilisce che tutte le leggi fisiche sono le stesse se in modo simultaneo si effettuasse un'inversione della carica, della parit\u00e0 e del flusso del tempo (o in modo equivalente, la direzione del moto) nell'universo. Una delle importanti previsioni di questa teoria \u00e8 che le particelle e le loro antiparticelle avrebbero la stessa massa. Ogni differenza tra le masse di antiprotoni e protoni, per quanto piccole, mostrerebbero che questa simmetria fondamentale risulti spezzata. Le recenti misurazioni che utilizzano atomi di elio antiprotonico hanno mostrato che la massa dell'antiprotone (e il valore assoluto della carica) coincidono con i valori del protone con una precisione di 2 parti per miliardo.\nIoni di elio antiprotonico.\nUn ione di elio antiprotonico \u00e8 un oggetto a due \"corpi\" composto da un nucleo di elio e un antiprotone orbitante, con una carica elettrica di +1. Gli ioni freddi con durata di vita fino a 100 ns sono stati prodotti per la prima volta nel 2005."}
{"id": "2936934", "revid": "203463", "url": "https://it.wikipedia.org/wiki?curid=2936934", "title": "Domenico de' Marenghi", "text": ""}
{"id": "2936935", "revid": "203463", "url": "https://it.wikipedia.org/wiki?curid=2936935", "title": "Domenico Marenghi", "text": ""}
{"id": "2936940", "revid": "767487", "url": "https://it.wikipedia.org/wiki?curid=2936940", "title": "The Genie", "text": "The Genie \u00e8 il terzo album del cantante statunitense Rockwell pubblicato nel 1986."}
{"id": "2936944", "revid": "767487", "url": "https://it.wikipedia.org/wiki?curid=2936944", "title": "Libano ai XX Giochi olimpici invernali", "text": "Il Libano ha partecipato ai XX Giochi olimpici invernali di Torino, che si sono svolti dal 10 al 26 febbraio 2006, con una delegazione di tre atleti."}
{"id": "2936946", "revid": "1507870", "url": "https://it.wikipedia.org/wiki?curid=2936946", "title": "Campionato italiano skyrunning", "text": "Il Campionato italiano skyrunning \u00e8 un circuito nazionale annuale di gare di skyrunning, organizzato dalla Federazione Italiana Skyrunning (FISKY) con il patrocinio della International Skyrunning Federation (ISF).\nFino al 2011 il Campionato prevedeva una classifica unica mentre dall'edizione 2012 sono stati assegnati i titoli nelle diverse specialit\u00e0 dello skyrunning.\nCalendario.\n2015.\nCampionato Italiano Skyrunning\n\"Vertical Kilometer\u00ae, SkyRace\u00ae e SkyMarathon\u00ae sono marchi registrati\""}
{"id": "2936951", "revid": "72396", "url": "https://it.wikipedia.org/wiki?curid=2936951", "title": "Thespakusatsu Gunma", "text": "Il Thespakusatsu Gunma \u00e8 una societ\u00e0 calcistica di Maebashi (Prefettura di Gunma), Giappone. Milita nella J. League 2, la seconda divisione del campionato nazionale.\nFondata nel 1995 come \"Liaison Kusatsu Football Club\" i suoi giocatori erano tutti studenti del college Higashi Nihon Soccer Academy e, quando nel 1999, la scuola venne chiusa per difficolt\u00e0 economiche, gli stessi studenti decisero di restare nella citt\u00e0 di Kusatsu per far sopravvivere la societ\u00e0.\nNel 2002 viene incorporata nella K.K. Kusatsu Onsen Football Club e prender\u00e0 cos\u00ec il suo nome attuale."}
{"id": "2936954", "revid": "767487", "url": "https://it.wikipedia.org/wiki?curid=2936954", "title": "Il mistero dei fenicotteri rosa", "text": "Il mistero dei fenicotteri rosa (\"The Crimson Wing: Mystery of the Flamingos\") \u00e8 un documentario naturalistico del 2008 che esplora per la prima volta il grande raduno di fenicotteri minori che avviene ogni anno in Tanzania sul lago Natron e lungo i laghi salati della Rift Valley africana, realizzato per la nuova etichetta cinematografica Disneynature con il sostegno del WWF.\nTrama.\nAmbientato in una terra ancora incontaminata, tratta la storia di uno degli uccelli dai tratti pi\u00f9 affascinanti e misteriosi: il fenicottero minore (e, in minor misura, il fenicottero maggiore). Vengono seguiti da vicino la nascita dei pulcini, la loro crescita, le prime prove tecniche di volo, i rituali di corteggiamento, le lotte tra maschi, le migrazioni e molti altri momenti salienti della vita e sopravvivenza di un'intera popolazione di fenicotteri che nidificano sulle sponde del Lago Natron, situato nella Tanzania settentrionale in una landa sperduta e desolata, unico luogo di riproduzione rilevante per questa specie che rischia l'estinzione a causa delle attivit\u00e0 umane.\nProduzione.\nIl documentario \u00e8 stato prodotto da Natural Light Films e Kudos Pictures per Disneynature. Le riprese sono durate oltre un anno. \nLa colonna sonora, realizzata appositamente per la pellicola da The Cinematic Orchestra in collaborazione con la London Metropolitan Orchestra, ha riscosso un grande successo e ha ricevuto numerose nomination, vincendo un primo premio nella categoria \"Best of Festival\" come \"Best Music Score\" al Jackson Hole Wildlife Film Festival (USA) del 2009.\nDistribuzione.\n\u00c8 uscito in anteprima mondiale in Francia al Cin\u00e9maScience Festival di Bordeaux il 26 ottobre 2008 ed \u00e8 stato trasmesso per la prima volta in Italia su Sky il 3 aprile 2010. Il documentario concilia l'aspetto scientifico e poetico della natura, utilizzando immagini e suoni ad alta definizione.\nIl film, trasmesso in anteprima nazionale su Sky Cinema 1 e 1 HD il 3 aprile 2010, \u00e8 arrivato in Italia in home video il 21 aprile 2010: \"\u201cIl mistero dei fenicotteri rosa\u201d\" \u00e8 stato inizialmente commercializzato in DVD in un cofanetto assieme a \"\u201cSacred Planet\u201d\", anch'esso un documentario distribuito dalla Walt Disney Studios Home Entertainment, e in Blu-Ray Disc in un cofanetto intitolato \"\u201cEarth - La nostra Terra + Il mistero dei fenicotteri rosa\u201d\". Successivamente \u00e8 stata rilasciata anche l\u2019edizione singola in DVD, Blu-Ray e Video on Demand sulle principali piattaforme di streaming."}
{"id": "2936957", "revid": "1982", "url": "https://it.wikipedia.org/wiki?curid=2936957", "title": "Fiume (francobollo)", "text": ""}
{"id": "2936961", "revid": "547992", "url": "https://it.wikipedia.org/wiki?curid=2936961", "title": "Yamaha YZF-R1", "text": " \nCon la sigla YZF-R1 la Yamaha identifica una famiglia di motociclette super sportive di cilindrata 1000 cm\u00b3.\nPresentata in anteprima all'EICMA di Milano il 15 settembre 1997 ed entrata in produzione nel 1998, \u00e8 il fiore all'occhiello della casa dei tre diapason, che la presenta in contrapposizione ad altre moto giapponesi similari quali la Suzuki GSX-R1000, la Honda CBR 1000RR e la Kawasaki Ninja ZX-10R, oltre che utilizzarla con modifiche parziali rispetto a quella stradale per le competizioni motociclistiche che vedono la partecipazione di moto sportive derivate dalla serie, quali la Superbike e la Superstock.\nStoria.\nCon la R1, Yamaha ha dato avvio ad una nuova era: le moto sportive degli anni novanta erano perlopi\u00f9 di 750 cm\u00b3 di cilindrata e la R1 \u00e8 stata la prima moto da 1000\u00a0cm\u00b3 con caratteristiche veramente sportive, a differenza delle precedenti che erano pi\u00f9 pesanti e poco maneggevoli. La combinazione di leggerezza e aggressivit\u00e0 dell'erogazione hanno dato un marchio a questa moto, a volte difficile da gestire se non si era abbastanza esperti.\nIl primo modello di R1, del 1998, aveva un motore a carburatori da 150 CV a 10000 giri/min e 11 kgm di coppia motrice a 8500 giri, misure di alesaggio x corsa di 74 x 58 mm, 5 valvole per cilindro e interasse di 1395\u00a0mm. Il telaio era un'evoluzione del Deltabox delle precedenti Yamaha FZR 1000. La forcella era da 41\u00a0mm di diametro, i freni anteriori con doppio disco da 298\u00a0mm e peso in ordine di marcia 205\u00a0kg.\nLa versione del 2002 ha subito diverse modifiche: innanzitutto un restyling estetico, nuovo telaio pi\u00f9 rigido di circa il 30%, ma anche l'adozione dell'iniezione elettronica; la potenza \u00e8 aumentata a 152 \u00a0CV a 10500 giri/min (una decina in meno rispetto alla Suzuki GSX-R 1000), con una erogazione pi\u00f9 lineare che rende la guida pi\u00f9 equilibrata. Il peso dichiarato si assesta su 174\u00a0kg a secco.\nNel 2004 si \u00e8 avuta un'ulteriore evoluzione, sia tecnica che estetica. Gli scarichi sono diventati 2 e sono spostati sotto la sella, le misure del motore sono diventate pi\u00f9 superquadre, 77 x 53,6\u00a0mm e il peso a secco \u00e8 diventato di 172\u00a0kg. La potenza, grazie ad un maggior allungo garantito dal nuovo motore, \u00e8 aumentata a 172 \u00a0CV a 12500 giri/min. La R1 2004 \u00e8 dotata di pompa radiale per i freni anteriori, con pinze anch'esse ad attacco radiale. Si \u00e8 riscontrato un peggioramento della maneggevolezza, dovuto soprattutto ad una posizione di guida pi\u00f9 \"seduta\" sul posteriore, ma l'efficacia di telaio, freni e motore garantiva migliori prestazioni nella guida rispetto alla versione precedente.\nNel 2006 ci sono state solo piccole migliorie tecniche, il forcellone \u00e8 stato allungato per garantire pi\u00f9 trazione, l'interasse \u00e8 aumentato cos\u00ec a 1415\u00a0mm. Per quanto riguarda il motore la nuova potenza dichiarata era di 175 \u00a0CV.\nIl modello 2007 ha presentato invece una rivoluzione, l'adozione delle 4 valvole per cilindro. La potenza \u00e8 salita a 180 CV ed \u00e8 stato adottato per la prima volta un acceleratore a comando elettronico (YCCT-I) insieme ad un sistema di aspirazione a geometria variabile (la lunghezza dei cornetti \u00e8 maggiore ai bassi regimi e minore agli alti), per migliorare erogazione e potenza. I freni anteriori sono diventati a 6 pistoncini con dischi da 310\u00a0mm, ed \u00e8 comparsa una frizione antisaltellamento.\nNel 2009 un'altra innovazione: l'adozione di un albero \u201ca croce\u201d che caratterizza il motore a scoppi irregolari, derivato dalla Yamaha YZR-M1 (prototipo da competizione). Anzich\u00e9 avere uno scoppio ogni 180\u00b0 di rotazione come tutti i motori 4 cilindri in linea, la R1 2009 ha una sequenza 0\u00b0-270\u00b0-180\u00b0-90\u00b0. Il sound che ne deriva \u00e8 esattamente quello di un V4 di 90\u00b0. Le misure di alesaggio e corsa diventano 78 x 52,2\u00a0mm, il rapporto di compressione \u00e8 di 12,7:1, la potenza di 182 \u00a0CV a 12500 giri, la coppia max 11,8 kgm a 10000 giri.\nLa scelta di una fasatura a scoppi irregolari \u00e8 dovuta alla ricerca di una migliore risposta del motore in uscita di curva, a scapito della potenza massima: infatti questo motore si caratterizza per una notevole spinta ai medi regimi, dovuta anche all'acceleratore elettronico con 3 mappature. Purtroppo l'albero a croce impone un contralbero antivibrazioni, che contribuisce ad aumentare il peso della moto, sopra la media delle avversarie (206\u00a0kg in ordine di marcia).\nNella sua versione sportiva, nel campionato mondiale superbike riesce a vincere, per la prima volta nella sua storia, il titolo piloti 2009, con alla guida l'esordiente americano Ben Spies.\nLa versione 2015 rappresenta un'ulteriore evoluzione: torna allo scarico laterale singolo, adotta un motore nuovo (sempre con albero a croce) con misure 79 x 50,9 mm e 200 CV di potenza massima a 13000 giri/min, e il peso in ordine di marcia \u00e8 di 199 kg, grazie anche all'adozione di nuovi cerchi in magnesio. Nuove sono anche la valvola Exup allo scarico (per migliorare l'erogazione ai bassi/medi regimi) e la frizione antisaltellamento. Viene per la prima volta utilizzata una piattaforma inerziale (denominata IMU) a 6 assi, con sensori (3 giroscopi e 3 accelerometri) che analizzano in tempo reale e in 3D posizione e movimenti della moto, con controllo su trazione, slittamenti, impennate e partenze; vari parametri sono settabili elettronicamente. La dotazione presenta i seguenti sistemi:\nLa R1 2015 \u00e8 anche disponibile in versione R1-M, con sospensioni elettroniche Ohlins, controllate dalla piattaforma IMU e personalizzabili, sistema di acquisizione dati CCU (\"Communication Control Unit\") e carene in carbonio. La R1-M \u00e8 un'edizione limitata, prenotabile solo on line."}
{"id": "2936962", "revid": "125874498", "url": "https://it.wikipedia.org/wiki?curid=2936962", "title": "Creeper (DC Comics)", "text": "Creeper, il cui vero nome \u00e8 Jack Ryder, \u00e8 un supereroe immaginario dei fumetti nell'Universo DC. Creato da Steve Ditko, comparve per la prima volta in \"Showcase\" n. 73 (marzo 1968).\nStoria di pubblicazione.\nDopo il suo debutto in \"Showcase\", al Creeper (Jack Ryder) fu data una sua serie \"Beware the Creeper\", scritta da Dennis O'Neil; Steve Ditko ne scrisse la prima avventura. La serie dur\u00f2 6 numeri. Nel fumetto fu contrapposto ad un criminale camaleontico di nome Proteus, la cui vera identit\u00e0 fu rivelata prima della sua morte violenta nel numero finale. Poco dopo l'ultimo numero della sua serie, Creeper si alle\u00f2 con Batman in \"The Brave and The Bold\" n. 80, ottobre-novembre 1968 (una progressione naturale, dato che entrambi combattevano il crimine a Gotham City), per poi comparire in \"Justice League of America\" n. 70 (marzo 1969), dove il Cavaliere Oscuro chiese alla League di determinare se il Creeper fosse o no un fuorilegge. Una comparsa in \"Detective Comics\" n. 418 (dicembre 1971), sembr\u00f2 mettere una fine al personaggio, mostrando che il dispositivo per la trasformazione cess\u00f2 di funzionare e Creeper non pot\u00e9 riassumere la sua identit\u00e0 umana, una situazione che sembr\u00f2 corrodere la sua stabilit\u00e0 mentale. In qualche modo, Batman riusc\u00ec a ricostituire la sua vera natura. Dopo che le origini furono rinarrate nello stesso fumetto durante la sua uscita nel formato da 100 pagine di \"Super Spectacular\" del 1974 (n. 443, ottobre-novembre), Ryder fu mostrato mentre lavorava come anchorman per la televisione di Gotham (n. 445, febbraio-marzo 1975), e poco dopo, (n. 447 e n. 448, maggio-giugno) divenne di nuovo Creeper per aiutare Batman a ripulirsi il nome dopo essere stato accusato di omicidio.\nDopo di ci\u00f2, la DC tenne il personaggio attivo in alcune comparse sporadiche nei vari fumetti per gli anni successivi. Fu di nuovo il protagonista nella serie di brevissima durata dedicata al Joker (n. 3, settembre-ottobre 1975, scritta da O'Neil), dove la somiglianza tra i capelli verdi e la risata maniacale dei due cre\u00f2 confusione. Questa serie fu seguita da una storia di cui fu il protagonista nel n. 7 di\" 1st Issue Special\" (ottobre 1975, disegnato dal suo creatore, Steve Ditko). Altre comparse in questo periodo inclusero le alleanze con Wildcat (\"Super team Family\" n. 2, dicembre 1975-gennaio 1976, sempre di O'Neil) Batman (\"The Brave and The Bold\" n. 143, settembre-ottobre 1978 e n. 178, settembre 1981), e molti altri eroi come nel n. 100 di \"Showcase\" (maggio 1978). Tra i vari numeri da protagonista ci fu una storia che non fu mai pubblicata per \"Showcase\" n. 106 nel 1978 (scritta e disegnata da Ditko e che sarebbe stata inclusa in \"Cancelled Comics Cavalcade\" n. 2), e alcune storie rinarrate in \"Adventure Comics\" n. 445 e n. 447 (nel 1976), \"World's Finest Comics\" n. 249 e n. 255 (nel 1978-1979, scritto e illustrato interamente da Ditko) e \"The Flash\" vol. 1 n. da 318 a 323 (1983).\nCominciando con un'alleanza con Superman (in \"DC Comics Presents\" n. 88, dicembre 1985, scritto da Steve Englehart), durante la \"Crisi\", la descrizione del Creeper cambi\u00f2 sotto la direzione di diversi scrittori, cosa che incluse delle nuove origini a cui ci si rifer\u00ec, ma che non vennero mai spiegate del tutto. Il suo comportamento squilibrato, inizialmente utilizzato per spaventare i criminali, fu trasformato in un comportamento genuinamente psicopatico. In pi\u00f9, Ryder poteva accedere alle sue abilit\u00e0 fisiche solo quando era in costume, e non poteva pi\u00f9 controllare la sua trasformazione. La nuova versione giunse agli occhi quando Creeper si alle\u00f2 con la rinnovata versione post-Legends della Justice League, la Justice League International, nel 1987. Un decennio dopo (dicembre 1997), la DC diede la possibilit\u00e0 al Creeper di essere il protagonista di una sua altra serie personale intitolata The Creeper. Dur\u00f2 12 numeri incluso il milionesimo. Lo scrittore Len Kaminski si concentr\u00f2 sul crollo della sanit\u00e0 di Jack Ryder sotto l'influenza del Creeper e si fecero numerosi riferimenti alla continuit\u00e0 precedente.\nIl Creeper divenne il protagonista di una miniserie da 6 numeri (settembre 2005-febbraio 2007) scritta da Steve Niles ed illustrata da Justiniano.\nBiografia del personaggio.\nJack Ryder era un ospite di un talk show televisivo di Gotham City licenziato a causa della sua natura schietta. Trovando un impiego nella sicurezza del network, tent\u00f2 di salvare uno scienziato di nome Dr. Yatz che la mafia aveva rapito al fine di avere la sua scoperta pi\u00f9 recente. Il capo dei mafiosi stava ospitando in casa sua una festa in maschera, e per riuscire ad entrare, Jack improvvis\u00f2 un costume con una calzamaglia gialla, una parrucca verde, guanti rossi, stivali ed un mantello peloso, pi\u00f9 un make-up disegnato per sembrare bianco. Ryder riusc\u00ec a localizzare Yatz tra la folla, ma i mafiosi lo individuarono e gli spararono contro, ferendolo. Yatz fece un'iniezione a Jack e gli impiant\u00f2 un dispositivo nella ferita: il siero gli confer\u00ec il potere quasi istantaneo di guarigione per ogni ferita, un'innata superforza ed una grande agilit\u00e0; il dispositivo utilizzato con il suo attivatore, invece, fece scomparire il costume, lasciando Ryder nudo. Inavvertitamente, Yatz lasci\u00f2 il dispositivo fuori dalla ferita, ma non se ne accorse finch\u00e9 la parte ferita non guar\u00ec. A quel punto, i mafiosi li ritrovarono, ma questa volta uccisero Yatz. Ryder scopr\u00ec che con l'attivatore poteva ritrovarsi con il costume addosso ogni volta che lo utilizzava. Con il dispositivo, una risata maniacale e le sue nuove abilit\u00e0 fisiche, non gli fu difficile rovesciare la situazione.\nLa revisione delle origini di Ryder eliminarono il siero e affermarono che il medico impiant\u00f2 chirurgicamente due dispositivi (alcuni affermano un dispositivo solo con due effetti) che incrementavano le abilit\u00e0 fisiche di Ryder e potevano ricreare un oggetto la cui forma fu memorizzata nei circuiti. Lo scienziato esegu\u00ec l'operazione per salvare la vita di Ryder dopo che dei criminali sui quali stava investigando lo attaccarono e lo drogarono. Dato che lo scienziato era ignaro della droga presente nel sistema vitale di Jack, inavvertitamente registr\u00f2 la memorizzazione del siero nello stesso istante in cui memorizz\u00f2 il costume. Dato che il dispositivo che ricreava il costume di Ryder ricreava anche la droga iniettatagli, questo fu la spiegazione data per la personalit\u00e0 del Creeper. Ma quando il Creeper ritornava nella forma di Jack Ryder, la droga spariva e con essa anche la psicosi. Infine, Ryder giunse a credere che lui e Creeper erano due persone diverse invece di due identit\u00e0 impersonate dallo stesso uomo; mantenne questa convinzione anche nella persona del Creeper, che cominci\u00f2 a sdegnare grandemente \"Jack Ryder\". Una volta, il Creeper riottenne brevemente la sua razionalit\u00e0 mentre si trovava legato dal lazzo magico di Wonder Woman, ma le implicazioni di ci\u00f2 non furono mai esplorate.\nCombattendo Eclipso.\nCreeper ricomparve nell'annuale \"Eclipso: The Darkness Within\" nel 1992, venendo ingannato nel prendere uno dei cristalli oscuri di Eclipso, che lo mise sotto il controllo del suo nemico. Fu poi liberato da Bruce Gordon, un avversario di lunga data di Eclipso. Nella serie omonima dedicata ad Eclipso, il Creeper, Gordon e sua moglie Mona effettuarono un'entrata clandestina nella parte del sud-America conquistata da Eclipso. Questo port\u00f2 a fare s\u00ec che un contadino impossessato da Eclipso tentasse di gettare il Creeper (e se stesso) gi\u00f9 da una collina. Il contadino fu mentalmente abbandonato ed entrambi furono lasciati a saltare verso le loro morti. L'intervento di una squadra di stuntmen salv\u00f2 le vite di entrambi. Molti altri eroi si unirono alla battaglia contro Eclipso, incluso Major Victory, l'Acciaio originale, Amanda Waller e Wildcat. Insieme formarono una squadra chiamata Shadow Fighters. Nel n. 13 di \"Eclipso\", una parte dei Fighters, che includeva il Creeper, fece un altro viaggio nel territorio nemico. Numerose iene, sotto il controllo di Eclipso, individuarono il Creeper e lo fecero a brandelli. La maggior parte della squadra infiltrata fu sconfitta; solo una piccola parte del Creeper fu recuperata. I resti, insieme agli eroi deceduti, furono tolti dal controllo di Eclipso dagli Shadow Fighters sopravvissuti.\nNonostante la sua morte, una serie con il Creeper fu lanciata nel 1997. Ci furono delle indicazioni nel fumetto che le origini del Dr. Yatz narrate precedentemente erano false in qualche modo e che le vere origini del Creeper erano un qualche modo correlate al suo nemico di sempre, Proteus. Prima che tutto ci\u00f2 venisse esplorato, tuttavia, la pubblicazione della serie fu cancellata.\nOrigini riavviate.\nNel 2006, le origini di Creeper furono riconnesse retroattivamente di nuovo. Jack Ryder comparve come ospite di uno show televisivo controverso, \"You Are Wrong!\", promettendo un milione di dollari a chi avrebbe catturato il Creeper. Antagonizz\u00f2 deliberatamente anche i suoi ospiti per accrescere l'attenzione sui temi come le cellule staminali e la nanotecnologia medica. Ryder cerc\u00f2 lo scoop sulla rivoluzionaria terapia delle \"nanocellule\" del Dr. Vincent Yatz, un miscuglio delle terapie nanotecnologica e delle cellule staminali in grado di incrementare la rigenerazione dei corpi al punto di restituire una pelle nuova alle vittime degli incendi. Rayder scopr\u00ec il tentativo di furto della scoperta al Dr. Yatz. Inacapce di fuggire, il buon dottore iniett\u00f2 l'ultimo campione di nanocellule direttamente nel corpo di Ryder nel tentativo di nasconderle ai criminali. Ma quando questi spararono alla testa di Jack, la sostanza rigenerante interag\u00ec con la chimica del suo corpo resuscitandolo come Creeper. Ryder si disfece dei suoi avversari, scoprendo che adesso poteva richiamare a s\u00e9 il suo bestiale alter ego ogni volta lo desiderasse.\nLa storia delle origini per questa versione di Jack Ryder comparve nell'auto conclusivo \"Brave New World\", pubblicato successivamente a \"Crisi infinita\". La storia prende luogo nei primi anni dell'attivit\u00e0 di Batman. Sia Batman che il Joker comparvero in questo numero. Jack scopr\u00ec le prove che un Senatore degli Stati Uniti era in lista per essere assassinato. Sfortunatamente, non era cos\u00ec ufficiale da smuovere la polizia. Jack non sapeva cosa fare, ed infine si fece strada fino ad una gara di rally tenuta proprio dal Senatore e, come Creeper, evit\u00f2 letteralmente che le pallottole lo toccassero. Creeper manipol\u00f2 una guardia della sicurezza, costringendo l'uomo a sparare al cecchino, che infine rimase ucciso. Pi\u00f9 avanti nello show, Ryder rioffr\u00ec del denaro per la cattura del Creeper.\nCountdown.\nIn \"Countdown to Mystery\" n. 2, Jack Ryder fu avvicinato da Eclipso, che sper\u00f2 di sedurlo, come fece con Plastic Man. Vi riusc\u00ec, ma il Creeper fu poi liberato da Bruce Gordon. In \"Green Lantern\" n. 24 (2007), il Creeper fu visto accanto agli altri eroi combattendo contro i Sinestro Corps per le strade di New York.\nReign in Hell.\nDurante la miniserie \"Reign in Hell\", Jack Ryder fu separato dal Creeper quando fu richiamato all'Inferno da Lilith, madre delle atrocit\u00e0 nate sulla Terra. Fu rivelato che il demone Creper \u00e8 solo una delle specie simili ai demoni.\nOutsiders.\nIl Creeper si un\u00ec agli Outsiders in \"The Outsiders\" n. 15.\nPoteri e abilit\u00e0.\nOriginale.\nI poteri del Creeper sono per lo pi\u00f9 di natura fisica e sono il risultato dell'invenzione di Yatz. Grazie all'innesto ricevuto infatti Creeper possiede velocit\u00e0, riflessi e resistenza sovrumane nonch\u00e9 una discreta forza, con la quale pu\u00f2 far volare una persona per notevole distanza con un solo calcio e sollevare un uomo e lanciarlo via senza sforzo alcuno. Acquista anche un'agilit\u00e0 ai livelli di un ginnasta di classe olimpica e ci\u00f2 gli permette di eseguire incredibili gesta acrobazie ed immensi salti che spesso usa per muoversi tra i palazzi. Queste capacit\u00e0 hanno fatto del Creeper un combattente formidabile, dato che lui le incorpor\u00f2 a tecniche di lotta da rissa personalizzate: una delle sue mosse tipiche \u00e8 saltare sulla schiena dei suoi avversari, atterrandogli sopra con tutti e quattro gli arti per sbilanciarli a terra. In pi\u00f9 i suoi sensi sono stati sviluppati ben oltre il limite umano e possiede un senso dell'orientamento molto elevato.\nIl Creeper possiede anche un fattore rigenerante discretamente forte, che gli permette di guarire virtualmente da quasi ogni ferita, infatti gli spari e le ferite da arma da taglio inferte al suo corpo guariscono nel giro di pochi minuti. La sua rigenerazione gli permise addirittura di ritornare in vita dopo che il suo corpo venne smembrato dalle feroci iene di Eclipso. Inoltre la sua risata fu descritta come fisicamente dolorosa per le orecchie delle sue vittime, causandone uno stato comatoso psicotico, ed \u00e8 anche in grado di aderire a superfici solide lisce attraverso le mani e i piedi.\nCorrente.\nSecondo la miniserie \"Reign in Hell\", la forma di Creeper di Jack Ryder appartiene ad una classe di demoni che condivide le stesse capacit\u00e0 della sua versione originale.\nAltri media.\nSerie web.\nNella video serie online, \"The Joker Blogs\", uno spin-off fatto da un fan di \"Gotham Knight\", Jack Ryder \u00e8 il cameraman del matrimonio di Harley Quinn. Questa versione di Jack Ryder \u00e8 un interno della GCN ed \u00e8 socialmente inetto. Va in giro durante il matrimonio intervistando gli invitati in momenti non appropriati. Ad un certo punto si ritrova di fronte a Pamela Isly che gli dice \"God! You're such a Creeper!\" (dall'inglese, \"Dio! Ma sei proprio un rompiscatole!\")."}
{"id": "2936963", "revid": "6923", "url": "https://it.wikipedia.org/wiki?curid=2936963", "title": "Rome Express", "text": "Il Rome Express \u00e8 stato un collegamento ferroviario notturno congiungente Parigi con Roma.\nI precedenti.\nUn primo collegamento, gestito dalla CIWL tra Parigi e Roma inizi\u00f2 l'8 dicembre 1883 e fu instradato via Nizza, anche per aggirare l'impegno assunto dalla Societ\u00e0 per le Ferrovie dell'Alta Italia verso la Pullman Company per quello che riguardava il Frejus (il vincolo copriva il periodo 1874-1888).\nNel 1890 inizi\u00f2 un servizio di carrozze letto Calais - Roma in composizione a treni ordinari e nel 1897 inizi\u00f2 un servizio di sole carrozze letto con vettura ristorante. Dal 1926 la tratta Modane - Livorno era elettrificata con corrente trifase.\nBibliografia.\nMingari-Perret, \"Il Rome Express\", RF n. 4, Acme Edizioni, p. 36."}
{"id": "2936964", "revid": "466539", "url": "https://it.wikipedia.org/wiki?curid=2936964", "title": "Giorgio Vale", "text": "Inizia la sua militanza politica nel movimento giovanile Lotta Studentesca, continuando poi la militanza in Terza Posizione, evoluzione del precedente gruppo. L'amicizia, la stima reciproca e la comunanza d'intenti con l'altro militante neofascista Valerio Fioravanti, lo porteranno alla lotta armata nei NAR, organizzazione che lo vedr\u00e0 protagonista di una stagione di violenze terminata solo con la sua morte, avvenuta durante un conflitto a fuoco con le forze dell'ordine, il 5 maggio del 1982, a Roma. \nBiografia.\nGli inizi in Terza Posizione.\nMulatto, per via del padre eritreo, capelli neri crespi e carnagione olivastra, inizia a impegnarsi politicamente nell'attivismo di piazza all'interno del movimento di \"Lotta Studentesca\", per poi divenire il \"luogotenente\" di Roberto Nistri e, dopo il suo arresto, avvenuto nel dicembre del 1979, prenderne il posto alla testa dei Nuclei Operativi di Terza Posizione. In quegli anni viene pi\u00f9 volte fermato o identificato durante volantinaggi, ronde e picchetti e una volta viene anche arrestato per rissa. Quando diventa responsabile di Terza Posizione ne incrementa il finanziamento illegale con le rapine sottraendosi cos\u00ec al controllo dei capi come Fiore e Adinolfi.\nLa doppia militanza tra NAR e TP.\nAttratto dallo spontaneismo armato dei NAR di Valerio Fioravanti, incomincia a vivere una sua doppia militanza nelle due organizzazioni per trovare una propria realizzazione in diverse forme, anche contemporaneamente.\nDal gennaio del 1980, inizia a mostrare sempre pi\u00f9 insofferenza per il poco pragmatismo e la mancanza di risolutezza dell'azione di Terza Posizione e, affascinato dallo spontaneismo dei Nuclei Armati Rivoluzionari, viene, assieme a Luigi Ciavardini e Stefano Soderini, sempre pi\u00f9 organicamente coinvolto nelle azioni del gruppo, grazie anche all'opera di convincimento di Fioravanti che, da parte sua, cerca sempre pi\u00f9 di sottrarre i giovani militanti alla leadership (a suo dire) strumentale ed utilitaristica di Roberto Fiore e Gabriele Adinolfi, tacciandoli di vigliaccheria e accusandoli di mandare i giovani militanti allo sbando e a compiere reati per finanziare il movimento, per poi essere fuggiti all'estero con la cassa.\nIn questo contesto, la prima azione che lo vede coinvolto in prima persona con i NAR avviene il 6 febbraio 1980 quando, assieme a Fioravanti, per impadronirsi di un mitra M.12, i due uccidono il poliziotto Maurizio Arnesano mentre \u00e8 in servizio di vigilanza davanti all'Ambasciata del Libano.\nIl 28 maggio 1980, insieme a Fioravanti , Francesca Mambro e Luigi Ciavardini, con Gilberto Cavallini, Mario Rossi e Gabriele De Francisci che partecipano di copertura, uccidono l'appuntato di Polizia Franco Evangelista; l'obiettivo del commando era quello di disarmare una pattuglia di agenti in servizio di vigilanza davanti al liceo romano Giulio Cesare, ma la reazione dei poliziotti scaten\u00f2 un conflitto a fuoco con la conseguente morte di Evangelista e il ferimento di altri due agenti.\nIl 9 settembre 1980, assieme a Valerio e Cristiano Fioravanti, Francesca Mambro e Dario Mariani, partecipa al gruppo di fuoco che uccide Francesco Mangiameli, leader siciliano di Terza Posizione, accusato dai NAR di aver tenuto per s\u00e9 il denaro per realizzare il progetto di evasione del terrorista nero Pierluigi Concutelli e anche (a detta di Valerio Fioravanti) di avere espresso, in pi\u00f9 occasioni, giudizi negativi proprio su Giorgio Vale, per il solo fatto di essere mulatto. Attirato dal gruppo in un agguato, Mangiameli venne prima ucciso e poi zavorrato e gettato in un laghetto artificiale nella periferia sud di Roma, per poi riaffiorare ed essere scoperto il giorno successivo dalle forze dell'ordine. Ancora nel settembre del 1980, a seguito delle decine di ordini di cattura nei confronti di militanti di estrema destra (tra cui una quarantina di esponenti di Terza Posizione) ordinati dalla magistratura nelle indagini sulla strage alla stazione di Bologna e la conseguente fuga dei principali dirigenti all'estero, Vale, non ancora maggiorenne, divenne a tutti gli effetti il responsabile di Terza Posizione, continuando quindi la sua militanza a mezzo servizio per entrambi i gruppi, per poi diventare, dopo l'arresto di Valerio Fioravanti, avvenuto a Padova la sera del 5 febbraio 1981, a tutti gli effetti un componente a tempo pieno dei NAR nella fase finale del gruppo che, tra vendette intestine e progetti di evasione dei camerati incarcerati, durer\u00e0 ancora un altro biennio.\nSar\u00e0 quasi sempre presente nelle azioni del gruppo, soprattutto nelle vendette e nei regolamenti di conti all'interno dell'ambiente della destra eversiva nei confronti dei traditori e dei delatori. \u00c8 lui, infatti, a uccidere Giuseppe De Luca sorpreso in casa sotto la doccia, il 31 luglio 1981 e ammazzato perch\u00e9 accusato dal gruppo di essere un truffatore. E poi ancora, il 30 settembre dello stesso anno, partecipa all'uccisione di Marco Pizzari, ucciso con tre colpi di arma da fuoco nei pressi di piazza Medaglie d'Oro, a Roma.\nIl 21 ottobre 1981, invece, fa parte del commando con Alessandro Alibrandi, Gilberto Cavallini, Francesca Mambro e Walter Sordi che, nei pressi di Acilia, uccidono in un agguato il capitano della Digos Francesco Straullu insieme all'agente Ciriaco Di Roma, che coordina molte indagini sui gruppi dell'eversione nera e quindi mal visto negli ambienti neofascisti.\nL'ultima azione a cui partecipa, pochi giorni prima della sua morte, \u00e8 una rapina all'agenzia della Banca Nazionale del Lavoro di Piazza Irnerio a Roma, il 5 marzo 1982. Durante il conflitto a fuoco con le forze dell'ordine, all'uscita dei terroristi dalla banca, Alessandro Caravillani, studente di 17 anni del Liceo Artistico, muore colpito alla testa da una pallottola di rimbalzo, mentre passava di l\u00ec per recarsi a scuola. Dopo l'azione, Francesca Mambro, ferita gravemente, verr\u00e0 invece abbandonata presso il pronto soccorso dell'ospedale Santo Spirito e arrestata dagli agenti.\nI depistaggi per la Strage di Bologna.\nGiorgio Vale venne direttamente coinvolto nell'inchiesta sulla strage alla stazione di Bologna a seguito di un ritrovamento, il 13 gennaio del 1981 sul treno 514 Taranto-Milano, di una valigia contenente esplosivo di tipo T4 (lo stesso utilizzato per compiere la strage), di due mitra MAB (di cui uno, modificato, proveniente dall'arsenale della Banda della Magliana) e di due biglietti aerei intestati a un cittadino francese e ad uno tedesco per voli diretti a Parigi e a Monaco. Il 7 febbraio, il direttore del Sismi, Generale Santovito, trasmette una nota in cui si parla dell'esistenza di un piano di attentati chiamato \"Terrore sui treni\" ideato da gruppi di estrema destra e da terroristi tedeschi e francesi, indicando lo stesso Vale come l'acquirente dei biglietti aerei e punto di contatto tra l'area eversiva italiana ed i terroristi stranieri.\nIn seguito venne per\u00f2 accertato che, in realt\u00e0, la valigia era stata collocata dagli stessi vertici del Sismi per cercare di depistare le indagini sulla strage. La Corte di Assise di Roma, con sentenza definitiva del 1995, individuer\u00e0 nei Generali Musumeci e Santovito, nel Colonnello Belmonte (tutti massimi dirigenti del Sismi), in Francesco Pazienza e in Licio Gelli, i colpevoli del depistaggio, definito come un \u201cespediente valutato come indicativo di una meditata strategia, cio\u00e8 quella di indurre comunque gli inquirenti a spostare la loro attenzione sulle piste internazionali ma senza creare sospetti sulla artificiosit\u00e0 di quelle ripetitive indicazioni\u201d. E relativamente alla posizione di Giorgio Vale \"il suo intervento per l'acquisto, in un'agenzia di Bari, dei due biglietti aerei intestati a cittadini stranieri e rinvenuti nella valigia collocata sul quel treno, si dimostrarono il risultato di una vera e propria invenzione non appena su quelle notizie gli inquirenti poterono svolgere gli opportuni accertamenti: Vale non era mai stato in quell'appartamento ad Imperia, e non aveva acquistato quei biglietti.\"\nLa morte.\nDopo l'arresto di Francesca Mambro, le forze dell'ordine decidono quindi di stringere definitivamente il cerchio attorno ai NAR che, con l'arresto dei fratelli Fioravanti e la morte di Alessandro Alibrandi (caduto in una sparatoria con la polizia) sono praticamente decimati del cosiddetto gruppo \"storico\". Durante alcuni appostamenti davanti ad una carrozzeria di Morena, borgata della periferia romana, gli uomini della Digos riescono ad intercettare due avanguardisti, Luigi Sortino e Pasquale Consalvi che, pedinati fino ad un appartamento di propriet\u00e0 di quest'ultimo, in via Decio Mure 43, al Quadraro, scoprono che in quella casa si nasconde il terrorista Giorgio Vale.\nAlle 11:30 del 5 maggio 1982, le forze dell'ordine decidono per un'irruzione nell'appartamento durante la quale il terrorista nero ventenne rimane ucciso. Secondo una prima ricostruzione dei fatti ci sarebbe stato uno scontro a fuoco tra le forze dell'ordine e Vale. Nell'appartamento nel quale si trovava asserragliato furono rinvenuti centinaia di colpi provenienti dalle armi in dotazione ai funzionari della Digos ma, in base anche ai risultati dell'autopsia, fu stabilito che Giorgio Vale era morto colpito da un solo proiettile. Inizialmente si parl\u00f2 anche di suicidio e, nel comunicato ufficiale delle forze dell'ordine, fu evidenziato che, sentendosi braccato, il terrorista avrebbe deciso di mettere fine alla sua vita con un ultimo gesto estremo ma, le successive verifiche con il guanto di paraffina a cura della Polizia Scientifica, stabilirono che Giorgio Vale non aveva affatto sparato. In quei giorni erano in corso anche delle trattative da parte della famiglia e del suo avvocato con alti funzionari del SISDE per farlo costituire."}
{"id": "2936966", "revid": "6923", "url": "https://it.wikipedia.org/wiki?curid=2936966", "title": "Yamaha YZF-R6", "text": "La Yamaha YZF-R6 \u00e8 una motocicletta sportiva ad alte prestazioni di media cilindrata da 599\u00a0cm\u00b3 prodotta dalla casa motociclistica giapponese Yamaha Motor a partire dal 1999.\n1\u00aa serie 1999-2002.\nLa prima versione prodotta segn\u00f2 una svolta radicale nel settore delle medie supersportive di quel tempo, sia dal punto di vista stilistico che tecnico. Ne sono un esempio l'impostazione di guida marcatamente sportiva e le quote ciclistiche esasperate. \nLa YZF-R6 non eredit\u00f2 molto dalla precedente YZF 600 Thundercat, di impostazione decisamente pi\u00f9 da granturismo veloce che da sportiva pura. Sia il motore che il reparto ciclistica-sospensioni furono soggette ad una completa riprogettazione da parte della casa di Iwata. I tecnici Yamaha resero la moto meno fruibile su percorsi cittadini ma estremamente efficace in circuito, cos\u00ec da fissare nuovi standard per la categoria delle medie sportive. Il nuovo modello era chiaramente destinato ad essere un'ottima base di partenza per i team impegnati nel Campionato Mondiale Supersport. \nLe sue peculiarit\u00e0 sono nel valore molto alto del regime massimo di rotazione pari a 14000 giri/minuto, e nella potenza massima di 120 CV a 13000 giri per un motore di soli 599 cm\u00b3 di cilindrata. La Yamaha R6 inoltre disponeva di una presa d'aria anteriore che con l'aumentare della velocit\u00e0 immette aria in pressione nella scatola del filtro dell'aria cos\u00ec da garantire un piccolo aumento di cavalli.\nAggiornamento del 2001.\nNel 2001 viene effettuato un aggiornamento del modello precedente. L'estetica rimane invariata, solo le luci posteriori vengono aggiornate con luci di tipo LED. La meccanica invece subisce un aggiornamento pi\u00f9 sostanziale: pistoni alleggeriti e bielle modificate per avere pi\u00f9 prontezza ai medi regimi. Inoltre viene aggiunto il sistema U Lock sotto la sella e la moto viene alleggerita di 1.5 KG e l'angolo dei semimanubri viene cambiato per garantire un miglior comfort.\n2\u00aa serie 2003-2005.\nNel 2003 la moto viene completamente stravolta. Telaio Deltabox III completamente inedito, motore rivisto nel 90% delle sue parti e l'alimentazione passa da quella a carburatori a quella ad iniezione elettronica, cerchi con raggi ultraleggeri a 5 razze, gruppo di fanali anteriori lenticolari a 4 luci e peso di 162 KG.\nLa potenza massima dichiarata \u00e8 di 122 CV a 13000 giri con airbox in pressione. Sebbene la potenza massima sia di poco superiore rispetto al modello precedente, il passaggio all'iniezione elettronica ha garantito un affinamento dell'erogazione del motore aumentando la coppia su tutto l'arco di giri del motore. Questa serie di R6 dal 2006 prender\u00e0 il nome di R6S e affiancher\u00e0 la vendita della terza serie di R6 fino al 2010.\nAggiornamento del 2005.\nNel 2005 l'R6 subisce un aggiornamento che include: corpi farfallati maggiorati da 38 mm a 40 mm che aumentano la potenza massima a 125 CV sempre a 13000 giri e viene cos\u00ec migliorata l'erogazione su tutto l'arco di erogazione, una nuova mappatura della centralina sempre per affinare l'erogazione del motore, forcelle a steli rovesciati da 41\u00a0mm, pompa e pinza freno ad attacco radiale e l'omologazione sulla carta di circolazione a poter montare uno pneumatico 120/70 R17 all'anteriore.\n3\u00aa serie 2006.\nNel 2006 la Yamaha R6 viene stravolta di nuovo.\nLa moto \u00e8 completamente nuova, pi\u00f9 orientata alle gare e con una carenatura completamente nuova. Il silenziatore \u00e8 stato rimpicciolito e spostato in basso vicino al motore per una centralizzazione delle masse ed avere quindi pi\u00f9 maneggevolezza. Tecnologie derivanti dalle competizioni come \"YCC-T\" (sistema di controllo elettronico del gas) sono state aggiunte per uno sfruttamento pi\u00f9 esteso e lineare delle curve di potenza e coppia. \"YCC-T\", conosciuto anche come \"ride by wire\" controlla automaticamente l'apertura dei corpi farfallati in base all'apertura del acceleratore e del numero di giri per garantire sempre un'accelerazione ottimale.\nLe peculiarit\u00e0 del modello 2006 sono nel valore molto alto del regime massimo di rotazione pari a 16500 giri/minuto, e nella potenza massima di 127 CV a 14500 giri per un motore di soli 599cm\u00b3 di cilindrata. Il motore \u00e8 poco sfruttabile a bassi regimi ma potente agli alti e quindi predilige una guida pistaiola.\nAggiornamento del 2008.\nNel 2008 l'R6 subisce un aggiornamento che porta alcune novit\u00e0: maggiore rigidit\u00e0 del telaio e nuovo telaietto posteriore in magnesio aumentano l'agilit\u00e0 nella guida; sale il rapporto di compressione portato a 13:1 e vengono ridotti gli attriti interni al motore, cos\u00ec da aumentare la potenza massima a 129 CV.\nViene introdotto il \"YCC-I\" (acronimo di \"Yamaha Chip Controlled Intake\") un sistema servoassistito di aspirazione che varia la lunghezza dei cornetti d'aspirazione in base ai giri motore e all'apertura dell'acceleratore: a regimi pi\u00f9 bassi i cornetti di aspirazione godono di una lunghezza maggiore per garantire pi\u00f9 coppia e potenza, mentre agli alti regimi viene ridotta la loro lunghezza per lasciare esprimere la massima potenza al motore.\nAggiornamento del 2010.\nNel 2010 la Yamaha R6 subisce un altro aggiornamento improntato pi\u00f9 alla fruibilit\u00e0 della moto su strada. Il silenziatore \u00e8 10 cm pi\u00f9 lungo del precedente per ridurre il rumore e aumentare la resa ai giri intermedi. La mappatura della centralina elettronica \u00e8 stata rivista per ottenere un motore pi\u00f9 gestibile, inoltre sono stati rivisti i cornetti d'aspirazione, la scatola del filtro dell'aria e i collettori di scarico. La potenza dichiarata \u00e8 passata a 124 CV.\n4\u00aa serie 2016.\nNell'autunno del 2016 Yamaha ha presentato la 4\u00b0 versione della YZF-R6. Erede di tutte le tecnologie meccaniche e telaistiche presenti sul modello precedente e della esperienza maturata nelle competizioni, il nuovo modello vanta di una serie di migliorie, non solo da un punto di vista estetico. La carena \u00e8 completamente ridisegnata ed ispirata al design della sorella maggiore YZF-R1, contribuendo ad aumentare dell'8% l'efficienza aerodinamica rispetto al modello precedente. Il serbatoio, pur mantenendo la stessa capacit\u00e0 (17 Litri), \u00e8 stato ridisegnato per consentire uno spostamento del pilota pi\u00f9 facile e rapido durante i cambi di direzione e grazie ai profondi incavi per le ginocchia, aumentare l'efficienza aerodinamica. Il telaietto posteriore in magnesio \u00e8 stato rivisto per adattarsi alla sella pi\u00f9 snella, cos\u00ec da far aderire meglio il pilota alla moto ed aumentare il controllo e la resa aerodinamica di quest'ultima. Il gruppo fari anteriore \u00e8 a LED ed il quadro strumenti \u00e8 stato aggiornato per migliorare la leggibilit\u00e0: dotato di un ampio display lcd e del classico contagiri analogico, di evidente ispirazione al precedente modello della sorella maggiore YZF-R1.\nPer quanto riguarda la ciclistica, telaio e forcellone posteriore restano pressoch\u00e9 invariati, se non per un piccolo aggiornamento estetico sulla parte finale del forcellone posteriore. Cambia invece la forcella anteriore, con nuovi steli KYB da 43 mm tipo YZF-R1 che incrementano ulteriormente maneggevolezza e controllo dell\u2019anteriore; inoltre sono stati adottati nuovi freni a disco da 320 mm su cui agiscono nuove pinze radiali a 4 pistoncini.\nAnche il comparto elettronico ha subito aggiornamenti: oltre alla ormai collaudata gestione elettronica dell\u2019acceleratore Y-CCT e ai cornetti di aspirazione regolabil Y-CCI, sono stati introdotti il controllo della trazione (TCS) a 6 livelli, il cambio elettronico (QSS) per cambiate senza frizione, la mappatura regolabile D-Mode ed il sistema ABS per l\u2019impianto frenante.\nPer quanto riguarda il motore, non sono state apportate modifiche rispetto al modello precedente, ma \u00e8 stato omologato alla normativa Euro4. L'impianto di scarico resta esteticamente invariato, ma rivisto nella parte del catalizzatore. Per tali ragioni, la potenza del motore \u00e8 scesa di circa 6 cv rispetto al modello precedente, attestandosi sui 118 cv. Ovviamente, per uso sportivo non stradale, con opportune modifiche all'impianto di scarico ed alla mappa della centralina, \u00e8 possibile riportare le prestazioni del propulsore a quelle dei modelli precedenti.\nSpecifiche.\nTutte le specifiche sono dichiarate dal costruttore."}
{"id": "2936967", "revid": "284427", "url": "https://it.wikipedia.org/wiki?curid=2936967", "title": "Alexandra Mutu", "text": ""}
{"id": "2936969", "revid": "6923", "url": "https://it.wikipedia.org/wiki?curid=2936969", "title": "Tass\u00ec", "text": ""}
{"id": "2936975", "revid": "2033069", "url": "https://it.wikipedia.org/wiki?curid=2936975", "title": "Sports Night", "text": "Sports Night \u00e8 una serie televisiva statunitense ideata da Aaron Sorkin e trasmessa da ABC per due stagioni, dal 1998 al 2000.\nLa serie \u00e8 incentrata su un gruppo di autori che cerca di produrre un programma televisivo sportivo, vagamente ispirato al programma \"SportsCenter\" di ESPN.\nLa serie ha ricevuto numerosi Emmy Award e Golden Globe.\nTrama.\nAttorno al programma sportivo \"SportsNight\", trasmesso dal network Continental Sports Channel, si intrecciano le vicende quotidiane dei conduttori Casey McCall e Dan Rydell, del dirigente Isac Jaffe, della produttrice Dana Whitaker e dei registi Jeremy Goodwin e Natalia Hurley."}
{"id": "2936979", "revid": "36426", "url": "https://it.wikipedia.org/wiki?curid=2936979", "title": "Maestro di Quarate", "text": ""}
{"id": "2936981", "revid": "1498232", "url": "https://it.wikipedia.org/wiki?curid=2936981", "title": "Aeroporti in Croazia", "text": "La seguente \u00e8 una lista di aeroporti in Croazia. In grassetto sono indicati gli aeroporti in cui sono presenti voli di linea."}
{"id": "2936982", "revid": "31878850", "url": "https://it.wikipedia.org/wiki?curid=2936982", "title": "Pistacia Lentiscus", "text": ""}
{"id": "2936987", "revid": "118388985", "url": "https://it.wikipedia.org/wiki?curid=2936987", "title": "Renzo Modesti", "text": "Biografia.\nRenzo Modesti nacque nel 1920 a Como; si \u00e8 laureato sia in letteratura francese all'Universit\u00e0 di Neuch\u00e2tel, sotto la guida di Paolo Arcari, che in filosofia estetica all'Universit\u00e0 Statale di Milano con il professor Antonio Banfi; ha vissuto dal dopoguerra a Milano dove \u00e8 morto nel 1993.\nCome poeta \u00e8 presente nelle pi\u00f9 importanti antologie poetiche degli anni cinquanta (tra cui \"Linea Lombarda\" di Luciano Anceschi, \"Quarta Generazione\" di Piero Chiara e Luciano Erba e \"La giovane poesia\" di Enrico Falqui).\nHa raccolto i suoi versi nei seguenti volumi: \"E quando canter\u00f2\"; \"Due di briscola\"; \"Romanzo\"; \"Romanzo I\"; \"Dentro e fuori misura\"; \"La rabbia e la paura e altro\"; \"Sintesi? (romanzo 1978-1979)\"; \"Il testimone scomodo (romanzo 1980-1981)\".\nCome poeta ha vinto numerosi premi letterari: Premio Rapallo-Prove (1962); XXVIII Premio Carducci (1978); Premio Tagliacozzo (1978); Premio M. Stefanile, Libro dell'anno di Poesia, Napoli (1982); Premio Nazionale Letterario Pisa (1989).\nCome critico d'arte ha pubblicato numerose monografie su pittori e scultori del Novecento e due importanti volumi dedicati alla \"Pittura Italiana Contemporanea\" (1958 1\u00aa ed.; 1964 2\u00aa ed.) e alla \"Pittura Moderna nel Mondo\" (1961).\nCome editore ha pubblicato la rivista \"Notizie d'Arte\", rivolta agli iscritti al \u201cClub degli Amici dell'Arte\u201d con sede nella Galleria d'Arte di Via Manzoni, 20 a Milano dal 1969 al 1972.\nHa tradotto numerosi libri d'arte dalla lingua francese. Come giornalista ha scritto su numerose testate, quotidiani e riviste d'arte. Come pubblicitario ha scritto numerosi saggi e il volume \"Cos'\u00e8 la Pubblicit\u00e0\" (1966).\nPoetica.\nFin dal 1952 Luciano Anceschi aveva riunito sei poeti della Linea Lombarda in un volumetto (\"Linea Lombarda\", Varese, ed. Magenta): Vittorio Sereni, Roberto Rebora, Giorgio Orelli, Nelo Risi, Renzo Modesti, Luciano Erba. Costoro individuavano \"un'amicizia nata dalle disposizioni comuni, dai comuni affetti, dalle comuni mitologie, e dalla frequente metafora familiare dei laghi\u201d.\nUna linea di gusto che si risolveva, pur attraverso le individuali risoluzioni, in un'aura poetica nella quale si attuava una\"poesia in re\" , cio\u00e8 una poesia che si muove \"alle sollecitazioni degli oggetti del tempo e nasce da un reame di immagini quotidiane e fedeli\".\nL'itinerario poetico di Renzo Modesti ha seguito un percorso a ritroso rispetto al percorso seguito dai tanti poeti degli anni suoi.\nPartito con i primi libri di poesie da una condizione di puro lirismo, in cui lo stesso paesaggio lombardo era visto come fatto privato, strettamente individuale o famigliare, successivamente Modesti effettuava il passaggio \"ad una struttura di poemetto in cui i sentimenti e i fatti intimistici entrano in rapporto con un'ampia evocazione di eventi, di dati, di cultura, di paesaggi, raccolti come sfondo storico con un arricchimento lessicale che finiva per incidere anche sui contenuti sentimentali.\". Questo \u00e8 il giudizio con cui Modesti veniva premiato a Rapallo (Premio Rapallo - Prove 1962), che coglieva perfettamente gli aspetti della sua poetica nella maturit\u00e0."}
{"id": "2936988", "revid": "3732", "url": "https://it.wikipedia.org/wiki?curid=2936988", "title": "Giro d'Italia Giovani Under 23", "text": "Il Giro d'Italia Giovani Under 23 \u00e8 una corsa a tappe maschile di ciclismo su strada riservata ai dilettanti, che si svolge annualmente in Italia. \nNato nel 1970 come Giro d'Italia per la categoria dilettanti, \u00e8 poi divenuto manifestazione per ciclisti Under-27; con la nascita dei circuiti continentali, dal 2006 al 2012 ha fatto parte dell'UCI Europe Tour come gara di classe 2.2. Nel 2017 la manifestazione \u00e8 stata rilanciata, dopo un'interruzione di cinque anni, come gara per ciclisti Under-23, classificata 2.2U nel circuito UCI Europe Tour (fatta eccezione nel 2021 perch\u00e9 classificata 2.2) e organizzata dalla societ\u00e0 romagnola \u00abNuova Ciclistica Placci 2013\u00bb, presieduta da Marco Selleri, con \u00abCommunication Clinic\u00bb di Marco Pavarini. Nelle 44 edizioni disputate, nessun ciclista \u00e8 riuscito ad aggiudicarsi la corsa per pi\u00f9 di una volta.\nAlbo d'oro.\n\"Aggiornato all'edizione 2021.\""}
{"id": "2936989", "revid": "122988329", "url": "https://it.wikipedia.org/wiki?curid=2936989", "title": "Strade provinciali della provincia di Foggia", "text": "Questo \u00e8 un elenco delle strade provinciali presenti sul territorio della provincia di Foggia, e di competenza della provincia stessa.\nIl provvedimento di classificazione delle strade provinciali foggiane \u00e8 il D.M. 30 marzo 1972 (G.U. 28 aprile 1972, n. 112)."}
{"id": "2936991", "revid": "1305772", "url": "https://it.wikipedia.org/wiki?curid=2936991", "title": "Sironta", "text": "Sironta \u00e8 uno strumento di software P2P collaborativo per lo scambio, la creazione e l'editing di documenti che richiedono un lavoro di squadra.\nSironta contatta due o pi\u00f9 utenti facendo in modo che, senza apportare alcuna modifica alla rete, possano condividere file di qualsiasi tipo e di qualsiasi dimensione in qualsiasi parte del mondo, senza violare le condizioni di riservatezza n\u00e9 l'NDA che possono avere queste documenti.\nL'implementazione \u00e8 disponibile in tre versioni per Linux, Windows e macOS. Tutte e tre le versioni possono essere scaricate dal sito web di Sironta.\nStoria.\nSironta \u00e8 stato creato per soddisfare una necessit\u00e0 interna di Techideas. Techideas ha avuto difficolt\u00e0 nel lavorare con membri di centri di ricerca diversi, sparsi in tutto il mondo. Collaborare per condividere informazioni, documenti e simulazioni in modo efficiente era un ostacolo insormontabile per gli strumenti a disposizione su Internet.\nNel novembre 2006, Techideas inizia il progetto Sironta per uso interno. A causa del cattivo benvenuto che Sironta ha avuto, Techideas decide solo nel 2010 di pubblicare l'applicazione.\nCaratteristiche.\nLe caratteristiche principali di Sironta sono:"}
{"id": "2936997", "revid": "287204", "url": "https://it.wikipedia.org/wiki?curid=2936997", "title": "Padre Miguel", "text": "Padre Miguel \u00e8 un quartiere (\"bairro\") della Zona Ovest della citt\u00e0 di Rio de Janeiro in Brasile.\nAmministrazione.\nPadre Miguel fu istituito come \"bairro\" a s\u00e9 stante il 23 luglio 1981 come parte della Regione Amministrativa XVII - Bangu del municipio di Rio de Janeiro."}
{"id": "2936999", "revid": "287204", "url": "https://it.wikipedia.org/wiki?curid=2936999", "title": "Cassone Adimari", "text": "Il Cassone Adimari \u00e8 un dipinto a tempera su tavola (88,5x303 cm) dello Scheggia, databile al 1450 circa e conservato nella Galleria dell'Accademia a Firenze.\nStoria.\nIl titolo di \"Cassone Adimari\" \u00e8 tradizionale, poich\u00e9 in realt\u00e0 si \u00e8 poi scoperto che il pannello non decorava un cassone ma una spalliera, viste le sue dimensioni anomale. Il collegamento con la famiglia Adimari \u00e8 dato dall'ambientazione della scena nuziale rappresentata, nel tratto dell'attuale via de' Calzaiuoli che un tempo si chiamava Corso degli Adimari, per i numerosi possedimenti della famiglia. Il matrimonio sarebbe stato quello Adimari-Ricasoli del 1420, anche se considerazioni stilistiche rivelano una datazione non prima del 1450: ci\u00f2 pu\u00f2 essere legato a una non coincidenza di datazione tra le nozze e l'opera, oppure pu\u00f2 darsi che si tratti di un altro matrimonio, magari quello Adimari-Martelli avvenuto pi\u00f9 tardi.\nSi \u00e8 pervenuti all'attribuzione allo Scheggia, fratello di Masaccio, attraverso successivi passaggi, individuando prima un \"Maestro del Cassone Adimari\" e poi identificandolo sulla base di affinit\u00e0 stilistiche con l'autore dell'affresco firmato (oggi molto deteriorato) raffigurante il \"Martirio di san Sebastiano\" dell'oratorio di San Lorenzo a San Giovanni Valdarno e il dipinto della \"Madonna col Bambino e i santi Sebastiano, Maria Maddalena, Lazzaro e Marta\" a Fucecchio, per il quale Pudelko aveva avanzato il nome di un generico \"Maestro di Fucecchio\". Fu Luciano Bellosi a proporre per primo il nome dello Scheggia, oggi in genere accettato dalla critica. L'attribuzione di Roberto Longhi al misterioso Lazzaro Vasari, citato da Giorgio Vasari nelle \"Vite\", non ha riscosso invece seguito.\nDescrizione e stile.\nSullo sfondo di piazza del Duomo a Firenze si sta svolgendo uno sposalizio. Una lunga tenda tesa tra una loggia e una casa, in quello che oggi \u00e8 l'imbocco di via de' Calzaiuoli, permette il passaggio coperto di una serie di coppie riccamente abbigliate, dalle \"silhouettes\" allungate e il passo magicamente sospeso come nella tradizione del Gotico internazionale. Pi\u00f9 salda si rivela invece la costruzione prospettica, che rivela una celebre quanto rara veduta della Firenze dell'epoca: a sinistra si riconosce il Battistero di San Giovanni, coperto per l'occasione da drappi, la Porta di Balla (o Porta San Gallo?) e un pozzo al centro, il loggiato non pi\u00f9 esistente di Santa Maria del Fiore. A sinistra un gruppo di inservienti, di dimensioni pi\u00f9 piccole secondo una convenzione della tradizione medievale, si affanna entro un'abitazione a portare vivande, mentre su un palco si trovano una serie di musici, tra cui due trombicini con le insegne del Comune di Firenze. Alcune dame discutono amabilmente sedute, mentre a destra si vedono degli uomini nei tipici abiti della ricca borghesia dell'epoca.\nGrande attenzione \u00e8 data alla resa dei costumi e dei tessuti preziosi, con un ricco uso di ori, punzonature e altre tecniche usate per riprodurre la pregiate decorazioni, vero e proprio vanto dei protagonisti. Pi\u00f9 in lontananza, oltre le mura, si stende una sottile linea di paesaggio popolato di montagnole e segni della presenza umana."}
{"id": "2937000", "revid": "38444909", "url": "https://it.wikipedia.org/wiki?curid=2937000", "title": "Europa League 2010-2011", "text": ""}
{"id": "2937002", "revid": "287204", "url": "https://it.wikipedia.org/wiki?curid=2937002", "title": "Polak", "text": ""}
{"id": "2937004", "revid": "46291", "url": "https://it.wikipedia.org/wiki?curid=2937004", "title": "Ophrys fuciflora candica", "text": "L'ofride di Creta (Ophrys fuciflora\" subsp. \"candica ) \u00e8 una pianta appartenente alla famiglia delle Orchidacee, distribuita nel bacino del Mediterraneo orientale.\nIl suo epiteto specifico deriva da Candia, antica denominazione dell'isola di Creta, dove questa entit\u00e0 fu per la prima volta descritta.\nDescrizione.\n\u00c8 una pianta erbacea geofita bulbosa con fusto alto 15\u201340\u00a0cm. \nI fiori, da 2 a 7, sono riuniti in una infiorescenza lassa. Presentano sepali ovato-lanceolati, di colore dal bianco al violetto e petali triangolari, lunghi circa 1/5 dei sepali. Il labello \u00e8 di forma quasi quadrangolare (10\u201314\u00a0mm x 10\u201314\u00a0mm), di colore bruno-rossiccio, ricoperto da una fine peluria, con macula dal disegno semplice, quadrangolare o scutiforme, con un distinto bordo di colore pi\u00f9 chiaro; l'apicolo \u00e8 di colore giallo-verdognolo, rivolto all'ins\u00f9.\nFiorisce da aprile a maggio.\nBiologia.\nCome la gran parte delle specie del genere \"Ophrys\" si riproduce per impollinazione entomogama: gli insetti impollinatori sono generalmente imenotteri apoidei che riconoscono (o credono di riconoscere) nella figura disegnata sul labello una propria femmina e quindi tentano una copulazione col solo risultato di trasferire il polline da un individuo floreale all'altro. Anche il profumo emesso dall'orchidea imita i ferormoni dell'insetto femmina per incitare ulteriormente l'insetto maschio all'accoppiamento. Questo fiore \u00e8 privo di nettare per cui a impollinazione avvenuta l'insetto non ottiene nessuna ricompensa; questa specie pu\u00f2 quindi essere classificata tra i \u201cfiori ingannevoli\u201d. La successiva germinazione dei semi \u00e8 condizionata dalla presenza di funghi specifici (i semi sono privi di albume. La disseminazione \u00e8 di tipo anemocora.\nDistribuzione e habitat.\nQuesta specie ha un areale mediterraneo-orientale che comprende l'Italia sud-orientale, l'isola di Creta, le isole dell'Egeo e l'Anatolia sud-orientale.\nIn Italia \u00e8 presente in Puglia (Salento) e in Basilicata (provincia di Matera); sporadiche segnalazioni sono state fatte in Calabria, Sicilia e Sardegna ma la loro validit\u00e0 \u00e8 dubbia.\nCresce in prati magri, garighe e radure di macchia, dal livello del mare fino a 100 m di altitudine.\nTassonomia.\nIbridi.\nSono stati descritti i seguenti ibridi interspecifici:"}
{"id": "2937006", "revid": "287204", "url": "https://it.wikipedia.org/wiki?curid=2937006", "title": "Pollak", "text": ""}
{"id": "2937007", "revid": "1498232", "url": "https://it.wikipedia.org/wiki?curid=2937007", "title": "Aeroporti in Estonia", "text": "La seguente \u00e8 una lista di aeroporti civili in Estonia."}
{"id": "2937009", "revid": "110157", "url": "https://it.wikipedia.org/wiki?curid=2937009", "title": "Bangu (Rio de Janeiro)", "text": "Bangu \u00e8 un quartiere (\"bairro\") della Zona Ovest della citt\u00e0 di Rio de Janeiro in Brasile.\nAmministrazione.\nBangu fu istituito come \"bairro\" a s\u00e9 stante il 23 luglio 1981 come parte della omonima Regione Amministrativa XVII del municipio di Rio de Janeiro."}
{"id": "2937010", "revid": "110157", "url": "https://it.wikipedia.org/wiki?curid=2937010", "title": "Senador Camar\u00e1", "text": "Senador Camar\u00e1 \u00e8 un quartiere (\"bairro\") della Zona Ovest della citt\u00e0 di Rio de Janeiro in Brasile.\nAmministrazione.\nSenador Camar\u00e1 fu istituito come \"bairro\" a s\u00e9 stante il 23 luglio 1981 come parte della Regione Amministrativa XVII - Bangu del municipio di Rio de Janeiro."}
{"id": "2937011", "revid": "16758", "url": "https://it.wikipedia.org/wiki?curid=2937011", "title": "Juha Riihij\u00e4rvi", "text": "Carriera.\nClub.\nHa giocato per la prima parte della sua carriera in patria, con le maglie del K\u00e4rp\u00e4t (1987-1989 in SM-liiga, 1989-1991 nella seconda serie), dell'JYP Jyv\u00e4skyl\u00e4 (1991-1993 in SM-liiga) e del Lukko Rauma (1994-1996 in SM-liiga). Nel mezzo, ha disputato una stagione in American Hockey League, ai Cape Breton Oilers, \"farm team\" degli Edmonton Oilers che avevano scelto Riihij\u00e4rvi al NHL Entry Draft del 1991.\nDal 1996 ha stabilmente giocato all'estero: dal 1996 al 2004 e poi nuovamente dal 2005 al 2007 nell'Elitserien svedese con i Malm\u00f6 Redhawks (ad eccezione della stagione 2005-2006, giocata in seconda serie, l'Hockeyallsvenskan), nel 2004-2005 in Svizzera con l'EHC Basel (LNB, ma facendo anche due apparizioni in LNA con l'HC Ambr\u00ec-Piotta), nel 2007-2008 in Danimarca con il R\u00f8dovre Mighty Bulls, nel 2008-2009 in Austria con i Vienna Capitals e nel 2009-2010 in Italia con l'HC Bolzano.\nSi \u00e8 ritirato al termine della deludente stagione nel campionato italiano.\nNazionale.\nCon la nazionale finlandese ha disputato tre mondiali (1992, 1993 e 1996) ed una World Cup of Hockey (1996).\nDopo il ritiro.\nPer un anno (2010-2011) \u00e8 stato assistente allenatore dell'IK Pantern, per poi diventare \"head coach\" dell'Herlev Eagles, nel campionato danese. Vi rimase per tre stagioni, venendo sempre eliminato ai quarti di finale dei play-off.\nNel 2014 pass\u00f2 sulla panchina di un'altra squadra danese, i Frederikshavn White Hawks. Il 27 dicembre 2014 venne sollevato dall'incarico.\nDal 2017 \u00e8 scout per la franchigia NHL dei New York Rangers."}
{"id": "2937012", "revid": "287204", "url": "https://it.wikipedia.org/wiki?curid=2937012", "title": "Juha Riihijarvi", "text": ""}
{"id": "2937019", "revid": "113153241", "url": "https://it.wikipedia.org/wiki?curid=2937019", "title": "Instru\u010d", "text": "L'Instru\u010d (; in tedesco \"Inster\") \u00e8 un fiume della Russia, che scorre nell'oblast' di Kaliningrad.\nPercorso.\nNasce presso Dobrovol'sk, e si unisce al fiume Angrapa presso \u010cernjachovsk, formando il Pregel.\nToponimi.\nIl nome tedesco del fiume, con cui fu conosciuto per secoli, era \"Inster\".\nIl fiume diede il nome alla citt\u00e0 di Insterburg (attuale \u010cernjachovsk)."}
{"id": "2937020", "revid": "149727", "url": "https://it.wikipedia.org/wiki?curid=2937020", "title": "Inster", "text": ""}
{"id": "2937025", "revid": "1602064", "url": "https://it.wikipedia.org/wiki?curid=2937025", "title": "NX (software)", "text": "NX \u00e8 una applicazione informatica di disegno assistito dal calcolatore, che inizialmente si chiamava Unigraphics.\nL'applicazione \u00e8 infatti stata sviluppata come software principale dalla \"Unigraphics\", basandosi sulle librerie e sui modelli che aveva sviluppato con Parasolid. \nLa societ\u00e0 fu poi rilevata dalla Siemens AG, che ha cambiato nome: \"Siemens PLM Software\".\nNX \u00e8 attualmente un diretto concorrente di altre applicazioni CAE: per esempio, di CATIA, PTC Creo, INVENTOR e SOLIDWORKS.\nCaratteristiche.\nArchitettura.\nNX utilizza Parasolid per il suo kernel di modellazione geometrica e D-Cubed come motore associativo per i vincoli di sketch ed assiemi e per l'utilizzo di JT (formato di visualizzazione) per dati leggeri e Multi-CAD.\nAggiornamenti.\nCome tutti i software cad, anche NX riceve aggiornamenti costanti. Gli aggiornamenti si possono distinguere in tre tipologie diverse:\nNel gennaio 2019 questa politica di aggiornamenti viene stravolta. Siemens studia e analizza cosa Microsoft ha fatto con Windows 10, e decide di implementare lo stesso concetto, denominandolo \"continuous release\" (letteralmente rilascio continuo), al suo software cad di punta, NX. Questa idea viene sviluppata, integrata e rilasciata il 22 gennaio 2019 con il rilascio della nuova versione, anticipando tutti i concorrenti, essendo il primo cad ad integrare una soluzione tale. Di fatto il cad perde il numero che ne identica la versione, chiamato semplicemente NX, e i singoli utenti ricevono una notifica quando \u00e8 disponibile un aggiornamento.\nCome per Windows 10 anche NX in realt\u00e0 contiene un numero di versione, necessario agli utenti e all'assistenza in caso di problemi. Per questa prima versione viene scelto il numero 1847, in onore di Ernst Werner von Siemens fondatore originario di Siemens."}
{"id": "2937036", "revid": "474175", "url": "https://it.wikipedia.org/wiki?curid=2937036", "title": "Strage di Niccioleta", "text": "La strage di Niccioleta \u00e8 stato un eccidio nazifascista occorso a Niccioleta, frazione del comune di Massa Marittima, e Castelnuovo Val di Cecina tra il 13 ed il 14 giugno 1944 e durante il quale furono massacrati 83 uomini.\nAntefatti.\nIl 9 giugno una squadra partigiana entr\u00f2 nella frazione di Niccioleta. Gli antifascisti del luogo, pensando che il fatto costituisse l'avvisaglia di un'imminente liberazione da parte degli Alleati, scesero in strada festeggiando. Poco dopo i pochi fascisti locali furono rinchiusi agli arresti domiciliari mentre veniva costituita una sorte di milizia locale di autodifesa antifascista. Poche ore dopo i partigiani ripresero la loro marcia lasciando Niccioleta, mentre gli antifascisti locali compilavano delle liste per stabilire i turni di guardia alle case dei repubblichini e agli accessi al paese. Alcune delle mogli dei fascisti riuscirono per\u00f2 ad eludere i controlli dei partigiani e a fuggire verso un vicino presidio nazifascista e ad avvisare di quanto stava avvenendo a Niccioleta. \nL'eccidio.\nIl 13 giugno 1944, il 3. Polizei-Freiwilligen-Bataillon Italien, un reparto di polizia militare composto da ufficiali tedeschi e soldati italiani, giunse a Niccioleta per punire i suoi abitanti che, come in molte zone del grossetano, avevano rifiutato di presentarsi ai posti di polizia fascisti e tedeschi di Massa Marittima, in seguito ad un manifesto affisso in tutti i comuni della provincia di Grosseto, firmato da Giorgio Almirante. Sei minatori (Ettore Sergentoni, con i figli Aldo e Alizzardo, Rinaldo Baffetti, Bruno Barabissi e Antimo Ghigi) vennero fucilati subito nel piccolo cortile dietro il forno della dispensa, largo non pi\u00f9 di tre metri. Il minatore Giovanni Gai riusc\u00ec a fuggire nella macchia, grazie ad un attimo di distrazione di un fascista di Porto Santo Stefano, Aurelio Picchianti, che si stava arrotolando una sigaretta. \nSuccessivamente i nazisti trovarono le liste con i nomi di quanti avrebbero partecipato alle ronde e cos\u00ec circa 150 minatori furono portati a Castelnuovo di Val di Cecina. Qui il gruppo dei prigionieri fu rinchiuso nel locale cinema mentre gli ufficiali nazisti e fascisti ne decretavano la sorte: chi era sulla lista sarebbe stato fucilato, i giovani deportati in Germania e gli anziani rimandati a casa.\nQuella stessa notte, mentre gli uomini di Niccioleta continuavano a rimanere rinchiusi nel cinema, i nazisti fucilarono nei pressi di Castelnuovo Val di Cecina un gruppo di partigiani, noti come la \"banda di Ariano\", attivi nella zona di Volterra: Gianluca Spinola, Vittorio Vargiu, Franco Stucchi Prinetti e Francesco Piredda. \nLa sera del 14 giugno 77 minatori vennero giustiziati a colpi di mitragliatrice sulla strada per Larderello, nei pressi della centrale elettrica.\nConseguenze.\nIl CLN di Massa Marittima apr\u00ec un\u2019inchiesta, condotta dall\u2019avvocato Tommaso Ferrini. Dopo una lunga istruttoria il giorno 7 novembre 1948 inizi\u00f2 il processo davanti alla Corte d\u2019Assise di Pisa che si concluse con la condanna, pronunciata il 19 novembre, di alcuni fascisti di Niccioleta per collaborazionismo ed omicidio. Non furono mai perseguiti coloro avevano ordinato ed eseguito la strage, il tenente Emil Block e le truppe tedesche ed italiane sotto il suo comando.\nMonumenti e omaggi.\nA Niccioleta, lungo il muro del locale dove furono fucilati sei muratori, \u00e8 stata scoperta una lapide a loro ricordo.\nSul luogo della strage dove furono uccisi i 77 minatori \u00e8 stata realizzata una composizione monumentale costituita da una serie di lapidi con i nomi delle vittime. A Castelnuovo Val di Cecina \u00e8 stata scoperta una lapide presso il cimitero per i quattro della \"banda di Ariano\"."}
{"id": "2937037", "revid": "767487", "url": "https://it.wikipedia.org/wiki?curid=2937037", "title": "Arthur Murphy", "text": "Nacque a Clooniquin, Contea di Roscommon, Irlanda, da Richard Murphy e Jane French. Studi\u00f2 in Francia, a Saint-Omer, presso l'omonimo collegio cattolico inglese. Murphy svolse varie attivit\u00e0, tra le quali: avvocato, giornalista, attore e commediografo, Fra il 1752 e il 1754 pubblic\u00f2 il \"Gray Inn Journal\". Come amico di vecchia data di Henry Thrale, egli present\u00f2 Samuel Johnson ai coniugi Thrale nel gennaio del 1765. Nel 1803 fu nominato Curatore Fallimentare. \nMurphy \u00e8 meglio conosciuto per le sue tre biografie: \"An Essay on the Life and Genius of Samuel Johnson\" del 1792, \"Fielding's Works\" del 1762 e \"Life of David Garrick\" del 1801. Si ritiene che Murphy abbia coniato il termine giuridico \"wilful misconstruction\"(interpretazione errata intenzionale) nell'appello della causa \"Donaldson v. Becket\" davanti alla House of Lords nel 1774 contro il possesso perpetuo del diritto d'autore. Murphy mor\u00ec a Knightsbridge, Londra e fu sepolto a Hammersmith, Londra.\nIl Dr. Jesse Foote ne scrisse una biografia nel 1811. Nathaniel Dance-Holland dipinse un ritratto di Murphy conservato presso l'Irish National Portrait Collection.\nCommediografia di Murphy.\nUn tipico esempio degli scritti teatrali di Murphy \u00e8 \"The Citizen\", una farsa in due atti, rappresentata nel 1761 al Drury Lane.\nPhilpot, un benestante spilorcio, ha patteggiato con Sir Jasper Wilding, un'amante della caccia alla volpe, per le nozze di suo figlio, Young Philpot, uno zerbinotto perdigiorno con la figlia di Wilding, Maria, e per le nozze di sua figlia Sally con il figlio di Wilding, quattro insediamenti e ventimila sterline da versare a Sir Jasper. Young Philpot ha perso una fortuna ma si fa prestare i soldi dal padre e si imbarca in una frode assicurativa su merce proveniente da naufragi. Maria decide di sposare Beaufort, che la ama.\nAllorch\u00e9 Young Philpot prova a chierle di sposarlo, ella lo convince che lei \u00e8 mezza scema e cos\u00ec lui la rifiuta. Nel secondo atto, Philpot senior va a far visita a Corinna, una donna di facili costumi, ma si deve nascondere sotto al tavolo quando arriva suo figlio in cerca della donna. Egli ascolta Young Philpot che riferisce alla donna di come ha sottratto con un tranello i soldi al padre. Il fratello di Maria sopraggiunge all'improvviso facendo scoprire anche la presenza del padre di Young Philpot, con reciproca vergogna dei due.\nNella scena finale Sir Jasper assistito da un avvocato ottiene da Philpot la firma di un atto scritto dei precedenti accordi verbali, ma nel frattempo Maria, una ragazza istruita, mostra ancora il suo forte carattere a Young Philpot e questi di nuovo rinuncia a chiederla in sposa. Il vecchio Philpot avendo ceduto per iscritto i suoi diritti di propriet\u00e0 si offre di sposare Maria, ma l'avvocato si rivela essere Beaufort e spiega di aver scambiato le scritture da firmare, in modo che Philpot ha involontariamente firmato il contratto matrimoniale fra Maria e Beaufort.\nOpere.\nDrammi.\nTutte le date si riferiscono alla prima rappresentazione, salvo diversamente specificato."}
{"id": "2937041", "revid": "599013", "url": "https://it.wikipedia.org/wiki?curid=2937041", "title": "Alex Valderrama", "text": "Carriera.\nClub.\nDebutt\u00f2 con l'Uni\u00f3n Magdalena, la stessa squadra dove qualche anno pi\u00f9 tardi giocher\u00e0 suo cugino Carlos, trasferendosi poi al Millonarios per una stagione; tornato alla societ\u00e0 di partenza, venne ceduto il\n9 febbraio 1984 all'Atl\u00e9tico Junior di Barranquilla per la cifra di venticinque milioni di pesos. Termin\u00f2 al secondo posto nella classifica marcatori del campionato colombiano del 1984, dietro solo a Hugo Gottardi, segnando diciotto reti. Prosegu\u00ec dunque la carriera nell'Atl\u00e9tico Nacional di Medell\u00edn, con cui vinse la Copa Libertadores. Nel 1991 si trasfer\u00ec in Venezuela, al Deportivo T\u00e1chira, con la quale disput\u00f2 anche la Coppa Libertadores 1991; torn\u00f2 in patria nel 1993 per giocare nuovamente nell'Uni\u00f3n Magdalena. L'anno successivo fu di nuovo in Venezuela, all'Anzo\u00e1tegui, e nel 1995 gioc\u00f2 in Categor\u00eda Primera B nel Deportivo Unicosta. Conta 110 reti in Categor\u00eda Primera A.\nNazionale.\nPartecip\u00f2 al Campionato sudamericano di calcio Under-20 1977, non ottenendo per\u00f2 la qualificazione al . Il debutto in Nazionale maggiore avvenne il 18 luglio 1979, e fece parte della selezione per nove anni; venne anche convocato per la Copa Am\u00e9rica 1983, manifestazione nella quale segn\u00f2 due reti. Conta in tutto ventidue presenze e cinque gol con la Colombia."}
{"id": "2937042", "revid": "767487", "url": "https://it.wikipedia.org/wiki?curid=2937042", "title": "Boston Cup 1998", "text": "Il Boston Cup 1998 \u00e8 stato un torneo di tennis che si \u00e8 giocato sul cemento. Il torneo faceva parte dellaq categoria Tier III nell'ambito del WTA Tour 1998. Si \u00e8 giocato al Longwood Cricket Club di Chestnut Hill negli USA, dal 10 al 16 agosto 1998.\nCampionesse.\nSingolare.\n Mariaan de Swardt ha battuto in finale Barbara Schett 3\u20136, 7\u20136, 7\u20135\nDoppio.\n Lisa Raymond / Rennae Stubbs hanno battuto in finale Mariaan de Swardt / Mary Joe Fern\u00e1ndez 6\u20134, 6\u20134"}
{"id": "2937044", "revid": "473148", "url": "https://it.wikipedia.org/wiki?curid=2937044", "title": "Alumbrado", "text": ""}
{"id": "2937045", "revid": "287204", "url": "https://it.wikipedia.org/wiki?curid=2937045", "title": "Kazimierz Swiatek", "text": ""}
{"id": "2937046", "revid": "1573940", "url": "https://it.wikipedia.org/wiki?curid=2937046", "title": "Oak Hill (Florida)", "text": "Oak Hill \u00e8 una citt\u00e0 della Florida nella Contea di Volusia, sulla costa dell'oceano Atlantico.\nNel 2000 contava 1.378 abitanti."}
{"id": "2937047", "revid": "287204", "url": "https://it.wikipedia.org/wiki?curid=2937047", "title": "Schick", "text": ""}
{"id": "2937050", "revid": "547034", "url": "https://it.wikipedia.org/wiki?curid=2937050", "title": "Boston Cup", "text": "Il Boston Cup \u00e8 stato un torneo femminile di tennis che si \u00e8 disputato al Longwood Cricket Club di Chestnut Hill negli USA nel 1998. Si \u00e8 giocato sul cemento."}
{"id": "2937055", "revid": "149727", "url": "https://it.wikipedia.org/wiki?curid=2937055", "title": "Eydtkau", "text": ""}
{"id": "2937058", "revid": "287204", "url": "https://it.wikipedia.org/wiki?curid=2937058", "title": "Didi Valderrama", "text": ""}
{"id": "2937059", "revid": "179980", "url": "https://it.wikipedia.org/wiki?curid=2937059", "title": "Did\u00ed Valderrama", "text": ""}
{"id": "2937060", "revid": "1573940", "url": "https://it.wikipedia.org/wiki?curid=2937060", "title": "Kuzaran", "text": "K\u016bzar\u0101n (farsi \u06a9\u0648\u0632\u0631\u0627\u0646) \u00e8 una citt\u00e0 iraniana dello shahrest\u0101n di Kermanshah, circoscrizione di Kuzaran, nella provincia di Kermanshah. Aveva, nel 2006, una popolazione di 3.759 abitanti. "}
{"id": "2937061", "revid": "287204", "url": "https://it.wikipedia.org/wiki?curid=2937061", "title": "Boston Cup 1998 - Singolare", "text": "Il singolare del torneo di tennis Boston Cup 1998, facente parte del WTA Tour 1998, ha avuto come vincitrice Mariaan de Swardt che ha battuto in finale 3\u20136, 7\u20136, 7\u20135 Barbara Schett.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2937064", "revid": "287204", "url": "https://it.wikipedia.org/wiki?curid=2937064", "title": "Boston Cup 1998 - Doppio", "text": "Il doppio del torneo di tennis Boston Cup 1998, facente parte del WTA Tour 1998, ha avuto come vincitrici Lisa Raymond e Rennae Stubbs che hanno battuto in finale 6\u20134, 6\u20134 Mariaan de Swardt e Mary Joe Fern\u00e1ndez."}
{"id": "2937065", "revid": "1812835", "url": "https://it.wikipedia.org/wiki?curid=2937065", "title": "Materia scura barionica", "text": "In astronomia e cosmologia, la materia scura barionica \u00e8 una materia oscura (vale a dire non rilevabile tramite le sue radiazioni emesse, ma la cui presenza pu\u00f2 essere dedotta dagli effetti gravitazionali sulla materia visibile) composta di barioni, cio\u00e8 protoni e neutroni e combinazioni di questi, come gli atomi ordinari non emittenti. I candidati per la materia oscura barionica comprendono i gas non luminosi, gli oggetti astrofisici massivi compatti di alone (oggetti condensati come buchi neri, stelle di neutroni, nane bianche, stelle molto deboli, o oggetti non luminosi come pianeti) e nane brune.\nLa quantit\u00e0 totale di materia oscura barionica pu\u00f2 essere dedotta dalla nucleosintesi del Big Bang, e dalle osservazioni della microonde cosmiche di fondo. Entrambe indicano che la quantit\u00e0 di materia oscura barionica \u00e8 molto pi\u00f9 piccola della quantit\u00e0 complessiva della materia oscura. \nNel caso della nucleosintesi del Big Bang, il problema \u00e8 che grandi quantit\u00e0 di materia ordinaria significa un universo primordiale pi\u00f9 denso, una conversione pi\u00f9 efficiente di materia per l'elio-4 e meno eccedenza di deuterio incombusto. Se si ipotizza che tutta la materia oscura nell'universo sia costituita da barioni, allora nell'universo c'\u00e8 fin troppo deuterio. La questione potrebbe essere risolta se ci fosse qualche mezzo per produrre il deuterio, ma i grandi sforzi negli anni '70 fallirono nell'elaborare meccanismi plausibili che fanno s\u00ec che ci\u00f2 si verifichi. Per esempio, i MACHO, che comprendono, ad esempio, le nane brune (sfere di idrogeno ed elio con masse formula_1), che non iniziano mai la fusione nucleare dell'idrogeno, ma che permettono di bruciare deuterio. Altre possibilit\u00e0 esaminate comprendono le \"jupiter\", che sono simili alle nane brune ma hanno masse formula_2 e non bruciano nulla, e le nane bianche. "}
{"id": "2937067", "revid": "262457", "url": "https://it.wikipedia.org/wiki?curid=2937067", "title": "Darshana", "text": ""}
{"id": "2937068", "revid": "149727", "url": "https://it.wikipedia.org/wiki?curid=2937068", "title": "R\u00f6ssel", "text": ""}
{"id": "2937070", "revid": "149727", "url": "https://it.wikipedia.org/wiki?curid=2937070", "title": "Mehlsack", "text": ""}
{"id": "2937074", "revid": "1305772", "url": "https://it.wikipedia.org/wiki?curid=2937074", "title": "Michajlovskij rajon", "text": "Michajlovskij rajon "}
{"id": "2937075", "revid": "729019", "url": "https://it.wikipedia.org/wiki?curid=2937075", "title": "Architettura moghul", "text": "L'architettura moghul, un amalgama di architettura islamica, persiana e indiana, rappresenta in architettura le caratteristiche stilistiche distintive sviluppate dai Moghul durante il XVI e XVII secolo nei territori attualmente appartenenti a India, Pakistan, e Bangladesh.\nAcquisizioni dall'architettura pre-moghul.\nNumerosi elementi presenti nell'architettura indiana precedente all'epoca moghul verranno ripresi durante l'epoca imperiale. In particolare si ricordano:\nL'architettura sotto Babur (1526 -1530) e Humayun (1530-1540 e 1555-1556).\nPoche opere superstiti di questo periodo, seppur degne di particolare interesse, sono giunte fino a noi da questo periodo. \nBabur \u00e8 ricordato come colui che ha introdotto in India il chahar bagh (, chah\u0101r b\u0101gh), ossia la divisione in quattro settori lungo due assi principali perpendicolari. Ciononostante, non esistono edifici collegabili alla sua opera di mecenatismo.\nHumayun \u00e8 celebre invece per aver comandato la fortezza di Din Pan\u00e2h a Delhi nel 1533. \u00c8 certo il suo patrocinio alla costruzione di diversi edifici, ma \u00e8 difficile poter distinguere questi da quelli voluti da Sher Shah Suri - in Pashto \u0634\u06cc\u0631 \u0634\u0627\u06c1 \u0633\u0648\u0631\u06cc - \u0160\u012br \u0160\u0101h S\u016br\u012b - (1486-1545), che regn\u00f2 tra il 1540 ed il 1545 e non era Moghul.\nSi pensa che abbia fatto fortificare il Purana Qila (\"vecchio forte\") della fortezza di Din Panah, alla quale avrebbe anche aggiunto una moschea, la moschea Qal\u02bfai Kunah: \u00e8 gi\u00e0 presente in questi monumenti, lo stilema della stella a sei punte, ma rappresentata ancora con caratteristiche pre-moghul. Sono combinati all'interno della moschea tratti mediorientali (la pianta ad unica aula, l'accostamento di arenaria rossa e marmo bianco) con caratteri ind\u00f9 (balconi, linee sinuose, coperture piane). Sher Shah ha anche commissionato una tomba monumentale nel Bihar, costruita tra il 1538 ed il 1545 su pianta ottagonale, a tre livelli, dalle imponenti dimensioni di 41,5\u00a0m di diametro.\nIl regno di Akbar (1556-1605).\nIl primo grande monumento fatto costruire da Akbar, la tomba per il padre Humayun a Delhi, \u00e8 edificato al centro di un grande giardino in chahar bagh, all'incrocio dei due assi principali. La tomba \u00e8 costruita su una piattaforma dal lato di 99 metri e altezza di 6,50 che comprende in totale 124 camere voltate, tombe a loro volta di altrettanti principi e principesse moghul vissuti tra il XVI ed il XIX secolo. Caratterizzata da arenaria rossa e marmo bianco, la tomba sviluppa una pianta centrale comune ai Moghul e definita in Iran \"hasht bihisht\", ossia degli otto paradisi: otto spazi circostanti un nono centrale. La tomba si sviluppa su due livelli e mescola influenze timuridi (presenza dell'iwan, decorazione con stella a sei punte) e ind\u00f9. Tale tipo di mescolanza di elementi \u00e8 comune sotto Akbar, sottolineando ulteriormente la sua apertura di spirito.\nMentre Delhi fu la capitale del suo predecessore, Akbar dapprima scelse Agra (rinominata in via provvisoria Akbarabad, la citt\u00e0 di Akbar), poi costru\u00ec una nuova citt\u00e0 da zero, Fatehpur Sikri, a quaranta chilometri da Agra stessa. Sar\u00e0 in seguito abbandonata nel 1585 in favore di Lahore fino al ritorno ad Agra nel 1598, lasciando in ognuna di queste citt\u00e0 importante testimonianze architettoniche. Grande costruttore, Akbar promosse la costruzione di forti, palazzi e residenze secondarie anche in numerose altre citt\u00e0.\nAgra.\nAgra sorge, a duecento chilometri circa a sudest di Delhi, lungo le rive del fiume Yamuna. Esisteva gi\u00e0 una fortezza in loco quando Akbar scelse la citt\u00e0 come sua nuova capitale: dalla pianta irregolare, pi\u00f9 o meno semicircolare, era stata costruita dai Lodis. Il sovrano moghul vi si install\u00f2 per procedere dunque ad aggiustamenti ed ammodernamenti: inizi\u00f2 cos\u00ec, nel 1565, a rimpiazzare le mura in mattoni con arenaria rossa, laddove si apre ad ovest la porta di Amar Singh. Questa sar\u00e0 in seguito rivestita esteriormente, come tutta la cinta muraria, sotto il regno di Aurangzeb, ma la porta interna \u00e8 rimasta ancora oggi come ai tempi del regno di Akbar, decorata con ceramiche di vetro blu. Una seconda porta, la porta di Delhi, interrompe il muro ad ovest.\nMolti edifici sono stati costruiti nella fortezza, oltre cinquecento da Abu'l-Fazl, ma la maggior parte di questi fu distrutta sotto Shah Jahan. Tuttavia, il Taj Jahangiri, l'edificio principale dello Zenana (o gineceo), la sezione riservata alle donne, sembra essere sopravvissuto. Nonostante il nome, sarebbe in realt\u00e0 il pi\u00f9 antico edificio di questo forte Mughal. \u00c8 organizzato a pianta quadrata intorno a due cortili circondati da portici, agli angoli dei quali si trovano quattro torri poligonali. Una delle facciate \u00e8 rivolta verso il fiume, mentre l'ingresso, in risalto, \u00e8 situato dalla parte opposta. La decorazione \u00e8 scolpita a rilievo in arenaria e marmo bianco intarsiato. Qui troviamo il gusto per il mix di influenze: mentre le colonne dei portici evocano i talar dell'Asia centrale, le mensole ed il profilo sinuoso molto lavorato richiamano all'India ind\u00f9 pre-Mughal; i motivi scolpiti in pietra e stucco, infine, derivano dall'arte Timuride.\nUn secondo edificio del forte di Agra, il Taj Akbari, \u00e8 - come tradisce il nome - ovviamente stato patrocinato da Akbar. Organizzato come il precedente intorno ai grandi cortili centrali, \u00e8 ora parzialmente distrutto, ma sembra avere molte caratteristiche in comune con il gi\u00e0 citato Taj Jahangiri.\nFatehpur Sikri.\nIl trasferimento della capitale a Fathabad, \"la citt\u00e0 della vittoria\", che diventer\u00e0 Fatehpur Sikri, ebbe luogo nel 1571, dopo la vittoria contro i sultani del Gujarat. Il posto era gi\u00e0 abitato: dove si estraeva la pietra arenaria, Babur aveva installato i suoi \"giardini della vittoria\" e vi sono inoltre una moschea e una piccola casa risalenti ai tempi di Humayun. Risiedeva nella citt\u00e0 anche un mistico, Shaikh Salim Chishti (1479-1572) che Akbar amava visitare, specialmente durante i frequenti pellegrinaggi a Ajmer sulla tomba del sufi Shaykh Mu\u02bf\u012bn al-D\u012bn Chishti. Oltre all'omaggio allo shaykh, per\u00f2, altre motivazioni si sommavano: Akbar aveva infatti cercato di portare la corte in un luogo un po' appartato da Agra, che restava comunque la capitale economica e politica del paese (in particolare ag Agra si continuava a battere moneta) al fine di consolidare il proprio potere. Nel 1585, quando la situazione divenne pi\u00f9 consolidata e la necessit\u00e0 di vivere in una citt\u00e0 a parte risultava meno urgente, Fatehpur Sikri venne abbandonata.\nLa citt\u00e0 \u00e8 stata edificata intorno a un grande lago, su un altopiano, e circa una quarantina edifici sono pervenuti. Circondata da mura, la citt\u00e0 contava una grande moschea, un caravanserraglio, la tomba di Shaykh Salim Chishti, un bazar, forse una zecca e diversi edifici palaziali (Diwan-i \u02bfAmm, Diwan-i Khass...).\nLa Grande Moschea, una delle pi\u00f9 grandi in India, pu\u00f2 essere datata intorno agli anni 1573-1574. Stranamente, il suo ingresso \u00e8 posto ad ovest e non verso i quartieri del palazzo: il fatto non \u00e8 ancora stato spiegato dai ricercatori, sebbene siano state elaborate alcune ipotesi. Il complesso si compone di un ampio cortile rettangolare (95 x 118\u00a0m) circondato da portici sormontati da piccole cupole. \nLa facciata della sala della preghiera \u00e8 divisa da un grande Iwan che conduce ad un santuario con cupola circondato da due piccoli ambienti anch'essi coperti da cupole. Sull'asse della porta e della cupola principale, si trova all'esterno il santuario di Shaikh Salim. Due ingressi monumentali conducono alla moschea, il \"Badshahi Darvaza\" o Porta Imperiale, che conduce al palazzo, e la \"Darvaza Buland\", cui si accede tramite una ripida scalinata e la cui pianta sviluppa il gi\u00e0 citato tema del \"hasht in bihisht\".\nNel cortile della moschea si trova un piccolo edificio a pianta quadrata (14,63\u00a0m di lato), interamente in marmo bianco. Si tratta della tomba destinata a Shaykh Salim Chishti, la cui sala centrale \u00e8 schermata da grate complesse e lavorate, uno dei migliori esempi conosciuti di questo genere. La copertura del portico \u00e8 sostenuta da eccezionali mensole a forma di serpente, mentre all'interno si trova un baldacchino di legno intarsiato con madreperla. L'uso del marmo bianco, senza associazione con l'arenaria rossa \u00e8 fuori dal comune per il periodo storico di costruzione ed ha portato a varie ipotesi: potrebbe esistere un modo per distinguere visivamente le tombe dei santi? Oppure, l'edificio potrebbe essere stato ricostruito esattamente (le mensole sono sicuramente datate al regno di Akbar), ma in marmo bianco in un secondo momento: la questione non \u00e8 ancora risolta.\nIl quartiere palaziale \u00e8 un complesso di grandi dimensioni (340 x 275\u00a0m), diviso da quattro assi paralleli tagliati da sei assi perpendicolari, che formano cos\u00ec una sorta di griglia. I vari edifici sono organizzati secondo una successione di corti, fatto che pone talvolta qualche difficolt\u00e0 a riconoscere la funzione delle singole costruzioni.\nIl Diwan-i \u02bfAmm, o sala delle audizioni pubbliche, \u00e8 una delle prime strutture del complesso e risulta terminato gi\u00e0 nel 1573. Era utilizzato per ospitare udienze pubbliche, ma anche per feste private e di preghiera. C'\u00e8 un jhar\u00f4ka al posto del mi\u1e25r\u0101b tipico della moschea, destinato probabilmente a ricordare il luogo quasi divino scelto da Akbar, soprannominato \"qibla del popolo.\" Il Diwan-i Khass, per contro, era forse l'edificio delle udienze private, ma non \u00e8 garantito che questa fosse la destinazione d'uso originaria, in quanto i nomi sono stati dati durante il XIX secolo dai turisti britannici. Potrebbe trattarsi di un'incompiuta, alcuni ricercatori pensano che un'ulteriore cupola fosse destinata a sormontare il tutto; tuttavia, diversi altri studiosi, evidenziando le innovazioni e il sincretismo peculiare di questo periodo, tendono piuttosto a credere che il Diwan-i Khass fosse destinato a rimanere allo stato attuale.\nAll'interno, un pilastro dalla base poligonale e il capitello composto da due ordini di mensole sinuose potrebbe essere stata usata come trono per l'imperatore. \u00c8 collegato in corrispondenza degli angoli da ponti, che sono a loro volta collegati tra loro da un corridoio.\nMentre la corte del pachisi si sviluppava come una scacchiera monumentale, un'altra corte, quella del Talao Anup era composta da un grande stagno ed un piccolo edificio chiamato il palazzo del sultano di Turchia, dotato di una decorazione in bassorilievo con animali e uccelli che molto ricordano lo stile timuride.\nIl palazzo di Jodhbai \u00e8 uno dei pi\u00f9 enigmatici. Avrebbe potuto essere stato realizzato infatti prima il regno di Akbar, dato che la sua decorazione interna \u00e8 Rajput.\nDa citare infine il Taj Panj, l'edificio pi\u00f9 alto del complesso del palazzo, il cui nome significa cinque livelli. Esso si sviluppa infatti su cinque piani ipostili dalle colonne riccamente decorate.\nIl regno di Jahangir (1605 - 1627).\nJahangir mostr\u00f2 interesse per l'architettura, e sotto il suo regno si svilupparono diverse importanti innovazioni che caratterizzarono quest'epoca di transizione tra i regni di Akbar e Shah Jahan.\nIl primo monumento che si pu\u00f2 attribuire al volere di Jahangir \u00e8 il mausoleo di Akbar a Sikandra, terminato entro il 1613, ma probabilmente gi\u00e0 iniziato sotto il regno dell'imperatore cui \u00e8 dedicato. Tuttavia, le forme, molto diverse da quelle del regno di Akbar, dimostrano che la maggior parte della costruzione \u00e8 stato curata sotto Jahangir, il quale, secondo i testi avrebbe di fatto conservato il possente basamento e dato il via alla costruzione dell'edificio vero e proprio.\nElevata su una grande piattaforma in mezzo a un giardino in chahar bagh (756\u00a0m\u00b2), questa tomba alta 30 metri \u00e8 decisamente unica, e senza dubbio parzialmente incompiuta. L'accesso \u00e8 possibile tramite la porta sud, mentre gli altri tre portali non sono attraversabili; la pianta riprende il tema dell'hasht bihisht. I quattro minareti che delimitano il monumento rappresentano una novit\u00e0 per il mondo moghul, anche se \u00e8 conosciuta nel Deccan una porta caratterizzata dalla stessa distribuzione. La facciata presenta un\" pishtak\", sormontato da un \"chatris\", mentre l'interno \u00e8 organizzato intorno a quattro livelli di spazi ipostili, come il Panch Mahal di Fatehpur Sikri. L'ultimo livello \u00e8 costituito da un cortile aperto con finestre a lucernario e limitato da chatris, contenente un cenotafio a cielo aperto. Alcuni ricercatori ritengono che fosse originariamente prevista la copertura con una cupola, ma non \u00e8 una soluzione da tutti condivisa: in effetti il cenotafio di Babur \u00e8 anch'esso a cielo aperto.\nIl patrocinio di Jahangir \u00e8 presente anche nel Forte Lahore, quadrilatero ed affacciato su giardini. Si pu\u00f2 notare la presenza di un piccolo padiglione ottagonale su un laghetto, costruito in memoria di un'antilope. Jahangir si \u00e8 anche ugualmente profuso nella ricostruzione della cinta, decorata con ceramica secondo un uso proveniente dal sud e divenuta caratteristica anche di questa regione, l'attuale Pakistan).\nIn Kashmir, Jahangir cre\u00f2 invece dei giardini, detti i Giardini Shalimar (\"Shalimar Bagh\"), il cui nome verr\u00e0 in seguito ripreso da Shah Jahan, in particolare a Lahore e Delhi. Come la maggior parte dei giardini moghul, sono realizzati in pendenza, di modo tale che l'elevazione permettesse di vedere oltre le mura, ed anche per poter creare una grande cascata. I percorsi sono leggermente sopraelevati, ed agli incroci dei vari sentieri o dei canali si trovano edifici dalle svariate forme. I giardini sono suddivisi in tre parti: pubblici, semi-pubblici e privati.\nLa realizzazione pi\u00f9 nota sotto il regno di Jahangir, tuttavia, non \u00e8 dovuta a sua protezione personale: fu Nur Jahan - dodicesima e favorita moglie di Kahangir - ad ordinare l'erezione del mausoleo del padre I\u02bftim\u0101d al-Dawla ad Agra, costruito tra il 1621 e 1626. Situato su una piattaforma di arenaria rossa con intarsi in marmo bianco, al centro di un grande giardino Chahar Bagh, un padiglione di arenaria rossa e marmo bianco \u00e8 visibile da ogni asse ed accessibile sia via fiume che via terra. Il mausoleo \u00e8 costruito interamente in marmo bianco e decorato con intarsi di pietra arenaria rossa, apportando un'inversione del rapporto tra questi due materiali molto innovativa. Delimitato da quattro torri d'angolo ottagonali che fungono da minareto, come per il mausoleo di Akbar, la tomba forma un quadrato di 31 metri per lato, sormontato da un piccolo padiglione a cupola abbassata, tratto specifico dell'architettura mughal. La sua pianta \u00e8 organizzata secondo la tipologia \"hasht bihisht\", in cui lo spazio centrale \u00e8 adibito a camera sepolcrale. Tre archi, ciascuno aperto su un lato, permettono l'accesso alla struttura.\nCertamente la decorazione \u00e8 la caratteristica pi\u00f9 notevole di questo monumento. \u00c8 eseguita con la tecnica della \"pietra dura\", importata da Occidente attraverso doni diplomatici e commerciali. Tutte le superfici sono coperte ed intarsiate con pietre colorate di estrema raffinatezza: motivi floreali e vegetali sono sviluppati con estrema sensibilit\u00e0. \nSi ritrovano motivi provenienti in particolare dall'Iran, e influenze dalla sua arte grafica, come il motivo ad alberi di cipresso circondati da fiori. Ma un'altra tecnica decorativa \u00e8 \"ugualmente utilizzata: lo scavo di nicchie - dette Chini Khana - che tradiscono l'influenza dell'India ind\u00f9 e servivano forse per esporre oggetti di valore in porcellana cinese, metallo o pietre dure. Queste nicchie non sempre eran scavate nello stucco, ma potevano anche essere semplici incrostazioni, mostrando talvolta all'interno i profili di bottiglie piriformi o vasi. Infine, \u00e8 da segnalare un'ultima decorazione: gli stucchi a ventaglio, che sono una innovazione proprio risalente al regno di Jahangir.\nUn altro importante mausoleo risalente al regno di Jahangir \u00e8 quello del sovrano stesso, situato a Lahore, la cui costruzione \u00e8 stata curata da Nur Jahan. Si tratta di un piccolo padiglione situato su una gigantesca piattaforma, contornato da quattro minareti. Il cenotafio \u00e8 in marmo intarsiato e forato per far entrare la luce nella camera sotto situata.\nFece inoltre costruire l'Hiran Minar a Sheikhupura, attuale Pakistan, dedicato al proprio cervo domestico.\nL'architettura moghul sotto il regno Jahangir scopre tante innovazioni, come ad esempio il passaggio all'utilizzo del marmo bianco come materiale principale, la collocazione di torri d'angolo, i lavori in \"pietra dura\" ed il gusto per mazzi di fiori e motivi floreali: tutti questi elementi preannunciano il regno di Shah Jahan e la sua esplosione architettonica.\nL'architettura moghul classica: il regno di Shah Jahan (1628-1657).\n\u00c8 sotto il regno di Shah Jahan che \u00e8 possibile individuare il momento classico dell'architettura moghul. Questi stabilisce un programma architettonico molto ambizioso, il pi\u00f9 vasto di tutta la storia dell'arte islamica: le principali manifestazioni di quest'arte sono rintracciabili nel Forte rosso di Agra, a Delhi, ad Ajmer, nel Kashmir, ecc. Questo classicismo si manifesta con diversi tratti peculiari - quali ad esempio l'importanza della simmetria - ed utilizzando un repertorio di forme e modelli pi\u00f9 standardizzato e limitato rispetto ai precedenti regni - come arco lobato - che si diffonde in tutto l'Impero. Il materiale preferito \u00e8 ora il solo marmo bianco, senza arenaria rossa, ma decorato con stucchi e intarsi.\nIl Forte rosso di Agra.\nShah Jahan ordin\u00f2 diverse demolizioni all'interno del Forte di Agra, al fine di poter meglio ricostruirlo. Nella parte pubblica, organizza lo spazio circostante in tre corsi concentrici, ad est una piattaforma sostiene l'edificio principale, la piattaforma \u00e8 a sostegno della costruzione principale, il Diwan-i \u02bfAmm contenente il Chehel Sutun, una nuova aula per il tribunale pubblico. Qui, l'espressione Chehel Sutun (significante in persiano \"quaranta colonne\") viene presa in senso letterale, dato che l'edificio contiene effettivamente quaranta sostegni. Come in alcune moschee, questa nuova sala in pietra arenaria rivestita di chuna \u00e8 segnata da un asse centrale maggiore che conduce ad un jhar\u00f4ka sopraelevato in marmo. Si noti la presenza di una caratteristica colonna del tipo di Shah Jahan con base a pannelli, il fusto a esagoni tagliati mentre la tipologia di capitello era variabile (a nido d'ape, sfaccettato, con decorazione floreale, ecc.).\nUn altro complesso molto importante all'interno del forte rosso dovuto al mecenatismo di Shah Jahan, il Diwan-i Khass o Khass Mahal, si affaccia sul fiume, circondato da altri edifici riconducibili allo stesso stile, definito come Bangla in quanto riportante talune caratteristiche dell'architettura del Bengala Occidentale ed in particolare il tetto curvo. Questi due piccoli edifici sono stati utilizzati come \"finestra delle apparizioni\" per il sultano e sua figlia Jahanara. Ognuna di queste si trova accanto a una torre che serviva come angolo privato. Questi piccoli elementi sono rivestiti di chuna, molto simile marmo, e sono decorati con motivi a \"ch\u00een\u00ee kh\u00e2na\".\nLa costruzione del Forte di Agra venne terminata nel 1637, ma un piccolo ed elegante edificio in marmo, la Moschea della Perla, fu aggiunto nel 1654. La sala di preghiera presenta in facciata sette archi polilobati ed \u00e8 sormontata da tre cupole a bulbo su tamburi, anzich\u00e9 da \"chatris\".\nIl Taj Mahal.\nIl Taj Mahal, anch'esso situato ad Agra, \u00e8 senza dubbio l'edificio pi\u00f9 famoso e di maggior successo del regno di Shah Jahan. Tomba costruita per Mumtaz Mahal, la moglie preferita del sultano, tra il 1631 ed il 1647, costituisce un enorme complesso situato accanto allo Yamuna, e pone ancora oggi molti interrogativi non risolti.\nIl complesso del Taj Mahal \u00e8 diviso in tre parti, tre recinti situati su uno stesso asse: un \"Chahar Su\" (incrocio organizzato intorno a due assi perpendicolari) conduce - attraverso una porta monumentale - ad un giardino in Chahar Bagh al fondo del quale si trova un secondo portale attraverso il quale si accede alla tomba vera e propria, costruita su una piattaforma. Tale tipologia organizzativa, che pone l'architettura nei pressi del fiume, in fondo al giardino e non pi\u00f9 all'intersezione degli assi \u00e8 piuttosto innovativa. \nSull'altra sponda della Yamuna si trova un ulteriore complesso abbastanza enigmatico. Jean-Baptiste Tavernier, in viaggio per l'India durante il XVII secolo, scrisse che tale edificio era stato iniziato al fine di creare in marmo nero una controparte al Taj Mahal: tale ipotesi pare per\u00f2 completamente da scartare a giudizio dei ricercatori odierni. Secondo quanto riportato su un acquerello di provenienza britannica del XVIII secolo, il complesso avrebbe potuto specchiarsi su un grande bacino a forma di loto.\nIl portale d'accesso verso la terza corte \u00e8 realizzato in arenaria intarsiata di marmo e si compone secondo il medesimo schema che organizza la tomba, l\"'hasht bihisht\". Si notano una forte simmetria assiale, rinforzata dalla presenza di due torrette d'angolo. Il Taj Mahal \u00e8 inscritto nel profilo del portale. \nLa tomba rappresenta il culmine di una tradizione sia in pianta che nell'elevazione e nelle decorazioni, dal momento che riprende la disposizione della tomba di Humayun a Delhi; allo stesso tempo, si presenta pi\u00f9 proporzionato, mostrando cupole pi\u00f9 bombate. I quattro minareti non sono pi\u00f9 incollati alla costruzione come nei casi precedenti, ma svettano autonomi.\nL'intero edificio \u00e8 in marmo, inclusa la piattaforma, che - decorata con nicchie - fa contrasto con i due elementi - la moschea e l'alloggio per i pellegrini - situati in basso, costruiti in arenaria ed accessibili tramite una porta di marmo. Secondo il simbolismo ind\u00f9, il bianco \u00e8 di solito il colore riservato ai Bramini, mentre il rosso ai sovrani. Il materiale da costruzione,di ottima qualit\u00e0, proviene dal Rajastan ed \u00e8 di colore cangiante a seconda della luce del giorno. Come suprema sofisticatezza, i giunti sono stati realizzati in modo tale che il monumento appaia perfettamente liscio.\nDal punto di vista della decorazione, se ne possono notare diverse tipologie. Includono innanzitutto le citazioni coraniche su temi escatologici, con intarsi in nero, per lo pi\u00f9 sui piccoli Iwan. Secondo alcuni ricercatori, il programma di iscrizioni potrebbe anche identificare il Taj Mahal stesso come il trono di Dio, posto all'interno giardini del Paradiso propri del giudizio finale. Ma \u00e8 soprattutto la decorazione floreale intagliata ed intarsiata che richiama l'attenzione per il suo naturalismo, ulteriormente accentuato all'interno. Le tipologie floreali raffigurate sono probabilmente derivate da erbari europei giunti in India attraverso il commercio: tali decorazioni sono presenti in tutta l'arte moghul dal 1620 circa. I Cenotafi, che probabilmente contengono le pi\u00f9 belle decorazioni ad intarsio dell'intero monumento (si contano 48 diverse variet\u00e0 di pietre), sono circondati da uno Jali ottagonale, che definisce lo spazio centrale.\nLa moschea, situata leggermente pi\u00f9 in basso, \u00e8 anch'essa decorata con marmi intarsiati e motivi floreali, nonch\u00e9 di \"chini khana\". Tipico di Shah Jahan, le colonnette d'angolo presentano base a bulbo, mentre petali di fiori decorano la base delle cupole.\nShahjahanabad.\nCome Akbar, Shah Jahan fece costruire una citt\u00e0 praticamente da zero presso Delhi. Sviluppatasi tra il 1639 e il 1648, Shahjahanabad si dispone come un semicerchio irregolare sulla sponda occidentale del fiume Yamuna, coprendo la maggior parte della citt\u00e0 di Firuzbad, fondata nel XIV secolo.\nL'architetto principale del complesso fu Lahawr Ahmad, che gi\u00e0 aveva supervisionato i lavori del Taj Mahal. La citt\u00e0 include ampie strade con canali, moschee, giardini, i bazar, i palazzi della nobilt\u00e0 - organizzati intorno a giardini sui lotti distribuiti dall'Imperatore - e una cittadella, il Forte Rosso, cos\u00ec chiamato proprio a causa delle sue pareti di arenaria rossa.\nIl forte rosso.\nIl Forte Rosso (\"Lal Qal\u02bfa\") \u00e8 un edificio enorme (656 mx 328\u00a0m) costituito da una successione di cortili e giardini riforniti d'acqua tramite una deviazione della Yamuna.\nAccessibile da due porte, la porta di Delhi, che conduce alla grande moschea, e quella di Lahore, con i vicoli dei bazar, il forte contiene numerosi corsi, tra cui quello delle pubbliche audizioni, al termine del quale si trova il Diwan-i \u02bfAmm. Questo conduce alla parte pi\u00f9 privata del forte attraverso un giardino in Chahar Bagh, all'interno del quale si trovano, in particolare, il Diwan-i Khass, un hammam e una torre di apparizione.\nIl Diwan-i \u02bfAmm \u00e8 molto simile a quello di Agra, con le sue colonne e con i suoi archi a nove lobi. Questo edificio a colonne di 57 metri per 21 \u00e8 realizzato in arenaria rossa ricoperta di stucco, a imitazione del marmo. Include una tribuna di marmo destinata ad ospitare il Trono del Pavone e che veniva usata come Jharokha. Coperta con un tetto di \"bangla\" e sostenuta da colonne con la base a bulbo, \u00e8 decorata di elementi floreali scolpiti e di intarsi di pietre dure rappresentanti - oltre a fiori ed uccelli - anche felini, il simbolo di Re Salomone, e una rappresentazione di Orfeo: ci\u00f2 ben rappresenta l'importazione di queste tecniche dall'Europa, ed in particolare da tavoli e mobili fiorentini.\nIl Diwan-i Khass \u00e8 un padiglione con colonne ed archi polilobati, sormontato da quattro chatris e finemente decorato con sculture e intarsi. L'ornamento \u00e8 molto pesante e carica di grande importanza l'elemento floreale. Anche nel hammam, la decorazione \u00e8 realizzata in pietra dura intarsiata nel marmo.\nL'acqua \u00e8 un elemento molto importante per il Forte Rosso. Ottenutane il deflusso grazie alla deviazione della Yamuna, viene utilizzata per collegare gli edifici insieme attraverso canali, oltre a giocare talvolta un ruolo decorativo, come nello \"Shah burj\", dove scorre su lastre di marmo sistemate in obliquo.\nLa grande moschea.\nLa Grande Moschea di Shahjahanabad, detta anche la Grande Moschea (Jama Masjid) di Delhi, \u00e8 la pi\u00f9 grande dell'India. Costruita tra il 1650 ed il 1656, \u00e8 rivestita di arenaria rossa. Distribuita secondo la \"pianta moghul\" si compone di un ampio cortile lastricato sulla quale si affacciano tre alte porte, una su ogni lato. L'haram si apre con una facciata formata da un pishtak accostato da esili colonne e sovrastato da chatris. \u00c8 affiancato da due esili minareti sormontati da chatris e coperto da tre cupole a bulbo dall'alto tamburo. All'interno, mentre il minbar \u00e8 piuttosto piccolo, il mi\u1e25r\u0101b raggiunge dimensioni enormi.\nAltre citt\u00e0.\nAltri edifici, legati direttamente al patrocinio di Shah Jahan o a quello dei suoi ministri e dignitari, sono stati costruiti nelle grandi citt\u00e0 dell'impero. Cos\u00ec, Wazir Khan fece costruire una moschea tra il 1634 ed il 1635 nella citt\u00e0 di Lahore, lasciando legata ad essa il proprio nome. Costruita con pianta moghul, presenta quattro minareti ottagonali agli angoli della grande corte a portico lastricata (51 per 39 metri). La sala di preghiera \u00e8 aperta da un portico monumentale ed \u00e8 coperta con cinque cupole. Si rileva l'uso di materiali specifici per l'area: mattoni, ceramica smaltata, stucco.\nOltre alla moschea, Shah Jahan commission\u00f2 numerosi bazar, caravanserragli, padiglioni, ecc. Fu anche appassionato di giardini, e ne fece realizzare a Srinagar, Lahore e Delhi: tutti e tre presero il nome di \"Shalimar Bagh\".\nIl regno di Aurangzeb.\nLa forte religiosit\u00e0 di Aurangzeb lo spinse a costruire numerose moschee, come quella della perla (detta Moti Masjid) a Delhi, che riprendeva la moschea di Najin costruita da Shah Jahan ad Agra, con una navata centrale coperta in bangla e la facciata ricurva al centro. Di piccole dimensioni, \u00e8 tutta in marmo e mostra una decorazione floreale molto pi\u00f9 abbondante e rigogliosa rispetto all'epoca di Shah Jahan.\nA Lahore, Aurangzeb comand\u00f2 la realizzazione di diversi edifici civili, come ad esempio il cancello del forte, ma anche la moschea Badshahi, diretta da suo fratello adottivo, Fida'i Khan Koka, nel periodo 1673-1674. Rialzata rispetto alla citt\u00e0, contiene quattro minareti agli angoli del cortile, mentre altri quattro minori che limitano l'haram, culminati da chatris. A differenza della moschea di Wazir Khan, \u00e8 costruita in arenaria intarsiata con marmi, e non secondo i canoni tipici della regione. Il colore contrasta con quello delle cupole, esse invece interamente in marmo. Nonostante le importanti dimensioni, le proporzioni riescono a conferire grande leggerezza, in particolare attraverso gli archi leggermente polilobati.\nSi deve inoltre ad Aurangzeb il mausoleo voluto per la moglie a Aurangabad. Questo \u00e8 stato costruito sullo stesso principio su cui si sviluppa il Taj Mahal: un edificio a cupola su una piattaforma circondato da quattro minareti staccati dall'edificio principale. Ma le proporzioni dell'edificio, pi\u00f9 goffe, rendono troppo esile l'immagine del complesso e segnano in un certo qual modo l'inizio del declino dell'architettura Moghul.\nL'architettura moghul durante il XVIII e XIX secolo.\nDurante il XVIII secolo, il patrocinio delle opere di architettura diventa indipendente dalla corte imperiale: i committenti diventano soprattutto i dirigenti locali, invidiosi del potere centralizzato dei Moghul, che acquistano immobili per proprio conto, e copiano il grande stile Moghul. Il pi\u00f9 importante e rappresentativo edificio costruito in questo periodo \u00e8 probabilmente il mausoleo di Safdarjung, costruito a Delhi nel 1753-1754. Ultimo edificio a seguire lo schema planimetrico \"hasht bihisht\", \u00e8 modellato sull'esempio della Tomba di Humayun, ma ne cambia radicalmente le proporzioni, ponendo maggior accento sulla verticalit\u00e0.\nPer quanto concerne il XIX secolo, \u00e8 soprattutto in Lucknow che si nota ancora una grande attivit\u00e0 architettonica. La sua grande moschea \u00e8 decorata con un mosaico di piccoli specchi, secondo una tecnica inventata sotto Shah Jahan e ampiamente usata nell'architettura tarda e Rajput, denominata \"Shish Mahal\"."}
{"id": "2937076", "revid": "2056951", "url": "https://it.wikipedia.org/wiki?curid=2937076", "title": "Madeleine Carroll", "text": "Biografia.\nFiglia di un professore irlandese che insegnava in Inghilterra e di una francese, nacque nel Staffordshire. Dopo essersi laureata in Belle Arti all'Universit\u00e0 di Birmingham, nel 1927 abbandon\u00f2 la carriera di insegnante per iniziare a recitare in teatro. Nel 1928 debutt\u00f2 nel cinema con \"The Guns of Loos\", conquistando una rapida popolarit\u00e0 grazie alla sua bellezza ed eleganza, messe in evidenza in diverse pellicole popolari in Gran Bretagna nella prima met\u00e0 degli anni trenta. Si spos\u00f2 per la prima volta nel 1931 e dichiar\u00f2 di voler abbandonare le scene per dedicarsi alla famiglia ma poi continu\u00f2 a lavorare.\nNel 1935 attrasse l'attenzione del regista Alfred Hitchcock, che la volle come protagonista del film \"Il club dei 39\". Con l'affascinante ruolo di Pamela, che si ritrova fastidiosamente ammanettata al fuggiasco Richard Hannay (Robert Donat), Hitchcock valorizz\u00f2 il \"glamour\" signorile e aristocratico della Carroll, che \u00e8 rimasta nell'immaginario collettivo come uno degli archetipi di bionda-platino favoriti dal regista, da sempre attratto dalla complessit\u00e0 caratteriale dei personaggi femminili, solo in apparenza algidi e distaccati.\nLa Carroll ottenne un grande successo personale quale eroina di \"spy story\", tanto che Hitchcock la scrittur\u00f2 anche per il suo film successivo, \"Amore e mistero\" (1936), con l'idea di affiancarla nuovamente a Robert Donat. Il film, tratto da una novella di spionaggio di William Somerset Maugham, fu poi interpretato dalla Carroll e da John Gielgud, dopo che Donat dovette dare forfait per problemi di salute.\nNel 1936 accett\u00f2 le offerte da parte dei produttori di Hollywood e firm\u00f2 un contratto con la casa produttrice Paramount, trasferendosi in California per interpretare alcuni grandi successi a fianco dei maggiori divi dell'epoca, quali \"L'oro della Cina\" (1936) accanto a Gary Cooper, \"I Lloyds di Londra\" (1936) con Tyrone Power, \"Il prigioniero di Zenda\" (1937) con Ronald Colman, \"Marco il ribelle\" (1938) a fianco di Henry Fonda, e \"Giubbe rosse\" (1940), ancora accanto a Cooper.\n\u00c8 stata forse la prima grande bellezza inglese richiesta con forza dalle major di Hollywood e nel 1938 risult\u00f2 essere l'attrice meglio pagata al mondo guadagnando la ragguardevole somma di 250.000 dollari. All'inizio degli anni quaranta inizi\u00f2 a rallentare gli impegni cinematografici, passando a ruoli pi\u00f9 disimpegnati, come nelle commedie \"Una notte a Lisbona\" (1941) con Fred MacMurray, e \"Lo scorpione d'oro\" (1942) accanto a Bob Hope.\nProfondamente colpita dalla tragica morte dell'unica sorella Margaret, perita sotto i bombardamenti che l'aviazione tedesca intraprese sulla Gran Bretagna tra il 1940 e il 1941, la Carroll si dedic\u00f2 a tempo pieno al lavoro in diversi ospedali della Croce Rossa, tra cui il 61st Station Hospital allestito a Foggia (Italia) nel 1944, per ospitare i soldati americani feriti. Il suo impegno si concretizz\u00f2 inoltre nel sostegno agli orfani di guerra, per i quali l'attrice mise a disposizione una sua residenza nei pressi di Parigi, per ospitare 150 bambini rimasti senza famiglia. Il comandante Dwight Eisenhower, sia pure non pubblicamente, disse che tra le star di Hollywood incontrate in Europa durante la guerra fu notevolmente colpito dall'attrice e da Herbert Marshall, che dimostravano un impegno ed una dedizione senza pari. Divenuta cittadina statunitense nel 1943, fu decorata con la Legion d'onore, una delle massime onorificenze francesi, per il suo impegno umanitario durante il periodo bellico.\nL'attrice ritorn\u00f2 fugacemente sul grande schermo dopo la fine della seconda guerra mondiale, concludendo la sua carriera cinematografica con il ruolo di Mrs. Erlynne nel film \"Il ventaglio\" (1949) di Otto Preminger, tratto dalla pi\u00e8ce \"Il ventaglio di Lady Windermere\" di Oscar Wilde. Apparve in seguito solo occasionalmente in teatro o in televisione fino alla prima met\u00e0 degli anni sessanta.\nVita privata.\nDopo il primo matrimonio (1931-1940) con il capitano Phillip Astley, nel 1942 la Carroll si rispos\u00f2 con l'attore Sterling Hayden, con cui gir\u00f2 i film \"Passaggio a Bahama\" (1941) e \"Virginia\" (1941) e da cui divorzi\u00f2 nel 1946. Si rispos\u00f2 con il regista e produttore francese Henri Lavorel (1946-1949) e nel 1950 con Andrew Heiskell, da cui divorzi\u00f2 nel 1965. Mor\u00ec a Marbella (Spagna), dove si era stabilita da alcuni anni, il 2 ottobre 1987, a causa di un cancro al pancreas."}
{"id": "2937078", "revid": "479590", "url": "https://it.wikipedia.org/wiki?curid=2937078", "title": "Variabile casuale Beta", "text": ""}
{"id": "2937080", "revid": "889336", "url": "https://it.wikipedia.org/wiki?curid=2937080", "title": "Millennium Park (Abuja)", "text": "Il Millennium Park \u00e8 il pi\u00f9 grande parco pubblico di Abuja, la capitale della Nigeria. Situato nel Maitama District, accanto all'ex complesso presidenziale e governativo, il parco \u00e8 diventato in brevissimo tempo una delle principali attrazioni della citt\u00e0 e accoglie migliaia di visitatori al giorno.\nInaugurazione.\nProgettato dall'architetto italiano Manfredi Nicoletti, il Millennium Park \u00e8 stato inaugurato il 4 dicembre 2003 dalla Regina Elisabetta d'Inghilterra e dai Capi di Stato membri del Commonwealth durante una cerimonia solenne. In quell'occasione ciascun membro del Commonwealth, tra i quali il primo Ministro inglese Tony Blair e il Presidente della Repubblica della Nigeria Olusegun Obasanjo, ha piantato simbolicamente un esemplare di palma Ravenala madagascariensis dando cos\u00ec ufficialmente vita al parco.\nSettori.\nIl Parco, dedicato alla natura della Nigeria, si estende su una superficie totale di circa 32 ettari, ed \u00e8 diviso da un fiume in due zone distinte.\nLa prima \u00e8 dedicata allo studio e all'esposizione della moltitudine di diversi elementi naturali incontaminati presenti sul territorio nigeriano. Su un sistema a terrazze sono sistemate ampie macchie di vegetazione delle montagne, della savana, della foresta caduca, di quella pluviale e del sottobosco.\nLa seconda, corrispondente al lato di ingresso, \u00e8 dedicata allo studio e all'osservazione scientifica della natura, L'accesso al Parco avviene tramite un percorso rettilineo completamente rivestito in travertino bianco che collega l'ingresso con il gigantesco Cotton Tree, l'albero sacro di Abuja localizzato all'estremit\u00e0 opposta. Questo tratto collega visivamente i due simboli sacri di Abuja, il Cotton Tree stesso, e l'Aso Rock, la montagna sacra. Enormi vasche d'acqua, poste all'ingresso del Millennium Park, ospitano delle fontane ornamentali con getti d'acqua alti oltre dieci metri.\nIl sistema dei percorsi \u00e8 basato su uno schema a tridente che converge alla base dell'albero sacro. Lungo i percorsi, un sistema continuo di fontane permette il raffrescamento naturale del parco facendone un luogo di sosta e di feste privilegiato, dove si celebrano anche cerimonie religiose o civili. Attualmente il parco ospita anche un grande parco giochi gratuito per bambini."}
{"id": "2937085", "revid": "110157", "url": "https://it.wikipedia.org/wiki?curid=2937085", "title": "Michajlovskij rajon (Oblast' di Rjazan')", "text": "Il Michailovskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Michajlov. Istituito nel 1929, ricopre una superficie di 1.841 chilometri quadrati ed ospita una popolazione di circa 36.000 abitanti."}
{"id": "2937086", "revid": "33153", "url": "https://it.wikipedia.org/wiki?curid=2937086", "title": "Andrej Sakharov", "text": ""}
{"id": "2937088", "revid": "852396", "url": "https://it.wikipedia.org/wiki?curid=2937088", "title": "Madonna col Bambino, due angeli e Giovanni Battista", "text": "La Madonna col Bambino, due angeli e Giovanni Battista \u00e8 un dipinto a tempera su tavola (85x62 cm) di Sandro Botticelli, databile al 1468-1470 circa e conservato nella Galleria dell'Accademia a Firenze.\nStoria.\nL'opera proviene dall'ospedale di Santa Maria Nuova ed \u00e8 generalmente attribuita alla mano del maestro, con l'eccezione di Herbert Horne e Adolfo Venturi che la ritengono opera della scuola, per alcune semplificazioni nei volti degli angeli. La precoce datazione per\u00f2, con stringenti affinit\u00e0 con la \"Madonna\" di Napoli e la \"Madonna del Rosseto\" degli Uffizi, giustifica alcune incertezze.\nDescrizione e stile.\nMaria, seduta su un trono con un serafino, tiene in braccio un robusto Bambino che tende le mani per abbracciarla, aiutata da un angelo che tiene con la destra la schiena del pargolo guardando Maria. Il secondo angelo che guarda intensamente verso lo spettatore \u00e8 il \"Festaiuolo\", cio\u00e8 ha il ruolo di contatto col pubblico, come il personaggio che nelle sacre rappresentazioni del teatro rinascimentale spiegava le scene agli astanti. Dietro infine, sulla destra, si trova un giovane san Giovanni Battista, gi\u00e0 con gli \"attributi\" da eremita nel deserto (pelliccia di cammello e asta con la croce).\nLo schema era molto diffuso e riprende, soprattutto nella figura di Maria, lo stesso del Museo di Capodimonte, con un dinamismo pi\u00f9 marcato nell'incresparsi del velo trasparente sulla fronte e nel ricadere ondulato del collo sciallato e bordato d'oro del manto.\nEvidenti sono i richiami al linearismo di Filippo Lippi, maturati con una plasticit\u00e0 pi\u00f9 energica modellata sull'esempio di Verrocchio.\nCollegamenti esterni.\nmucca"}
{"id": "2937092", "revid": "110157", "url": "https://it.wikipedia.org/wiki?curid=2937092", "title": "Michajlovskij rajon (Oblast' dell'Amur)", "text": "Il Michajlovskij rajon () \u00e8 un rajon dell'Oblast' di Amur, nella Russia asiatica con capoluogo Pojarkovo."}
{"id": "2937101", "revid": "110157", "url": "https://it.wikipedia.org/wiki?curid=2937101", "title": "Michajlovskij rajon (Oblast' di Volgograd)", "text": "Il Michajlovskij rajon () \u00e8 un rajon dell'Oblast' di Volgograd, nella Russia europea; il capoluogo \u00e8 Michajlovka. Istituito nel 1928, ricopre una superficie di 3.660 chilometri quadrati e consta di una popolazione di circa 24.500 abitanti."}
{"id": "2937102", "revid": "339392", "url": "https://it.wikipedia.org/wiki?curid=2937102", "title": "Sant'Anna, la Madonna, il Bambino e San Giovannino", "text": ""}
{"id": "2937104", "revid": "1305772", "url": "https://it.wikipedia.org/wiki?curid=2937104", "title": "Camila", "text": ""}
{"id": "2937106", "revid": "1208722", "url": "https://it.wikipedia.org/wiki?curid=2937106", "title": "Michael Mietke", "text": "Biografia.\nMichael Mietke visse per tutta la vita a Berlino, dove costru\u00ec strumenti musicali a partire almeno dal 1695. Nel 1707 succedette a Christoph Werner come costruttore ufficiale di strumenti musicali per la corte di Prussia. Nel 1719, dietro richiesta di Johann Sebastian Bach, costru\u00ec un clavicembalo per la corte ducale di K\u00f6then, strumento sul quale Bach compose il quinto concerto brandeburghese.\nA oggi, di Michael Mietke rimangono tre clavicembali: due presso il castello di Charlottenburg (uno a un manuale e l'altro a due) e il terzo a Hudiksvall, in Svezia, a un manuale, datato 1710.\nMichael Mietke II (5 marzo 1702 - aprile o agosto 1754), uno dei suoi figli, divenne costruttore di strumenti musicali per la corte di K\u00f6nigsberg nel 1728. Georg Mietke (31 gennaio 1704 - 1770), altro suo figlio, lasci\u00f2 Berlino nel 1729 per raggiungere Danzica, da dove si spost\u00f2 a K\u00f6nigsberg nel 1739, dove ricevette l'autorizzazione per produrre clavicembali ed altri strumenti. Friedrich Mietke (1746 - verso il 1805), figlio di Georg, fu anch'egli costruttore di strumenti musicali dal 1765. Divenne costruttore ufficiale per la corte di K\u00f6nigsberg nel 1770."}
{"id": "2937107", "revid": "729019", "url": "https://it.wikipedia.org/wiki?curid=2937107", "title": "Bell Challenge 1998", "text": "Il Bell Challenge 1998 \u00e8 stato un torneo di tennis giocato sul sintetico indoor.\n\u00c8 stata la 6\u00aa edizione del Bell Challenge, che fa parte della categoria Tier III nell'ambito del WTA Tour 1998.\nSi \u00e8 giocato al PEPS sport complex di Qu\u00e9bec in Canada,\ndal 26 ottobre al 1\u00ba novembre 1998.\nCampionesse.\nSingolare.\n Tara Snyder ha battuto in finale Chanda Rubin 4\u20136, 6\u20134, 7\u20136\nDoppio.\n Lori McNeil / Kimberly Po hanno battuto in finale Chanda Rubin / Sandrine Testud 6\u20137, 7\u20135, 6\u20134"}
{"id": "2937109", "revid": "344503", "url": "https://it.wikipedia.org/wiki?curid=2937109", "title": "Eve Best", "text": "\u00c8 nota soprattutto per il ruolo della dottoressa O'Hara nella serie televisiva statunitense \"Nurse Jackie - Terapia d'urto\".\nInfanzia.\nBest crebbe nella West London e frequent\u00f2 la Wycombe Abbey Girls' School, per poi entrare nel Lincoln College di Oxford, dove studi\u00f2 inglese. A Londra le sue prime performance pubbliche furono, all'et\u00e0 di nove anni, per la compagnia teatrale per bambini W11 Opera. Dopo essersi diplomata a Oxford, dove appar\u00ec nelle rappresentazioni dell'Oxford University Dramatic Society e partecip\u00f2 al Festival di Edimburgo, Best fece il proprio debutto professionale recitando nel ruolo di Beatrice in \"Molto rumore per nulla\" alla Southwark Playhouse.\nCarriera teatrale.\nDopo un periodo di lavoro al teatro alternativo londinese, Best studi\u00f2 alla Royal Academy of Dramatic Art di Londra. Dopo essersi laureata nel 1999, appar\u00ec nel revival di \"'Tis Pity She's a Whore\" allo Young Vic, per il quale vinse sia il premio \"Evening Standard\" che \"Critics' Circle\" come \"miglior nuovo arrivato\"; successivamente adott\u00f2 il nome di sua nonna, Eve, come nome d'arte sul palco, in quanto un'altra Emily Best era gi\u00e0 registrata alla British Actors' Equity Association.\nBest vinse un Olivier Award per l'interpretazione della protagonista in \"Hedda Gabler\" e nell'anno successivo fu candidata per lo stesso premio per il suo ruolo di Josie nell'opera teatrale di Eugene O'Neill, \"A Moon for the Misbegotten\", rappresentata al teatro Old Vic di Londra.\nAll'inizio del 2007 recit\u00f2 per una compagnia teatrale Sheffield Crucible in \"Come vi piace\", che venne rappresentato per un breve periodo di tempo allo Swan Theatre della Royal Shakespeare Company a Stratford-upon-Avon. Nello stesso anno si esib\u00ec in \"A Moon for The Misbegotten\" a Broadway, per il quale venne candidata ad un Tony Award per la migliore attrice in una rappresentazione teatrale.\nBest lavor\u00f2 al \"Il ritorno a casa\" (\"The Homecoming\") di Harold Pinter al Cort Theatre di New York, nel quale recit\u00f2 a fianco a Ian McShane, Ra\u00fal Esparza e Michael McKean.\nInoltre assunse il ruolo di Lucrezia nel versione in audiobook Naxos de \"Lo stupro di Lucrezia\" di William Shakespeare. Nel 2000 Best partecip\u00f2 alla versione radiofonica di \"Emma\" per la BBC Radio 4.\nNel 2011 Best ha interpretato nuovamente Beatrice in \"Molto rumore per nulla\" al Globe Theatre di Londra."}
{"id": "2937110", "revid": "1442080", "url": "https://it.wikipedia.org/wiki?curid=2937110", "title": "Bell Challenge 1998 - Singolare", "text": "Il singolare del Bell Challenge 1998 \u00e8 stato un torneo di tennis facente parte del WTA Tour 1998.\nBrenda Schultz era la detentrice del titolo, ma quest'anno non ha partecipato.\nTara Snyder ha battuto in finale 4\u20136, 6\u20134, 7\u20136 Chanda Rubin.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2937111", "revid": "838137", "url": "https://it.wikipedia.org/wiki?curid=2937111", "title": "Bell Challenge 1998 - Doppio", "text": "Il doppio del Bell Challenge 1998 \u00e8 stato un torneo di tennis facente parte del WTA Tour 1998.\nLisa Raymond e Rennae Stubbs erano le detentrici del titolo, ma quest'anno non hanno partecipato.\nLori McNeil e Kimberly Po hanno battuto in finale 6\u20137, 7\u20135, 6\u20134 Chanda Rubin e Sandrine Testud."}
{"id": "2937114", "revid": "767487", "url": "https://it.wikipedia.org/wiki?curid=2937114", "title": "Michajlovskij rajon (Territorio dell'Altaj)", "text": "Il Michajlovskij rajon () \u00e8 un rajon del kraj dell'Altaj, nella Russia asiatica; il capoluogo \u00e8 Michajlovskoe. Il rajon, istituito nel 1941, ha una superficie di 3100 chilometri quadrati e una popolazione di circa 21.000 abitanti."}
{"id": "2937115", "revid": "124808", "url": "https://it.wikipedia.org/wiki?curid=2937115", "title": "Emily Best", "text": ""}
{"id": "2937118", "revid": "1305772", "url": "https://it.wikipedia.org/wiki?curid=2937118", "title": "Cedar", "text": "Geografia.\nNome di numerosi fiumi statunitensi"}
{"id": "2937121", "revid": "228587", "url": "https://it.wikipedia.org/wiki?curid=2937121", "title": "Cedar Creek", "text": ""}
{"id": "2937122", "revid": "287204", "url": "https://it.wikipedia.org/wiki?curid=2937122", "title": "Fortis Championships Luxembourg 1998", "text": "Il Fortis Championships Luxembourg 1998 \u00e8 stato un torneo di tennis giocato sul cemento indoor. \u00c8 stata la 3\u00aa edizione del torneo, che fa parte della categoria Tier III nell'ambito del WTA Tour 1998. Il torneo si \u00e8 giocato a Lussemburgo dal 26 al 31 ottobre 1998.\nCampionesse.\nSingolare.\n Mary Pierce ha battuto in finale Silvia Farina 6\u20130, 2\u20130 (Farina ritiro)\nDoppio.\n Elena Lichovceva / Ai Sugiyama hanno battuto in finale Larisa Neiland / Olena Tatarkova 6\u20137, 6\u20133, 2\u20130 (Neiland e Tatarkova ritiro)"}
{"id": "2937124", "revid": "88740", "url": "https://it.wikipedia.org/wiki?curid=2937124", "title": "Cedarville", "text": ""}
{"id": "2937125", "revid": "1071652", "url": "https://it.wikipedia.org/wiki?curid=2937125", "title": "Paveh", "text": "P\u0101veh (; farsi \u067e\u0627\u0648\u0647) \u00e8 il capoluogo dello shahrest\u0101n di Paveh, circoscrizione Centrale, nella provincia di Kermanshah. Aveva, nel 2006, una popolazione di 19.774 abitanti. Si trova nella zona pi\u00f9 occidentale della regione, ai confini con l'Iraq, ed \u00e8 considerata dagli abitanti la capitale di quell'area a cavallo del confine iraniano-iracheno comunemente conosciuta con il nome di \"Howraman\" (in persiano \"\u014cr\u0101m\u0101n\" \u0627\u0648\u0631\u0627\u0645\u0627\u0646). La lingua parlata \u00e8 l\"'hawrami\" ( o \"hurami\")."}
{"id": "2937126", "revid": "1632387", "url": "https://it.wikipedia.org/wiki?curid=2937126", "title": "Disco Ensemble", "text": "I Disco Ensemble, inizialmente noti come DisCo, sono un gruppo musicale punk rock proveniente dalla piccola cittadina di Ulvila, in Finlandia.\nStoria del gruppo.\nNel 1996 il chitarrista Jussi Ylikoski e il batterista Mikko Hakila cominciano a suonare insieme, eseguendo perlopi\u00f9 cover di gruppi heavy metal come Metallica e AC/DC. Dopo aver completato la formazione cominciano a scrivere brani originali e, nel 2000 registrano l'EP Memory Three Sec, che contiene 5 brani fortemente influenzati da gruppi hardcore punk come Refused e Snapcase.\nNel 2001 l'EP \"Ghosttown Effect\" contribuisce a far acquisire notoriet\u00e0 al gruppo in Finlandia, grazie ai singoli \"Transatlantic\" e \"Turpentine\". Dopo altri tre demo, usciti tra il 2002 e il 2003, il gruppo firma un contratto con la Fullsteam Records.\nNel 2003 pubblicano il primo full-length \"Viper Ethics\". Il disco riceve un buon riscontro da parte del pubblico e della critica. Lo stile musicale dell'album \u00e8 pi\u00f9 personale, anche se sempre riconducibile al Post-hardcore.\nNel 2005 pubblicano il secondo album \"First Aid Kit\", che rimane fino ad oggi il maggiore successo commerciale della band. Dall'album vengono estratti i singoli \"Black Euro\" e \"We Might Fall Apart\".\nIl 5 maggio 2008 esce il terzo lavoro in studio, intitolato \"Magic Recoveries\", caratterizzato da una maggior presenza di tastiere e di sample elettronici.\nIl 26 maggio 2010 \u00e8 uscito il quarto album, The Island of Disco Ensemble anticipato dal singolo \"White Flag For Peace\". Gli altri singoli estratti da questo lavoro, per i quali sono anche stati girati video sono \"Lefty\" e \"Protector\".\nIl 21 settembre 2012 \u00e8 uscito il loro quinto album, \"Warriors\". Questo disco era stato anticipato dalla canzone \"Your Shadow\", che il gruppo aveva suonato live in molti dei concerti estivi e per la quale avevano realizzato un video \"Live in studio\". Il primo singolo, \"Second Soul\" \u00e8 uscito ufficialmente il 12 settembre. L'uscita del singolo ha coinciso con l'uscita del video per la stessa canzone, diretto da Gregg Conde.\nDurante gli anni 2010, Ylikoski ha avviato una carriera solista adottando lo pseudonimo Big Pharma mentre, durante il decennio seguente, \u00e8 entrato a far parte dei Moon Shot."}
{"id": "2937127", "revid": "287204", "url": "https://it.wikipedia.org/wiki?curid=2937127", "title": "Fortis Championships Luxembourg 1998 - Singolare", "text": "Il singolare del Fortis Championships Luxembourg 1998 \u00e8 stato un torneo di tennis facente parte del WTA Tour 1998.\nAmanda Coetzer era la detentrice del titolo, ma ha perso nel 1\u00ba turno contro Olena Tatarkova.\nMary Pierce ha battuto in finale Silvia Farina che si \u00e8 ritirata sul punteggio di 6\u20130, 2\u20130.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2937128", "revid": "838137", "url": "https://it.wikipedia.org/wiki?curid=2937128", "title": "Fortis Championships Luxembourg 1998 - Doppio", "text": "Il doppio del Fortis Championships Luxembourg 1998 \u00e8 stato un torneo di tennis facente parte del WTA Tour 1998.\nLarisa Neiland e Helena Sukov\u00e1 erano le detentrici del titolo, ma solo la Neiland ha partecipato in coppia con Olena Tatarkova.\nLa Neiland e la Tatarkova hanno perso in finale 6\u20137, 6\u20133, 2\u20130 Elena Lichovceva e Ai Sugiyama che si sono ritirate."}
{"id": "2937130", "revid": "729019", "url": "https://it.wikipedia.org/wiki?curid=2937130", "title": "Eugen Wratislaw von Mitrowitz", "text": "Biografia.\nFiglio di un ufficiale boemo, fu educato all'Accademia Militare di Plze\u0148, dalla quale usc\u00ec con il grado di junker di un reggimento di cavalleria e poi tenente.\nPartecip\u00f2 alle Guerre napoleoniche in un reggimento di Ulani e combatt\u00e9 a Wagram e Lipsia. Dopo il secondo trattato di Parigi fu promosso a tenente colonnello e nel 1816 messo a capo del 4\u00ba Reggimento ulani. Nel 1820 segu\u00ec la promozione a colonnello.\nNel 1830 fu promosso a maggior generale e successivamente gli fu assegnato un incarico in Italia. Nel 1835 fu nominato consigliere di guerra e promosso a Feldmarschalleutnant. Cinque anni dopo fu nominato aiutante di campo di Ferdinando I d'Austria. Nel marzo 1848 assunse il comando del I Corpo d'armata dislocato in Italia.\nSupport\u00f2 Josef Radetzky nella repressione dei moti italiani (1848 e 1849) partecipando alle battaglie di Goito, Santa Lucia, Curtatone e Montanara, Goito II, Monte Berico, Custoza. Nell'autunno 1848 ricevette l'Ordine militare di Maria Teresa e nel marzo 1849 fu promosso a Generale di cavalleria. Dopo la prima guerra d'indipendenza italiana fu nominato a capo della 1\u00aa Armata dislocata a Vienna.\nFu promosso a feldmaresciallo nel 1854. Mor\u00ec a 81 anni a Vienna."}
{"id": "2937132", "revid": "152625", "url": "https://it.wikipedia.org/wiki?curid=2937132", "title": "Reload - The Whole 12 Inches", "text": ""}
{"id": "2937139", "revid": "228587", "url": "https://it.wikipedia.org/wiki?curid=2937139", "title": "Centerville", "text": ""}
{"id": "2937141", "revid": "834", "url": "https://it.wikipedia.org/wiki?curid=2937141", "title": "C'\u00e9tait le 12 du 12 et chili avait les blues", "text": ""}
{"id": "2937143", "revid": "1305772", "url": "https://it.wikipedia.org/wiki?curid=2937143", "title": "Chance", "text": ""}
{"id": "2937155", "revid": "76963", "url": "https://it.wikipedia.org/wiki?curid=2937155", "title": "Masaya Kikawada", "text": "Ha partecipato anche alla serie live action \"Pretty Guardian Sailor Moon\", nel ruolo minore di Motoki Furuhata, il ragazzo che piace a Makoto Kino/Sailor Jupiter.Per quanto riguarda il cinema, \u00e8 apparso nel sequel di \"Battle Royale\", \"\", e nel ruolo del DJ Yousuke in \"Dear Friends\"."}
{"id": "2937156", "revid": "77594", "url": "https://it.wikipedia.org/wiki?curid=2937156", "title": "SB2U Vindicator", "text": ""}
{"id": "2937157", "revid": "263434", "url": "https://it.wikipedia.org/wiki?curid=2937157", "title": "Coniugazione di carica", "text": ""}
{"id": "2937162", "revid": "481349", "url": "https://it.wikipedia.org/wiki?curid=2937162", "title": "Corea del Nord ai XX Giochi olimpici invernali", "text": "La Corea del Nord ha partecipato ai XX Giochi olimpici invernali di Torino, che si sono svolti dal 10 al 26 febbraio 2006, con una delegazione di sei atleti."}
{"id": "2937164", "revid": "86341", "url": "https://it.wikipedia.org/wiki?curid=2937164", "title": "I delitti del cuoco", "text": "I delitti del cuoco \u00e8 una serie televisiva italiana del 2010 con protagonista Bud Spencer, nel suo ultimo lavoro televisivo.\nProduzione.\nGirata ad Ischia, vede come interpreti principali Bud Spencer (qui alla sua ultima interpretazione), Enrico Silvestrin, Sascha Zacharias, Lucia Ragni, Giovanni Esposito, Eleonora Sergio, Yari Gugliucci, Andr\u00e9a Ferr\u00e9ol e Gigi Savoia. La serie \u00e8 andata in onda in prima visione su Canale 5 dal 9 maggio al 6 giugno 2010.\nLa serie si ispira a \"Nero Wolfe\" di Rex Stout, serie televisiva gialla statunitense, ed \u00e8 sceneggiata da Carlotta Ercolino e prodotta dalla Smile, casa di produzione del figlio di Bud, Giuseppe Pedersoli, mentre la regia \u00e8 affidata ad Alessandro Capone.\nTrama.\nCarlo Banci, all'anagrafe Rosario, \u00e8 l'ex commissario dell'isola di Ischia. Andato in pensione, decide di aprire un ristorante. In questa nuova attivit\u00e0, Carlo si fa affiancare da tre \"vecchie conoscenze\" che in passato aveva fatto arrestare: l'avvelenatrice Castagna, la falsaria Margherita, il rapinatore Antonio.\nIl burbero chef, che in realt\u00e0 non ha perso la sua passione per la giustizia e la difesa dei pi\u00f9 deboli, avvalendosi dell'aiuto dei tre dipendenti, collabora seppur indirettamente alle indagini che, di volta in volta, coinvolgono Francesco, suo figlio adottivo, anch'egli poliziotto.\nPresto per\u00f2, la vita dei nostri verr\u00e0 sconvolta dall'arrivo di Elsie, una giovane che si finge suora e successivamente si scoprir\u00e0 che \u00e8 una ladra internazionale, figlia di Banci e di una vecchia fiamma conosciuta in Germania, anch'ella ladra.\nElsie deve interrompere la sua attivit\u00e0 di ladra poich\u00e9 \u00e8 controllata dal padre e nel frattempo scopre di essere una brava cuoca, diventando l'aiuto-chef del ristorante e innamorandosi di Francesco, che per\u00f2 \u00e8 fidanzato con Serenella; la storia tra i due, alla fine, prender\u00e0 il volo."}
{"id": "2937166", "revid": "503613", "url": "https://it.wikipedia.org/wiki?curid=2937166", "title": "Witch Hill, la confessione della strega", "text": "Witch Hill, la confessione della strega (\"Witch Hill\", 1990) \u00e8 un romanzo dell'autrice statunitense Marion Zimmer Bradley, pubblicato in Italia da TEA nel 2001.\nAppartiene alla serie iniziata con \"Dark Satanic, la maledizione\" e \"L'erede\" del \"Ciclo delle avventure nel paranormale\", anche questo romanzo come i precedenti e i successivi riprende una vecchia passione dell'autrice: i romanzi con forti accenti di occultismo ed elementi inerenti ai generi gotico e paranormale.\nTrama.\nArkham. Giorni nostri. Tutto prende vita in questo villaggio sperduto nel New England. Sally Latimer eredita la casa di una sua anziana prozia venuta a mancare, ma in questa comunit\u00e0 spettrale, ai confini estremi dell'America, dove la gente se ne sta rinchiusa in casa e la locale chiesa \u00e8 il vero e unico centro degli eventi della piccola popolazione, succedono cose strane. Nella sua nuova casa, Witch Hill Road, Sally scopre strane attivit\u00e0 legate alla sua antenata, appartenente al culto della \"Chiesa del Rito Antico\": un circolo esoterico legato alla magia nera e agli antichi riti della stregoneria."}
{"id": "2937169", "revid": "1718925", "url": "https://it.wikipedia.org/wiki?curid=2937169", "title": "Joseph Eddy Fontenrose", "text": "Biografia.\nFontenrose ha svolto la maggior parte della sua carriera accademica presso l'Universit\u00e0 di California di Berkeley, dove si era laureato nel 1925 in Scienze Politiche, e dove aveva ricoperto la posizione \"instructor\" dal 1937. Fu nominato professore nel 1955, presiedette il dipartimento degli stidu classici, fino a diventare professore emerito.\nFu in un primo momento influenzato da Ivan Linforth.\nDal punto di vista politico era noto per essere socialista. Nei primi anni sessanta ha pubblicamente sostenuto la protesta studentesca \"Free Speech Movement\" e la \"Young People's Socialist League\". Dal punto di vista didattico invece si mostr\u00f2 pi\u00f9 conservatore rispetto alle posizioni dell'attivismo studentesco.\nIn \"The Ritual Theory of Myth\", un'opera del 1966, ha criticato duramente la teoria della scuola ritualistica, in particolare le tesi di FitzRoy Somerset, quarto barone di Raglan e di Stanley Edgar Hyman."}
{"id": "2937170", "revid": "72396", "url": "https://it.wikipedia.org/wiki?curid=2937170", "title": "Kataller Toyama", "text": "Il Kataller Toyama \u00e8 una societ\u00e0 calcistica di Toyama, Giappone. Dalla stagione 2015 milita in J3 League, la terza divisione del campionato nazionale.\nLa squadra \u00e8 stata fondata nel 2007 e il nome \"Kataller\" \u00e8 la composizione della parola giapponese \"katare\" che significa \"vincere\", e della parola francese \"aller\", \"andare\". Sembrerebbe che derivi anche dalla parola italiana \"cantare\".\nRosa attuale.\n\"Rosa aggiornata al 22 gennaio 2021\""}
{"id": "2937172", "revid": "461603", "url": "https://it.wikipedia.org/wiki?curid=2937172", "title": "Nea Salamina Famagosta", "text": ""}
{"id": "2937176", "revid": "21583", "url": "https://it.wikipedia.org/wiki?curid=2937176", "title": "I. Liga 1934-1935", "text": "L'edizione 1934-35 della I. Liga vide la vittoria finale del SK Rapid Wien.\nCapocannoniere del torneo fu Matthias Kaburek del SK Rapid Wien con 27 reti."}
{"id": "2937177", "revid": "1305772", "url": "https://it.wikipedia.org/wiki?curid=2937177", "title": "Unit\u00e0 militari di aiuto alla produzione", "text": "Le Unit\u00e0 militari di aiuto alla produzione (in spagnolo Unidad Militar de Ayuda a la Producci\u00f3n, UMAP) erano campi di lavoro in attivit\u00e0 a Cuba dal novembre 1965 alla met\u00e0 del 1968. La loro ideazione \u00e8 attribuita a Fidel Castro e a Ra\u00fal Castro. Sar\u00e0 lo stesso ex presidente Fidel Castro, in una intervista alla direttrice del quotidiano messicano \"La Jornada\". Un pentimento storico che potrebbe aprire le porte a nuovi diritti per gay e lesbiche cubane.\nLa storia delle UMAP.\nLa nascita.\nLe UMAP nacquero come dei centri di lavoro forzato, dove venivano inviati potenziali oppositori, sacerdoti e persino omosessuali. Castro considerava le persone omosessuali come agenti dell\u2019imperialismo, eredi dei vizi della Cuba pre-rivoluzionaria (nella quale l\u2019omosessualit\u00e0 era gi\u00e0 soggetta a sanzioni). Un\u2019idea nata a causa della paranoia sorta dopo l\u2019invasione della Baia dei Porci, ma rafforzata anche dall'ostilit\u00e0 che l\u2019Unione Sovietica, il nuovo alleato della rivoluzione, aveva nei confronti delle persone omosessuali (che perdura ancora ai nostri giorni). Allo stesso modo i bar gay e le zone di cruising si trasformano, agli occhi della rivoluzione cubana, in centri di attivit\u00e0 controrivoluzionaria che dovevano essere sradicati. Il leader cubano dichiarava:\nSulla base di informazioni altrettanto poco rigorose, una pagina web datata 2005 e intitolata \"Che: m\u00e1s mito que relidad\" qualifica il comandante Guevara come feroce sterminatore di omosessuali a Cuba e lui stesso creatore delle UMAP. E questa definizione viene ripetuta in rete senza alcuna prova n\u00e9 fondamento. Guevara non fu mai \"procuratore militare\", n\u00e9 elabor\u00f2 mai \"un piano delle carceri\".\nI deportati.\nNumerose persone furono arrestate e deportate nelle UMAP a causa della loro omosessualit\u00e0 (che all'epoca era considerata una \"pratica\" mal vista in tutto il mondo, tanto da essere considerata illegale nella maggior parte dei Paesi e classificata dall'Organizzazione mondiale della sanit\u00e0 come una malattia mentale, una parafilia e una forma di perversione sessuale) poich\u00e9 nell'ideologia castrista i \"maricones\" (cio\u00e8 i \"finocchi\" o \"froci\") erano considerati espressione dei valori decadenti della societ\u00e0 borghese.\nIn seguito l'azione si estese su altri gruppi di persone, ovvero: \n ricorda Emilio Izquierdo, dicissettenne nel 1965, oggi attuale Presidente dell'Associazione Prigionieri Politici delle UMAP.\nNel 1965 si contavano gi\u00e0 45.000 prigionieri.\nEmblematicamente, all'ingresso del campo di prigionia cubano a Cayo Diego Perez campeggiava la scritta \"El trabajo los har\u00e0 hombres\" (cio\u00e8 \"Il lavoro li render\u00e0 uomini\").\nSecondo alcune fonti la rieducazione castrista degli omosessuali inizi\u00f2 in realt\u00e0 due anni prima della creazione delle UMAP, ovvero nel 1963, con una campagna governativa chiamata \"Operazione P\" (per Prostitute, Protettori e Pederasti). In questa campagna vennero individuati molti omosessuali, dopodich\u00e9 vennero arrestati e gettati in carcere dove erano costretti ad indossare un uniforme che sfoggiava una P. All'inizio e verso met\u00e0 degli anni sessanta denunciare un omosessuale alla polizia con il metodo dell'Outing divent\u00f2 una pratica comune per coloro che cercavano favori speciali o tentavano di ingraziarsi le autorit\u00e0.\nSono stati pubblicati elenchi di nomi dei militari che dirigevano i campi.\nAlcuni internati si auto-mutilarono in modo che potessero essere portati via dal campo.\nSalim Lamrani riporta che a Cuba, negli anni Sessanta, quanti non volevano prestare servizio militare (che era obbligatorio) erano tenuti a svolgere lavori agricoli in queste unit\u00e0. Gli omosessuali erano spesso vittime di discriminazioni di cui venne a conoscenza la moglie di Raul Castro, Vilma Espin. Quest'ultima inform\u00f2 dei fatti Fidel Castro, il quale invi\u00f2 un gruppo di militanti dell'UJC (Unione Giovani Comunisti) per procedere, segretamente, agli accertamenti delle violazioni dei diritti umani. Alcune settimane dopo, arriv\u00f2 il rapporto definitivo che denunciava queste violazioni e le UMAP furono chiuse.\nLa struttura.\nI campi UMAP generalmente ospitavano 120 detenuti, suddivisi in squadre di dieci. Ogni campo UMAP tipicamente consisteva di tre baracche, due per gli internati e uno per il personale militare. I campi non avevano n\u00e9 elettricit\u00e0 n\u00e9 acqua corrente.\nLa censura.\nPaul Kidd, un canadese corrispondente di cronaca estera, fornisce l'unica conosciuta nota di prima mano sui campi UMAP. Kidd viaggi\u00f2 a Cuba il 29 agosto 1966 e scrisse per il \"Southam News Service\".\nL'8 settembre, il ministero degli esteri cubano gli chiese di andarsene \"con il primo volo\", con il motivo di aver fatto fotografie di armi visibili dalla finestra della sua camera d'albergo, di armi antiaeree e mostrato un atteggiamento scorretto verso la rivoluzione, in un articolo che aveva pubblicato in precedenza.\nDurante questo viaggio, Kidd part\u00ec da Avana e vagava per la campagna, ex provincia di Camaguey, dove incontr\u00f2 un campo di lavoro UMAP in prossimit\u00e0 della frazione di El Dos de Cespedes.\nIl campo recintato di filo spinato era gestito da 10 guardie di sicurezza e tenuto da 120 internati, composto da Testimoni di Geova, i cattolici romani, e \"quelli vagamente definiti \"disadattati sociali\" da parte del governo\". L'et\u00e0 dei detenuti varia da 16 anni a oltre 60.\nLa fine.\nLe UMAP furono chiuse nel 1968, in seguito alle pressioni internazionali e alle campagne di denuncia portate avanti fra gli altri dall'UNEAC (Unione di Scrittori e Artisti di Cuba). Il nome \"UMAP\" venne cancellato dalle insegne dei campi e tutta la documentazione cartacea fu distrutta. Gli omosessuali vennero liberati, ma i \"devianti\" e gli \"elementi anti-sociali\" vennero semplicemente ammassati in dipartimenti chiamati \"Battaglione della Fatica Decisiva\", \"Colonna del Centenario dei Giovani\" e \"Lavoro Armato dei Giovani\". Nomi diversi, stessi campi di lavoro forzato.\nF\u00e9lix Lu\u00eds Viera, ex detenuto nelle UMAP e autore di un libro dedicato alla sua esperienza in essi, ha affermato, nel corso di un'intervista:\nIl documentario \"Mauvaise conduite\" di N\u00e9stor Almendros e Orlando Jim\u00e9nez Leal riporta le testimonianze di alcuni ex reclusi.\nLa posizione di Fidel Castro sulle UMAP.\nIntervistato nel 1965 con riferimento all'istituzione degli UMAP, Fidel Castro dichiar\u00f2:\nNel 2007 Fidel Castro, rispondendo a Ignacio Ramonet che lo intervistava sulla questione degli omosessuali detenuti nelle UMAP, ha dichiarato:\nTuttavia, al contrario delle rassicuranti parole del padre, Alina Castro afferma che:\nRiguardo all'affermazione del padre conclude:"}
{"id": "2937178", "revid": "117013449", "url": "https://it.wikipedia.org/wiki?curid=2937178", "title": "Utopia (fumetto)", "text": "Utopia \u00e8 un \"crossover\" che intreccia le testate \"Dark Avengers\" e \"Uncanny X-Men\" a cominciare dall'albo fuori collana \"Dark Avengers/Uncanny X-Men: Utopia\". Pubblicato dalla Marvel Comics fra il giugno e il settembre 2009, la storia prende avvio durante la rivolta mutante contro la proposta di legge per controllarne i cicli riproduttivi obbligando Norman Osborn a prendere in mano la situazione.\nStoria editoriale.\nIl filone narrativo principale corre attraverso le serie \"Dark Avengers\" e \"Uncanny X-Men\", cominciando e terminando con due albi speciali fuori collana intitolati rispettivamente \"Utopia\" ed \"Exodus\". La sceneggiatura dell'intera opera \u00e8 affidata a Matt Fraction, gi\u00e0 alle redini di \"Uncanny X-Men\", che sostituisce temporaneamente Brian Michael Bendis al timone di \"Dark Avengers\"; mentre i disegni sono opera di Marc Silvestri per l'albo \"Utopia\", Terry Dodson per \"Uncanny X-Men\", Luke Ross per \"Dark Avengers\", Mike Deodato Jr. e Terry Dodson per \"Exodus\".\nPer meglio comprendere la genesi del nuovo gruppo mutante e le ragioni che hanno portato ciuscun membro a farvi parte \u00e8 stato deciso di pubblicare contemporaneamente anche una miniserie di tre numeri intitolata \"Dark X-Men: The Beginning\" le cui sceneggiature sono state scritte principalmente da Paul Cornell e James Asmus affiancati da numerosi artisti.\nPrincipale tie-in del crossover \u00e8 la storia parallela apparsa su \"\", scritta da Mike Carey, che mostra lo scontro fra X-Men e Vendicatori dal punto di vista di Rogue, Danger e Gambit.\nLa trama principale condurr\u00e0 e concluder\u00e0 definitivamente questo capitolo della storia mutante con l'albo fuori collana \"Dark Reign: The List - X-Men\", anch'esso sceneggiato da Fraction per i disegni di Alan Davis. Le conseguenze legate all'operato di Emma Frost all'interno della Cabala di Osborn, invece, verranno affrontate nell'altro albo fuori collana \"Dark X-Men: The Confession\", sceneggiato da Chris Yost e Craig Kyle.\nTrama.\nCapitolo I.\nQuando la marcia di \"Umanit\u00e0 Ora!\" guidata da Simon Trask, con l'obiettivo di sensibilizzare l'opinione pubblica circa la proposta di legge sul controllo delle nascite mutanti, incontra i manifestanti del fronte opposto guidato da Bestia, Dazzler e Northstar comincia un confronto verbale sfociato grazie a Satiro, istigato da alcuni manifestanti, in una rissa e sedata solo dall'intervento della polizia che arresta e porta via molti rivoltosi, fra cui Bestia. Mentre Ciclope ed Emma Frost vengono ricevuti dal sindaco, Norman Osborn atterra a San Francisco poco prima che scoppi un nuovo focolaio di protesta al Castro dove gli animi si scaldano ulteriormente dopo che alcune molotov vengono lanciate contro i manifestanti mutanti. Mobilitati, gli X-Men si sparpagliano per la citt\u00e0 sedando le risse con l'aiuto dalle forze dell'ordine, mentre Osborn e i suoi Vendicatori mettono a punto un piano di contenimento della minaccia mutante: Ms. Marvel viene inviata al Castro a reprimere i manifestanti, Uomo Ragno alla Hayes Valley ad affrontare Colosso, Occhio di Falco coadiuva la polizia all'Embarcadero e Ares sorveglia il municipio. Ad Alcatraz, intanto, Osborn convoca Emma Frost e le suggerisce di prendere in mano la situazione prima che tutto vada a rotoli: indossata un'uniforme nera Emma accetta il compito propostole. Nelle celle, Bestia viene avvicinato telepaticamente da uno Xavier prigioniero mentre Osborn spalleggiato da un altro Xavier presenta alla stampa Ciclope e gli X-Men come rivoltosi e li invita a consegnarsi alle autorit\u00e0.\nDi ritorno dall'Australia Rogue, Gambit e Danger vengono prelevati da Pixie e teleportati a San Francisco dove Ciclope affida loro il compito di ritrovare alcuni mutanti scomparsi durante i disordini cittadini. Impegnata a sondare la mente di un agente \"H.A.M.M.E.R.\" per scoprire la posizione di Indra, Rogue viene colta di sorpresa da Ms. Marvel che la impegna in combattimento finch\u00e9 con uno stratagemma non riesce a fuggire. Nel mentre, Gambit viene soccorso da Ariel e Onyxx che portano in salvo Trance, Dragoness e Toad lasciandolo libero di raggiungere uno dei tanti focolai di protesta per far allontanare i manifestanti. Tuttavia con l'arrivo di Ares si vede costretto ad iniziare uno scontro dal quale esce vivo grazie all'apparizione di Rogue che toccando il dio greco assorbe una quantit\u00e0 di energia di molto superiore alle sue forze e che solo tramite l'aiuto di Danger riesce a controllare e reindirizzare contro Ares. Contattati dalle Naiadi di Stepford i tre requisiscono un veicolo \"H.A.M.M.E.R.\" e si dirigono verso l'ultima posizione di Trance, mai arrivata alla base. Raggiuntala, Rogue cerca in tutti i modi di calmarla di modo che il suo potere, impazzito dopo il trauma dovuto alla folgorazione di un taser, possa ritornare sotto controllo e permetterle di ritornare alla base. Tuttavia, le due vengono interrotte nuovamente da Ms. Marvel che dopo aver sconfitto Gambit e Danger riprende lo scontro con Rogue da dove era stato interrotto. Ormai capace di dominarsi, Trance soccorre l'amica messa in difficolt\u00e0 dall'intangibilt\u00e0 dell'avversaria riuscendo a sconfiggerla e permettendo a Pixie di riportare tutti a Greymalkin.\nCapitolo II.\nMentre in citt\u00e0 si susseguono gli scontri fra mutanti e forze dell'ordine, gli X-Men riparano alle Graymalkin Industries attendendo la prossima mossa di \"H.A.M.M.E.R.\" inconsapevoli che ad Alcatraz Osborn mostra ad Emma Frost il team di X-Men con il quale dovr\u00e0 porre fine alla rivolta cittadina: Mimo, Daken, Cloak e Dagger, Arma Omega e Bestia Nera sono stati tutti selezionati seguendo un particolare disegno politico volto a riabilitare il nome dei mutanti presentandoli come il nuovo volto della legge e dell'ordine. Bench\u00e9 scettica che tale manovra possa davvero funzionare, Emma mostra tutto il proprio disappunto quando le viene rivelato che il professor Xavier apparso al fianco di Norman durante le precedenti interviste altri non \u00e8 che Mystica ora al soldo del governo grazie ad un particolare dispositivo correttivo capace di trasformarla in una bomba umana al minimo segno di tradimento. Non fidandosi completamente, Emma decide di fare un'ulteriore aggiunta invitando il sovrano di Atlantide Namor ad unirsi al gruppo poco prima della presentazione ufficiale alla stampa trasmessa in tutta la citt\u00e0 e vista anche dai residenti di Graymalkin, che l'accusano tra di loro di averli traditi ed essersi schierata dalla parte del governo. Intanto in uno dei bar del Sunset, Satiro riunisce Match, Lorelei, Valanga, Adam X, Sunspot e Meld progettando di violare il comprifuoco imposto da Emma per svelare al mondo intero la politica fascista del governo: raggiunta Union Square, Match ne fa esplodere una buona parte fino a quando l'arrivo degli X-Men governativi non d\u00e0 inizio ad uno scontro terminato con l'arresto di tutti i rivoltosi. Deciso a parlare con Osborn, Ciclope raggiunge Alcatraz e gli chiede di arrendersi e lasciare la citt\u00e0 e vedendosi opporre un rifiuto categorico non pu\u00f2 fare a meno di andare via affermando di averci almeno provato. Nelle celle, Bestia dopo essere stato sottoposto al trattamento della \"Macchina Omega\" si ritrova sempre pi\u00f9 debole e dolorante, mentre all'interno di una suite i Vendicatori si lamentano dell'inattivit\u00e0 forzata a cui sono sottoposti in favore degli X-Men e della loro opera di pubbliche relazioni atta a consolidare le strategie scelte da \"H.A.M.M.E.R.\" per contrastare la crisi. Tornati alla base, Emma impedisce a Daken di maltrattare uno dei prigionieri ed impone a Osborn e Bestia Nera di mostrarle gli effetti della \"Macchina Omega\" sui mutanti e le condizioni in cui vengono detenuti: mentre il secondo la rassicura sugli effetti non letali della procedura, tenendole nascosti gli effetti deleteri sull'organismo, il primo le mente garantendole che Bestia non \u00e8 fra i prigionieri detenuti nella struttura. Bench\u00e9 nella sua forma adamantina, Emma viene contattata da Xavier, detenuto in una delle celle, ed informata delle vere azioni di Osborn e del trattamento inumano riservato ai prigionieri. Al St. Francis Hospital, intanto, la Sentinella Umana Simon Trask fomenta gli animi gi\u00e0 infettati dalla sua programmazione a sterminare tutti i mutanti.\nCapitolo III.\nInvasi dalle Sentinelle Umane e sorvegliati dal governo i mutanti residenti a San Francisco si trovano assediati. Per far fronte ad entrambe le minacce Ciclope riunisce alcuni X-Men affidando loro diversi compiti: Dani Moonstar viene inviata a Las Vegas, a Domino viene chiesto di raggruppare la sua squadra e attendere l'arrivo di Wolverine e a Mindee Cuckoo di farsi arrestare. Ad Alcatraz, lo scontro fra X-Men e Vendicatori guidati da Daken e Occhio di Falco viene interrotto dall'arrivo di Emma che ordina a Cloak di trasportare tutti in citt\u00e0 per porre fine ai disordini causati dalle Sentinelle. Dopo aver appreso che la programmazione di Trask aveva completamente eliminato tutte le caratteristiche umane dai soggetti infettati, Emma ordina alla sua squadra di eliminare la minaccia inconsapevole del fatto che Ciclope ed altri X-Men li osservino per carpire il loro punto debole. Intanto nella baia di Oakland Domino, Warpath, X-23 e Magik accolgono Wolverine di ritorno da New York; mentre immersi poco fuori la costa del pacifico Psylocke e l'X-Club, a bordo di un sottomarino, si preparano alla fine degli X-Men a San Francisco riportando in superficie uno dei tanti Asteroidi M di Magneto. Arrestato Trask gli X-Men di Osborn si dedicano a ristabilire l'ordine in citt\u00e0 arrestando mutanti e criminali, lasciando libero Bestia Nera di continuare i suoi esperimenti sui mutanti imprigionati ad Alcatraz incanalando attraverso la \"Macchina Omega\" la loro energia vitale per potenziare Arma Omega, ormai dipendente dal processo. Riuscita a penetrare all'interno del quartier generale grazie all'aiuto di Mindee, X-Force si scontra con Bestia Nera prima che questi venga soccorso dagli X-Men governativi. Durante il confronto, Emma e Namor mettono fuori combattimento Daken e Mimo rivelando il loro doppio-gioco e mentre Magik teleporta via i prigionieri la prima offre a Cloak e Dagger la possibilit\u00e0 di unirsi agli X-Men giusto in tempo per lasciare Alcatraz e raggiungere l'Asteroide M, rinominato \"Utopia\", ora completamente emerso nella Baia di San Francisco. Mentre Ciclope annuncia in diretta TV la fondazione di una nazione mutante al di fuori dalla giurisdizione degli Stati Uniti, Osborn raduna i Vendicatori e ci\u00f2 che resta dei suoi X-Men per attaccare l'isola e porre fine alla minaccia mutante.\nCapitolo IV.\nPresi d'assalto nella loro nuova fortezza gli X-Men seguendo gli ordini di Ciclope si dividono in squadre per meglio affrontare i Vendicatori: Necra, Bling! e Frenzy si vendicano dei passati soprusi subiti da Ms. Marvel al Castro; Colosso riprende il suo scontro con l'Uomo Ragno e mentre Arcangelo ne inizia uno con Occhio di Falco, Namor costringe Sentry a lottare lontano da Utopia dando il tempo a Dani Moonstar (di nuovo in possesso dei suoi poteri di Valchiria dopo il viaggio a Las Vegas e l'intercessione presso Hela) di ingaggiare battaglia con Ares. Fomentato dalla sua stessa rabbia contro Ciclope per averlo ridicolizzato attraverso i media, Osborn decide di occuparsi personalmente del leader mutante lasciando i suoi X-Men liberi di agire: Arma Omega viene subito preso di mira da un rancoroso Wolverine ansioso di vendicare i membri di Alpha Flight da lui uccisi; Daken ingaggia battaglia con X-23, Pixie e Corazza solo per essere sconfitto e mentre Bestia Nera riesce a ferire Northstar e Dazzler prima di essere messo fuori gioco da Psylocke, Dr. Nemesis e Madison Jeffries, Mimo viene sovraccaricato dai poteri dei New X-Men per essere poi costretto alla resa da Uomo Ghiaccio. Mentre infuria la battaglia, Emma si reca nell'infermeria dell'isola chiedendo l'aiuto di Xavier per penetrare la mente di Sentry dove riesce a liberare la personalit\u00e0 di Bob Reynolds costringendolo a rifuggire la sua nemesi Void e a lasciare Utopia e la Terra, pagando per\u00f2 a caro prezzo quest'atto: a causa di un minuscolo frammento di Void rimasto nel suo corpo, per impedirgli di accedere ai suoi poteri psichici, \u00e8 costretta a rimanere bloccata nella sua forma di diamante incapacitata a provare qualsiasi sentimento. Sul campo di battaglia Osborn si rende infine conto di aver definitivamente perso il controllo della situazione e, accettando il suggerimento di Ms. Marvel consistente nell'uccidere tutti i mutanti in diretta TV o andarsene, recuperati i suoi X-Men e i Vendicatori abbandona l'isola. Alla conferenza stampa tenutasi qualche ora pi\u00f9 tardi manipolando l'informazione mediatica fa credere alla nazione di aver finalmente debellato il problema mutante costringendoli a rifugiarsi su un lembo di terra poco fuori la giurisdizione americana. Ad Utopia, intanto, Ciclope ed Emma contemplano il risultato delle loro azioni sperando che la vita sull'isola non si trasformi in un'esperienza catastrofica come gi\u00e0 avvenuto a Genosha.\nEpiloghi.\nThe Confession.\nDopo l'interruzione notturna di Bestia, di qualche settimana precedente all'inizio della rivolta mutante a San Francisco, Emma e Scott litigano a proposito dei segreti che si nascondono a vicenda quando il secondo tenta di rivelarle i propri. Lasciata la camera da letto, la mattina seguente Scott viene informato da alcuni studenti che Emma non si trova pi\u00f9 nell'edificio ed un biglietto lasciato sul comodino lo informa che \u00e8 andata a New York con l'intenzione di uccidere una persona. Disperato, ordina alle Naiadi di rintracciarla prima di aprire la porta principale delle \"Greymalkin Industries\" e ritrovarsela davanti con la valigia in mano ed il desiderio di confessargli i suoi segreti. Raggiunta la sala di Cerebra, Emma entra nella mente di Scott e mentre lui le rivela la parte giocata nella costituzione della nuova X-Force e gli obiettivi uccisi da essa per suo ordine, lei gli mostra la sua adesione alla Cabala di Osborn, le varie relazioni con personaggi influenti come Namor e Tony Stark che a causa sua non lo rispettano, i traviamenti fatti ai suoi Satiri anni addietro nonch\u00e9 la parte avuta nella morte della sorella Adrienne. Ritornati alla realt\u00e0 i due si perdonano a vicenda dichiarandosi nuovamente il proprio amore e ripromettendosi di non tenere pi\u00f9 segreti.\nLa Lista - X-Men.\nInfuriato per il tradimento di Namor, Osborn decide di vendicarsi utilizzando la sua ex-moglie Marrina ora tramutata in una creatura degli abissi molto simile ad un leviatano. Distrutte decine di colonie atlantidee sparse per gli oceani, la minaccia viene riportata agli X-Men dallo stesso Namor che solo dopo l'insistenza di Emma Frost accetta l'aiuto dei mutanti: teleportati tutti gli atlantidei nell'emisfero australe, si offre come esca per attirare Marrina (identificata grazie all'aiuto delle Naiadi di Stepford) e fare in modo che Uomo Ghiaccio la intrappoli congelandola cosicch\u00e9 Surge e Nightcrawler possano metterla fuori combattimento con alcune scariche elettriche ed una bomba. Indebolitala, Namor si fa carico del corpo e dopo averlo portato alla Fossa delle Marianne per ucciderla, ne scaglia il teschio contro l'ufficio di Osborn a New York City. Minacciatolo di morte se avesse riprovato a toccare qualcuno a lui caro, ritorna ad Utopia nuova casa per i mutanti e gli atlantidei.\nLa Lista - Wolverine.\nInteressato all'acquisizione delle tecnologie sviluppate nel Mondo, Osborn invia sul campo una squadra di sperimentali Deathlok per prenderne il controllo. Informato di ci\u00f2 da alcune fonti Noh-Varr chiede l'aiuto di Wolverine per impedire che il suo ex-boss riesca nel suo piano ed insieme si dirigono al Mondo dove vengono subito attaccati da un esercito di fedeli creati da \"Arma XVI\", la religione vivente. Soccorso da Fantomex, Noh-Varr si lascia da lui guidare al centro operativo dell'esercito mentre Wolverine viene condizionato in modo da ingrossare le file di Arma XVI. Giunti al cervello del Mondo, ora senziente, mentre Fantomex si occupa di tenere a bada l'esercito di fedeli Noh-Varr disabilita Arma XVI baciandolo e mostrandogli un po' di affetto e compassione. Ritornato alla normalit\u00e0, Wolverine affianca gli altri due nello scontro con i Deathlok di Osborn, sconfiggendoli e facendo fallire i suoi piani di conquista."}
{"id": "2937179", "revid": "2091899", "url": "https://it.wikipedia.org/wiki?curid=2937179", "title": "L'erede (Zimmer Bradley)", "text": "L'erede (\"The Inheritor\", 1984) \u00e8 un romanzo dell'autrice statunitense Marion Zimmer Bradley, pubblicato in Italia da Longanesi nel 2004. \nAppartiene al \"Ciclo delle avventure nel paranormale\", e fa parte della prima serie in tre volumi \"Dark Satanic, la maledizione\" e \"Witch Hill, la confessione della strega\".\nLa trilogia \u00e8 poi proseguita negli anni novanta con un nuovo ciclo di quattro volumi, che riprendono una vecchia passione dell'autrice: i romanzi con forti accenti di occultismo ed elementi inerenti ai generi gotico e paranormale. \nTrama.\nSan Francisco. Fine degli anni settanta. Leslie Barnes ha finalmente trovato la casa dei suoi sogni, ampia, spaziosa, un po' fuori dal centro della citt\u00e0 ma con una bella vista sul Golden Gate: tutto sembra perfetto. Non fosse per quegli strani sogni, sensazioni, visioni che l'hanno spinta a rifugiarsi proprio qui. \nLa scelta di cambiare vita sembra la pi\u00f9 azzeccata, ma quando scopre che anche questo non \u00e8 servito a niente inizia a tormentarsi sui motivi di queste strane sensazioni che percepisce. La casa sembra addirittura amplificarle. Scopre cos\u00ec che Alison Margrave, la precedente proprietaria, era dedita alla parapsicologia e al servizio della Verit\u00e0 e della Luce, anche lei appartenente ai Guerrieri della Luce, e che poco prima di morire si era messa in testa l'idea di trovare un erede alla sua causa, dopo che il suo precedente prescelto l'aveva tradita."}
{"id": "2937183", "revid": "597402", "url": "https://it.wikipedia.org/wiki?curid=2937183", "title": "Classe La Masa", "text": "La classe La Masa \u00e8 stata una classe di cacciatorpediniere della Regia Marina.\nServizio.\nLe otto unit\u00e0 della classe furono ultimate fra il 1917 ed il 1919 a Genova nei Cantieri Odero di Sestri Ponente e parte di esse prese parte agli eventi bellici della prima guerra mondiale in Adriatico. \nDeclassate a torpediniere nel 1929 e rimodernate nel 1940, le unit\u00e0 presero poi parte alla seconda guerra mondiale svolgendo compiti di scorta per lo pi\u00f9 sulle rotte per l'Albania e la Grecia.\nLe due unit\u00e0 sopravvissute al conflitto Fabrizi e Carini vennero riclassificate dragamine meccanici costieri insieme a tre unit\u00e0 della classe Pilo restando in servizio sino alla seconda met\u00e0 degli anni cinquanta.\nCaratteristiche.\nDerivate dalla classe Rosolino Pilo, erano in grado anche di svolgere compiti di posa di mine, lancio di bombe torpedini da getto e dragaggio in corsa. \nDopo il rimodernamento del 1940 l'armamento divenne di un pezzo da 102\u00a0mm, 8 da 20\u00a0mm, 3 tubi lanciasiluri da 533\u00a0mm e 2 da 450\u00a0mm, mentre per le due unit\u00e0 sopravvissute al secondo conflitto mondiale venne riconfigutato in un cannone da 102/35\u00a0mm e 2 mitragliere da 20\u00a0mm binate antiaeree ed il resto dell'armamento sbarcato e sostituito con attrezzature per il dragaggio meccanico. \nUnit\u00e0.\nGiuseppe La Masa.\nImpostato nel 1916, entr\u00f2 in servizio nel 1917. Durante la seconda guerra mondiale effettu\u00f2 servizi di scorta in Mar Tirreno sino all'11 settembre 1943, quando, bloccato a Napoli per lavori, si autoaffond\u00f2 in seguito all'armistizio.\nAngelo Bassini.\nImpostato nel 1916, entr\u00f2 in servizio nel 1918. Durante il secondo conflitto mondiale fu impiegato nella scorta ai convogli per l'Albania e la Grecia; il 28 maggio 1943, durante un pesante bombardamento aereo statunitense su Livorno, fu colpito da una bomba, si capovolse e affond\u00f2.\nAgostino Bertani.\nImpostato nel 1917, entr\u00f2 in servizio nel 1919. Ader\u00ec alla causa fiumana e, dopo il ritorno alla Regia Marina, mut\u00f2 nome in \"Enrico Cosenz\". Nel 1926 entr\u00f2 in collisione con la torpediniera \"Fratelli Cairoli\". Nel corso della seconda guerra mondiale, scort\u00f2 il naviglio mercantile per il Nord Africa e poi in Tirreno; il 25 settembre 1943, presso l'isola di Lagosta, entr\u00f2 in collisione con il piroscafo Ulisse, e due giorni pi\u00f9 tardi fu seriamente danneggiata da un attacco aereo tedesco. Fu autoaffondata dall'equipaggio.\nBenedetto Cairoli.\nImpostato nel 1916, entr\u00f2 in servizio nel 1918. Nella notte fra il 9 ed il 10 aprile dello stesso anno fu accidentalmente speronata a centro nave dalla gemella \"Giacinto Carini\"; affond\u00f2 alcune ore dopo, al largo di Santa Maria di Leuca.\nGiacinto Carini.\nImpostato nel 1916, entr\u00f2 in servizio nel 1917. Nella notte fra il 9 ed il 10 aprile 1918, al largo di Santa Maria di Leuca, speron\u00f2 e affond\u00f2 per errore la gemella \"Benedetto Cairoli\", riportando gravi danni. Negli anni Venti e Trenta prest\u00f2 servizio in Mediterraneo e Mar Rosso. Nel corso del secondo conflitto mondiale nell'aprile 1941 venne installato a bordo dell'unit\u00e0 la versione definitiva del radar EC3ter \u201cGufo\u201d, realizzato all'inizio dello stesso anno, che nelle prove effettuate rivel\u00f2 un bersaglio a 12 Km ed un aereo a 8 Km di distanza. La nave sopravvissuta anche alla seconda guerra mondiale, fu riclassificata dragamine nel 1953 e radiata nel 1958. Per un certo periodo, prima della demolizione (avvenuta nel 1963), fu usata come pontone con la sigla \"GM. 157\".\nNicola Fabrizi.\nImpostata nel 1916, entr\u00f2 in servizio nel 1918. Durante la seconda guerra mondiale, nella notte fra l'11 ed il 12 novembre 1940, si rese protagonista di uno scontro navale nel canale d'Otranto. Stava infatti scortando, sotto il comando del T.V. Giovanni Barbini e, assieme all'incrociatore ausiliario \"RAMB III\", un convoglio di quattro mercantili diretti da Valona in Italia, che fu attaccato da una formazione di incrociatori britannici. L'unit\u00e0 contrattacc\u00f2 prima tentando di lanciare i siluri (cosa che non avvenne perch\u00e9 i relativi impianti erano stati messi fuori uso), poi aprendo il fuoco con il pezzo da 102. Si diresse poi, in fiamme e con seri danni, 11 morti e 17 feriti, verso i campi minati italiani per attirarvi le unit\u00e0 nemiche, ma senza riuscirci. Il convoglio fu distrutto; il t.v. Giovanni Barbini fu decorato con la Medaglia d'Oro al Valor Militare.\nRiparata, l'unit\u00e0 sopravvisse alla guerra e prosegu\u00ec il servizio sino al 1957, anno della radiazione.\nGiuseppe La Farina.\nImpostato nel 1917, entr\u00f2 in servizio nel 1919. Durante la seconda guerra mondiale svolse compiti di difesa al traffico lungo le coste libiche; durante una di queste missioni, il 4 maggio 1941, mentre scortava la nave cisterna \"Luisiana\", affond\u00f2 presso le secche di Kerkennah, si ritenne per urto contro mine.\nGiacomo Medici.\nImpostata nel 1916, entr\u00f2 in servizio nel 1918. Durante il secondo conflitto mondiale svolse compiti di scorta in Grecia e Nord Africa. Il 16 aprile 1943, mentre era ormeggiata nel porto di Catania, fu colpita da bombe d'aereo e affond\u00f2 rovesciandosi."}
{"id": "2937184", "revid": "438678", "url": "https://it.wikipedia.org/wiki?curid=2937184", "title": "Allegro ma non troppo (album)", "text": "Allegro ma non troppo \u00e8 l'ottavo album della Bandabard\u00f2 pubblicato il 29 aprile 2010; \u00e8 uscito allegato anche nella rivista XL del mese di maggio."}
{"id": "2937185", "revid": "105470323", "url": "https://it.wikipedia.org/wiki?curid=2937185", "title": "Disinflazione", "text": "In economia la disinflazione \u00e8 una riduzione dell'inflazione a seguito di un decremento del tasso di inflazione. Di conseguenza la crescita dei prezzi rallenta: per esempio, se il tasso di inflazione passa dal 6% al 2% la disinflazione \u00e8 pari al 4% e i prezzi dei beni crescono di meno. La disinflazione non va confusa con la deflazione, che indica invece una variazione dei prezzi negativa.\nCause ed effetti.\nLe cause della deflazione vanno imputate ad una diminuzione dell'offerta di moneta o ad una contrazione del ciclo economico e conseguente recessione.\nLa disinflazione pu\u00f2 per\u00f2 avere degli effetti negativi sul rifinanziamento del debito pubblico sovrano in quanto i capitali privati necessitano di remunerazioni elevate con i tassi di interesse e questi tendono ad allinearsi al tasso di inflazione.\nDunque paradossalmente l'inflazione bassa potrebbe portare anche al default dello stato se non c'\u00e8 l'intervento della relativa banca centrale che immette liquidit\u00e0 per acquistare titoli, come avvenuto in moltissimi stati grazie agli allentamenti monetari denominati \"quantitative easing\" dopo la crisi economica del 2007."}
{"id": "2937187", "revid": "729019", "url": "https://it.wikipedia.org/wiki?curid=2937187", "title": "Strada europea E16", "text": "La E16 \u00e8 una strada europea che collega Derry in Irlanda del Nord a G\u00e4vle in Svezia, passando la Scozia e Norvegia."}
{"id": "2937188", "revid": "1251388", "url": "https://it.wikipedia.org/wiki?curid=2937188", "title": "I. Liga 1933-1934", "text": "L'edizione 1933-34 della I. Liga vide la vittoria finale del SK Admira Wien.\nCapocannoniere del torneo fu Josef Bican del SK Rapid Wien con 29 reti."}
{"id": "2937190", "revid": "399", "url": "https://it.wikipedia.org/wiki?curid=2937190", "title": "Campionato sudafricano di Formula 1 1963", "text": "La stagione 1963 del Campionato sudafricano di Formula 1, fu la quarta della serie. Part\u00ec il 30 marzo e termin\u00f2 il 10 ottobre, dopo 9 gare. Il campionato venne vinto da Neville Lederle che utilizz\u00f2 una Lotus-Coventry Climax."}
{"id": "2937192", "revid": "767487", "url": "https://it.wikipedia.org/wiki?curid=2937192", "title": "Japan Japan", "text": "Japan Japan (ebreo: \u05d9\u05e4\u05d0\u05df \u05d9\u05e4\u05d0\u05df, giapponese:\u65e5\u672c\u65e5\u672c) \u00e8 un film del 2007 con la regia di Lior Shamriz.\nTrama.\nA diciannove anni, dopo aver lasciato l'esercito, Imri si trasferisce da una piccola cittadina israeliana alla centrale Tel Aviv. Qui trova un appartamento in affitto che divide con un compagno di stanza piuttosto eccentrico, e trova lavoro come commesso in un negozio. Il che gli permette di mantenersi e, allo stesso tempo, di risparmiare in modo da poter coronare il suo sogno: andare a vivere in Giappone. \"Japan Japan\" \u00e8 il resoconto, per impressioni e immagini in dissolvenza, della vita di Imri a Tel Aviv: del suo studiare il giapponese preparandosi al grande viaggio e degli uomini che incontra e con i quali va a letto, degli amici che lo circondano e di quelli che partono per luoghi irraggiungibili, lasciandolo solo in una citt\u00e0 che lo sommerge e, allo stesso tempo, lo impaurisce; c'\u00e8 una guerra a pochi chilometri da casa, anche se, in questa esistenza ovattata, sembra addirittura pi\u00f9 irreale e lontana del tanto desiderato Giappone.\nProduzione.\nIl film \u00e8 costato circa 200 USD, gli attori sono volontari e non c'\u00e8 una troupe. \u00c8 stato girato a New York e a Tel Aviv.\nDistribuzione.\nIl film \u00e8 stato presentato in alcuni prestigiosi festival in giro per il mondo come il Festival del film Locarno, il New York Museum of Modern Art, il Buenos Aires Independent Film Festival e molti altri. A causa delle numerose violazioni del copyright il film non \u00e8 stato ancora commercializzato. Rimane distribuito attraverso la rete della distribuzione illegale.\nRecensioni.\nIl film ha ricevuto recensioni discordanti che vanno dal \"tagliente, brillante\" a \"l'orrore quando una videocamera cade nelle mani sbagliate\". Il film \u00e8 stato nominato dal MoMA uno dei 10 migliori film del 2008."}
{"id": "2937193", "revid": "33153", "url": "https://it.wikipedia.org/wiki?curid=2937193", "title": "K-535 Yuri Dolgoruky", "text": ""}
{"id": "2937199", "revid": "125617846", "url": "https://it.wikipedia.org/wiki?curid=2937199", "title": "Turn- und Sportverein Bayer 04 Leverkusen 1987-1988", "text": "Questa voce raccoglie le informazioni riguardanti il Bayer Leverkusen nelle competizioni ufficiali della stagione 1987-1988.\nStagione.\nClassificatosi ottavo in Bundesliga ed eliminato al primo turno di Coppa di Germania, al termine della stagione 1987-1988 il Bayer Leverkusen riusc\u00ec a portare il primo trofeo internazionale della propria bacheca. Sconfisse infatti l' nella finale di Coppa UEFA dopo aver rimontato il 3-0 subito nella gara di andata a Barcellona e aver prevalso ai calci di rigore. Al termine della stagione, Wolfgang Rolff venne inserito nella rosa dei convocati della nazionale tedesca che partecip\u00f2 ai Campionati Europei del 1988, disputati in Germania Ovest.\nMaglie e sponsor.\nLo sponsor che compare sulle maglie della societ\u00e0 \u00e8 il simbolo della societ\u00e0 farmaceutica tedesca Bayer proprietaria del team. Lo sponsor tecnico \u00e8 il marchio tedesco Adidas."}
{"id": "2937208", "revid": "339392", "url": "https://it.wikipedia.org/wiki?curid=2937208", "title": "Vladimir Monomakh (sottomarino)", "text": ""}
{"id": "2937213", "revid": "292162", "url": "https://it.wikipedia.org/wiki?curid=2937213", "title": "Militello Rosmarino", "text": "Militello Rosmarino (\"Milite\u1e0d\u1e0du\" in ) \u00e8 un comune italiano di abitanti della citt\u00e0 metropolitana di Messina in Sicilia.\nAnticamente chiamato Militello Valdemone, \u00e8 un comune del parco dei Nebrodi.\nSociet\u00e0.\nEvoluzione demografica.\nGli stranieri residenti a Militello Rosmarino al 1\u00ba gennaio 2011 sono 29 e rappresentano il 2,2% della popolazione residente.\nLa comunit\u00e0 straniera pi\u00f9 numerosa \u00e8 quella proveniente dalla Romania con 24 residenti.\nAmministrazione.\nDi seguito \u00e8 presentata una tabella relativa alle ultime amministrazioni che si sono succedute in questo Comune.\nAltre informazioni amministrative.\nIl comune di Militello Rosmarino fa parte delle seguenti organizzazioni sovracomunali: regione agraria n.4 (Montagna litoranea dei Nebrodi)."}
{"id": "2937219", "revid": "1043175", "url": "https://it.wikipedia.org/wiki?curid=2937219", "title": "Giravanz Kitakyushu", "text": "Il Giravanz Kitakyushu \u00e8 una societ\u00e0 calcistica di Kitaky\u016bsh\u016b, Giappone. Dal 2020 milita nella J2 League, la seconda divisione del campionato nazionale.\nStoria.\nIl club venne fondato nel 1947 come squadra dell'industria Mitsubishi Chemical's Kurosaki. Ha trascorso gran parte della sua storia nelle leghe minori nipponiche, poich\u00e9 la citt\u00e0 di Kitakyushu era gi\u00e0 rappresentata nella Japan Soccer League dallo Yawata Steel F.C. Lo Yawata era stato uno dei membri fondatori della JSL nel 1965, e nel 1970 era stato ribattezzato con il nome di New Nippon Steel F.C. a seguito della fusione con il club del Fuji Steel. A partire dal 1982, il New Nippon Steel ha iniziato un lento declino che lo ha portato oggi a militare nelle leghe inferiori del calcio giapponese.\nNel 2001, il Mitsubishi Chemical Kurosaki F.C. cambi\u00f2 il proprio nome in New Wave Kitakyushu F.C. Nel 2007 il New Wave ottenne il secondo posto nella All Japan Regional Football Promotion League Series, conquistando cos\u00ec la promozione nella JFL per la stagione 2008.\nIl 1\u00ba aprile 2009 il club rese noto di voler cambiare nuovamente nome perch\u00e9 \"New Wave\" era gi\u00e0 un marchio registrato. Cos\u00ec, il 2 ottobre 2009 il club ha annunciato che il nuovo nome della squadra sarebbe stato Giravanz Kitakyushu; il termine \"Giravanz\" deriva dalla fusione di due parole italiane: \"girasole\" e \"avanzare\".\nIl 23 novembre 2009, dopo la vittoria per 2-1 sul campo dell'Arte Takasaki, il Kitakyushu si \u00e8 assicurato uno dei primi quattro posti nella JFL del 2009: questo risultato ha aperto per il Giravanz le porte della J. League Division 2 nella stagione 2010."}
{"id": "2937228", "revid": "1666943", "url": "https://it.wikipedia.org/wiki?curid=2937228", "title": "Parlamento del Friuli", "text": "Il Parlamento del Friuli (in friulano: \"Parlament de Patrie dal Fri\u00fbl\") \u00e8 stato un organo consultivo, legislativo, giudiziario e di governo del Principato patriarcale di Aquileia e, successivamente, dei territori friulani all'interno della Repubblica di Venezia. Ha operato tra il 1231 ed il 1805.\nStoria.\nEra un istituto di tipo romano-germanico, le sue origini risalgono agli incontri fra i nobili ed il patriarca che si cominciarono a tenere gi\u00e0 dal XII secolo. La data di inizio ufficiale dell'attivit\u00e0 del Parlamento si fa risalire al 1231, data della prima delibera; inizialmente tale istituzione era unicamente consultiva e rappresentata unicamente dalla nobilt\u00e0 e dal clero e in seguito dai rappresentanti dei comuni (\"comunit\u00e0\"). Le originarie competenze del Parlamento sono riassunte in una pergamena del 10 maggio 1282: \"Bertoldo patriarca di Aquileia, quando faceva statuti riguardanti le condizioni del paese, richiedeva il consenso ed il consiglio dei prelati e dei nobili e \"degli altri\" del territorio friulano\". Soltanto con il patriarca Raimondo, comunque, il Parlamento funziona con maggiore regolarit\u00e0, frequenza e pi\u00f9 ampie prerogative. Nel XIV secolo divenne un'assemblea legislativa a tutti gli effetti e pure tribunale supremo e, \"fino all'arrivo di Venezia, fu l'assemblea feudale di pi\u00f9 grande successo in Italia\" (in Europa, il coevo parlamento inglese aveva competenza solo in materia fiscale). Il Parlamento continu\u00f2 a riunirsi (anche se privato di quasi tutti i suoi poteri) anche dopo l'invasione veneta, avvenuta nel 1420. Tra il 1516 e il 1586, per ricompensare i contadini che avevano sostenuto la Repubblica di Venezia contro la nobilt\u00e0 locale \"filotedesca\", specialmente dopo gli avvenimenti del gioved\u00ec 27 febbraio 1511, fu istituita la Contadinanza, organismo rappresentativo eletto dai contadini per difendere i propri interessi. La Contadinanza costituiva un quarto corpo mentre nel Parlamento erano rappresentati gli altri tre: nobili, clero, comunit\u00e0. Poteva proporre le leggi al Parlamento e porre il veto a quelle proposte dagli altri. L'assemblea friulana diventava cos\u00ec di fatto, non solo di diritto, l'organo rappresentativo dell'intera popolazione. Il Parlamento si riun\u00ec per l'ultima volta nel 1805: fu infatti ufficialmente sciolto da Napoleone Bonaparte. Questo ne fa uno dei parlamenti pi\u00f9 antichi e longevi di tutta Europa.\nIl Parlamento, nella fase patriarcale ed autonoma, era solito riunirsi a Udine e Cividale del Friuli oppure a Campoformido (luogo in cui veniva fatta la rassegna dell'esercito dello stato patriarcale), si tennero diverse riunioni anche ad Aquileia, San Daniele del Friuli, Gemona, Sacile ed altri svariati luoghi del Friuli. Dopo l'occupazione veneta le riunioni si tennero solo nel castello di Udine.\nI compiti del Parlamento erano vari: la difesa del Patriarcato (ogni rappresentante era tenuto a corrispondere un preciso numero di uomini ed armi in caso di necessit\u00e0), la tassazione, la politica estera, l'emanazione di leggi (raccolte dal patriarca Marquardo di Randeck nelle \"Constitutiones Patriae Foriiulii\"), l'amministrazione della giustizia e la pubblica amministrazione erano i pi\u00f9 importanti.\nL'organo esecutivo del parlamento era il Consiglio, in cui erano rappresentate tutte e tre le classi, \"senza far mai una politica di classe, ma sempre provvedendo ai maggiori interessi della Patria\" (Paschini). I suoi membri erano eletti dall\u2019assemblea, ma il patriarca si riservava il diritto di accettarli o meno. Il Consiglio trattava degli affari correnti, e coadiuvava il patriarca nell'adempimento dei suoi doveri di governante secolare del Friuli.\nEsercito patriarcale.\nIn caso di necessit\u00e0 un'apposita commissione stabiliva a quanto doveva ammontare la \"taglia\" (\"talea militiae\", il numero di elmi e balestre da rendere disponibili) per ogni membro del Parlamento; veniva inoltre stabilita l'imposizione dei pedoni: ogni territorio era diviso in 'decine', ovvero gruppi di dieci uomini atti alle armi, a seconda del bisogno ogni decina doveva fornire uno, due o pi\u00f9 uomini; da questa scelta la milizia fu chiamata cernida. Per quanto riguarda le citt\u00e0, esse dovevano fornire un pedone per ogni 'focolare', ovvero per ogni famiglia. L'esercito della Patria utilizzava per gli addestramenti e le parate il territorio sulla riva destra del torrente Corm\u00f4r (nell'attuale comune di Campoformido), fra la chiesetta di Santa Caterina di Alessandria e quella di San Canciano.\nElenco dei rappresentanti.\nI seggi del parlamento erano divisi in tre gruppi: prelati, nobili, borghesia comunale.\n\u00c8 necessario ricordare che non tutti i rappresentanti sono contemporanei: alcune famiglie si estinsero o persero il seggio ed altre lo ottennero solo in un secondo tempo."}
{"id": "2937231", "revid": "140509", "url": "https://it.wikipedia.org/wiki?curid=2937231", "title": "Brian Davison", "text": "La sua fama \u00e8 legata principalmente al gruppo di rock psichedelico e progressivo The Nice e al trio Refugee.\nBiografia.\nBrian Davison nacque a Leicester, dove la famiglia era temporaneamente rifugiata a causa dei bombardamenti su Londra del 1942, ma crebbe nella capitale. Fu lo zio George, jazzista, a regalargli la prima batteria ed egli si form\u00f2 ascoltando fra l'altro dischi di Max Roach. Come batterista, Brian mosse i primi passi in gruppi di \"skiffle\" dell'area londinese; dopo aver lasciato la scuola, incominci\u00f2 a lavorare come fattorino per l\"'Evening Standard\" e, nel tempo libero, a suonare in un gruppo chiamato The Rocker Shakes.\nNel 1962 si un\u00ec ai Mark Leeman Five con i quali incise il 45 giri \"Portland Town\" \"/\" \"Gotta Get Myself Together\" (1965) prodotto da Manfred Mann; la band si sciolse nel luglio del 1965 dopo la morte di Mark Leeman in un incidente d'auto. Tra il 1965 e i 1967 suon\u00f2 in vari gruppi tra cui The Attack di Richard Shirman nei quali conobbe Davy O'List, futuro chitarrista del gruppo The Nice.\nProprio in The Nice Davison entr\u00f2 nel 1967 in sostituzione di Ian Hague, grazie all'intercessione del giornalista Chris Welch, e vi rimase fino al loro scioglimento avvenuto nel marzo 1970, registrando materiale per cinque album, svolgendo un'attivit\u00e0 concertistica quasi incessante e partecipando a numerose sessioni radiofoniche.\nSubito dopo la fine dei Nice Davison assieme all'ex cantante degli Skip Bifferty, il polistrumentista e cantautore Graham Bell, fond\u00f2 il gruppo Brian Davison's Every Which Way con cui incise l'omonimo album, da lui stesso prodotto, che per\u00f2 non ottenne riscontri di vendite significativi: il gruppo stesso si sciolse ancor prima di riuscire a debuttare dal vivo, anche per divergenze artistiche tra Davison e Bell emerse gi\u00e0 durante le registrazioni. Questa rimase la prima e unica esperienza del batterista nei ruoli aggiunti di produttore e \"bandleader\", per i quali egli stesso riconobbe di non essere portato. Nel 1973 ritrov\u00f2 l'ex bassista e cantante dei Nice Lee Jackson nei Refugee, assieme al tastierista svizzero Patrick Moraz; il trio rimase attivo il tempo di realizzare un album e una tourn\u00e9e, dopodich\u00e9 nell'agosto 1974 Moraz lasci\u00f2 la band per entrare negli Yes.\nDopo una breve militanza nei Gong, interrottasi a seguito dell'abbandono del leader Daevid Allen, nel 1975 il batterista si ritir\u00f2 dalle scene e\u00a0\u2013 complice la contestuale fine del suo matrimonio\u00a0\u2013 per un lungo periodo scivol\u00f2 nell'alcolismo: nel 1988 ader\u00ec agli Alcolisti Anonimi e, sconfitta la propria dipendenza, offr\u00ec consulenza telefonica per conto dell'associazione come volontario, oltre a lavorare come insegnante di musica presso il Bideford College.\nNel 2002 e nel 2003 partecip\u00f2 con Keith Emerson e Lee Jackson alla reunion dal vivo di The Nice, documentata nel disco \"Vivacitas\". Mor\u00ec il 15 aprile 2008 nella sua casa a Horns Cross, nel Devon, per un tumore cerebrale."}
{"id": "2937232", "revid": "30445", "url": "https://it.wikipedia.org/wiki?curid=2937232", "title": "Insegna", "text": "Uninsegna \u00e8 l'emblema di un'autorit\u00e0, specialmente governativa, oppure un simbolo che indica una funzione, un grado, un rango o l'appartenenza ad un gruppo. \nAl singolare, il termine insegna indica abitualmente l'elemento principale del simbolo, di solito in metallo o in tessuto. Al plurale, la parola insegne indica l'insieme delle parti di una decorazione o i differenti elementi che indicano un grado, un rango o una dignit\u00e0; ad esempio, le insegne della Legion d'onore sono costituite da un \"distintivo\", un \"nastro\" e una \"placca\". \nUtilizzo.\nUn'insegna di funzione pu\u00f2 indicare una carica elettiva (per esempio deputato o senatore), una carica religiosa (per esempio canonico) o una carica di corte (per esempio ciambellano). Dopo che la funzione \u00e8 terminata, il titolare deve rendere l'insegna all'istituzione che gliel'aveva consegnata.\nTipologie.\nLe insegne possono essere: \nAlcuni tipici esempi di insegna sono:"}
{"id": "2937239", "revid": "1784205", "url": "https://it.wikipedia.org/wiki?curid=2937239", "title": "Campionato sudafricano di Formula 1 1962", "text": "La stagione 1962 del Campionato sudafricano di Formula 1, fu la terza della serie. Part\u00ec il 20 gennaio e termin\u00f2 il 2 dicembre, dopo 12 gare. Il campionato venne vinto da Ernie Pieterse che utilizz\u00f2 una Heron-Alfa Romeo e una Lotus-Coventry Climax. "}
{"id": "2937247", "revid": "767487", "url": "https://it.wikipedia.org/wiki?curid=2937247", "title": "Relazione tricotomica", "text": "Generalmente la tricotomia \u00e8 la divisione in tre parti distinte. In matematica la legge (o assioma) della tricotomia \u00e8 pi\u00f9 comunemente la propriet\u00e0 secondo la quale dati due numeri (reali) \"x\" e \"y\" si verifica una ed una sola delle seguenti condizioni:\nFino alla fine del XIX secolo la relazione tricotomica era considerata tacitamente vera senza essere stata provata. Solo in tempi moderni \u00e8 stata dimostrata matematicamente. Se applicata ai numeri cardinali la legge \u00e8 equivalente all'assioma della scelta.\nPi\u00f9 genericamente una relazione binaria R su X \u00e8 \"triconomica\" se per ogni \"x\" ed \"y\" in X \u00e8 valido solo un caso fra \"xRy\", \"yRx\" o \"x = y\"."}
{"id": "2937250", "revid": "767487", "url": "https://it.wikipedia.org/wiki?curid=2937250", "title": "In Vain", "text": "Gli In Vain sono una Avant-garde metal band norvegese formata da Johnar Haaland e Andread Frigstad nel 2003.\nBiografia.\nGli inizi.\nNell'estate del 2004 gli In Vain registrano il loro primo EP autoprodotto dal titolo \"Will the Sun Ever Rise\". Il disco, che richiama sonorit\u00e0 Melodic death metal ed \u00e8 composto di solo 3 brani, viene ben accolto dalla critica e dai fan aprendo le porte alla realizzazione del secondo EP autoprodotto dalla band norvegese \"Wounds\" realizzato nel dicembre del 2005.\nProprio i testi che caratterizzano i brani presenti in questo secondo EP, fanno nascere in parte della critica specializzata l'idea che il gruppo appartenga alla corrente Christian metal. In realt\u00e0 le successive dichiarazioni dei membri della band chiariscono come 3 componenti su 5 degli In Vain siano di fede cristiana ma come la band nel suo complesso non possa essere annoverata all'interno del movimento \"White metal\".\nLe sonorit\u00e0 di \"Wounds\", in ogni caso, risultano pi\u00f9 estreme e sperimentali rispetto alla produzione di debutto, grazie anche all'inserimento di elementi progressive ed all'utilizzo di strumenti quali il sassofono il violoncello e, pi\u00f9 in generale, le percussioni. Proprio questo disco definir\u00e0 in modo pi\u00f9 preciso la matrice avant-garde della band norvegese, matrice che si ripresenter\u00e0 in modo pi\u00f9 o meno marcato anche nei successivi lavori del gruppo.\nIl successo.\nGrazie alle buone recensioni ottenute dall'EP \"Wounds\" gli In Vain riescono ad ottenere il loro primo contratto discografico con l'etichetta Indie Recordings. L'ingaggio con la Indie porter\u00e0 dapprima alla realizzazione del primo vero e proprio album di debutto del gruppo norvegese The Latter Rain (2007) e poi al pi\u00f9 recente Mantra (2010).\nEntrambi i lavori sono stati registrati presso il DUB Studio e hanno visto la collaborazione di vari artisti e musicisti. In particolare \"The Latter Rain\" annovera una schiera di ben 20 \"guest musicians\" fra cui Jan K. Transeth (membro degli In the Woods) e Kjetil Nordhus (membro dei Tristania ed ex componente dei Green Carnation e dei Trail of Tears)."}
{"id": "2937251", "revid": "729019", "url": "https://it.wikipedia.org/wiki?curid=2937251", "title": "Santa Maria Patrona di Lucera", "text": "Santa Maria Patrona di Lucera \u00e8 il titolo principale con cui viene venerata la Vergine Maria nella citt\u00e0 di Lucera. L'icona trecentesca della Madonna, venerata nel suo santuario basilica cattedrale, fu donata da Carlo II d'Angi\u00f2. L'effigie \u00e8 considerata miracolosa per tradizione popolare. La statua lignea della Vergine Bruna \u00e8 seduta sul trono e cinge con il braccio sinistro il bambin Ges\u00f9.\nLe origini del culto.\nSecondo la tradizione, prima dell'anno 60 d.C. l'apostolo Pietro, di passaggio per Luceria, citt\u00e0 romana, fond\u00f2 una delle prime comunit\u00e0 cristiane italiane. Dopo aver convertito un gran numero di lucerini, battezzandoli nelle acque del torrente Vulgano, pose a capo della nascente diocesi di Luceria, il lucerino Basso, primo vescovo della citt\u00e0. Basso, uomo pieno di zelo, fu martire cristiano sotto l'imperatore Traiano (112 circa). Dopo anni di sede vacante, nel 251 papa Cornelio I mand\u00f2 a Lucera il vescovo Pardo. Uomo pio e devoto, consacr\u00f2 la citt\u00e0 al cristianesimo, riuscendo a edificare la prima cattedrale della citt\u00e0 nell'attuale piazza San Giacomo, dedicandola a \u201cSanta Maria\u201d, al cui interno fece seppellire il corpo di Basso. Fu cos\u00ec che a Luceria si registr\u00f2 l'inizio della devozione alla Madre di Ges\u00f9; difatti Pardo fece edificare anche una piccola cappella in onore di Santa Maria della Spiga, sui resti di un tempio romano, nella zona nord della citt\u00e0. Dopo 13 anni di episcopato, Pardo si spense 17 ottobre 264 e venne sepolto nella cattedrale, accanto a Basso.\nA seguito della presa bizantina del 663, la vecchia chiesa fu saccheggiata e il vescovo si trasfer\u00ec a Lesina. I corpi dei santi vescovi furono trafugati: San Basso giunse a Termoli mentre San Pardo fu traslato a Larino.\nNel 743, le rovine della citt\u00e0 videro arrivare il vescovo Marco II. Il patriarca partecip\u00f2 al Concilio di Roma del 22 marzo 744, chiedendo a papa Zaccaria aiuti e preghiere per il popolo lucerino. Al suo ritorno a Luceria, port\u00f2 con s\u00e9 i monaci benedettini e una statua della Vergine Maria. La cattedrale, semidistrutta, fu restaurata e in un altare fu collocata la statua della Vergine, che da quel giorno venne invocata come protettrice della citt\u00e0.\nNel IX secolo la cattedrale di Santa Maria possedeva anche un bosco detto di \"Santa Maria di Lucera\".\nNel 1182 la Santa Sede autorizz\u00f2 la costruzione a Lucera della seconda cappella e di un monastero dedicati a Santa Maria, sempre nel rione San Giacomo, e affidata sempre ai padri Benedettini.\nLa venerazione dell'icona bizantina continu\u00f2 fino all'avvento di Federico II e dei suoi seguaci, i saraceni. Nel 1223, difatti, l'imperatore deport\u00f2 a Lucera numerosi musulmani, lasciandoli liberi di professare la propria religione. Il colpo fu duro per la cristianit\u00e0 locale, che vide improvvisamente scomparire tutto quello che aveva costruito nei secoli. Anche le chiese furono abbandonate e furono costruite moschee. La citt\u00e0 fu detta L\u016b\u01e7\u0101rah, \"Luceria Saracenorum\". Secondo vari autori sei-settecenteschi, che si rifanno alla storiografia di parte guelfa del tempo, i dodici cristiani rimasti in citt\u00e0 assieme al vescovo, subivano le molestie dei saraceni e temevano per la venerata statua della Vergine Maria. Fu cos\u00ec che, per paura di eventuali saccheggi, nascosero l'icona della protettrice in un posto sicuro, detto \u201cTribuna\u201d, che si pensa fosse in un pozzo o in un sotterraneo fuori le mura della citt\u00e0.\nLa Vergine angioina.\nI pochi cristiani rimasti riuscirono a tramandare la devozione alla Vergine, fino all'arrivo dei d'Angi\u00f2. Nell'agosto del 1300, in occasione del primo Giubileo della Chiesa Cattolica, indetto da Bonifacio VIII, il pio Carlo II d'Angi\u00f2 decide di eliminare l'ultima roccaforte islamica nel suo Regno e organizz\u00f2 la \"Crociata Angioina\". L'impresa, pianificata in gran segreto, \u00e8 affidata ad un suo fedelissimo, il \"miles\" Giovanni Pipino da Barletta, Maestro Razionale della Magna Curia. Secondo gli storiografi locali d'et\u00e0 barocca, nel giorno 15 agosto, solennit\u00e0 dell'Assunta, Pipino avrebbe dato ordine ai suoi soldati di comunicarsi per prepararsi degnamente allo scontro, facendo atto di giuramento alla Beata Vergine che, se gli avesse concesso la vittoria, avrebbe dedicato al suo nome la citt\u00e0. Dopo un primo scontro vittorioso con i saraceni in armi, i soldati datisi al saccheggio, e frugando per ogni dove, trovano in una lammia sotterranea l'antica statua della Vergine, portandola in processione come segno di buon auspicio. Dopo un lungo assedio, \"L\u016b\u01e7\u0101rah\" venne definitivamente conquistata con la forza e le ultime resistenze vinte il 24 agosto (festa di San Bartolomeo). La tradizione locale vuole che la Vergine Maria sia scesa in campo a favore dei d'Angi\u00f2, osteggiando le truppe saracene con immensi sciami di moscerini. Le mura e le moschee furono abbattute e i saraceni lucerini in parte massacrati e in gran parte espulsi, per essere poi catturati e venduti come schiavi, o costretti a convertirsi al Cristianesimo.\nLucera, di l\u00ec a poco, fu ripopolata di abitanti cristiani provenienti dalle varie province peninsulare del Regno di Sicilia, specie dalla Calabria, e anche da fuori, e rinominata \"Civitas Sanctae Mariae\" (Citt\u00e0 di Santa Maria). Venne fondata la Cattedrale dell'Assunta, la cui costruzione \u00e8 attribuita a Pierre d'Angicurt. Anche lo stemma della citt\u00e0 viene fatto risalire a questo periodo: un leone passante, che rappresenterebbe re Carlo II, tenente con le branche anteriori un vessillo con l'effigie della Vergine Patrona.\nNel 1304, Carlo II d'Angi\u00f2 giunse a Lucera e, come vuole la tradizione, don\u00f2 simbolicamente le chiavi della citt\u00e0 alla statua della Vergine, alla quale sua moglie Maria d'Ungheria offr\u00ec una collana d'oro. La statua, in base alle recenti indagini storico-artistiche, \u00e8 di fattura angioina, ascrivibile ai primi del '300 (probabilmente 1301), e quindi non pu\u00f2 essere considerata la stessa statua, che secondo alcuni cronisti, fu nascosta nel periodo islamico. In onore dell'Assunta, invocata col titolo di \"Santa Maria Patrona di Lucera\", Carlo II istitu\u00ec la festa da celebrarsi ogni anno con la massima partecipazione del popolo. A tal proposito, alcuni storici locali sostengono che la statua fosse inizialmente invocata come \"Santa Maria della Vittoria\", in ricordo della vittoria degli Angioini sui Saraceni, ma mancano fonti d'epoca ad avvalorare tale tesi; con tale titolo, a Lucera, \u00e8 invece invocata l'icona trecentesca venerata nella chiesa di San Giacomo Apostolo.\nPer riportare la cristianit\u00e0 nella citt\u00e0, Roberto d'Angi\u00f2 fece giungere da Avignone (al tempo sede papale) a \"Santa Maria\" il vescovo croato domenicano Agostino Kazotic che in un solo anno riusc\u00ec a convertire il popolo lucerino. Mor\u00ec il 3 agosto 1323, forse dopo essere stato vittima di un agguato. Con bolla pontificia del 4 aprile 1702, confermando un precedente Breve Apostolico di papa Giovanni XXII del 1326, papa Clemente XI lo proclam\u00f2 Beato.\nSuccessivamente, arrivarono a \"Santa Maria\", altre tre icone della Vergine Maria, simili a quella della Patrona, che oggi sono collocate nelle pi\u00f9 importanti parrocchie della citt\u00e0:\nA queste si aggiunge una quarta icona della Vergine, di pi\u00f9 recente ritrovamento, conservata nel Museo di Archeologia Urbana di Lucera.\nLa protezione della Vergine.\nIl 4 dicembre 1456 un terrificante movimento tellurico sconvolse la Capitanata. La citt\u00e0 di \"Nocera\" (Lucera) sub\u00ec gravi perdite e danni (fra cui probabilmente la parte superiore del campanile del Duomo), ma resto in piedi, a differenza dei centri limitrofi andati completamente distrutti. La popolazione attribu\u00ec lo scampato pericolo alla protezione di Santa Maria Patrona.\nA seguito del forte terremoto del luglio 1627 con epicentro San Severo, a differenza delle citt\u00e0 vicine andate completamente distrutte, Lucera ebbe solo alcuni danni alle abitazioni. I lucerini sentirono la protezione di Santa Maria Patrona e il Decurionato volle donare 500 ducati al Capitolo della Cattedrale, affinch\u00e9 la cappella dedicata alla Vergine fosse arricchita.\nNel 1642 il vicer\u00e9 spagnolo Ramiro Guzman assegn\u00f2 la citt\u00e0 Lucera in feudo al conte Mattia Galasso, su ordine del re Filippo IV. La citt\u00e0 sub\u00ec quindi l'abolizione di tutti i privilegi conferitigli da Carlo II d'Angi\u00f2. I lucerini si rivolsero nuovamente a Santa Maria per chiedere la liberazione della citt\u00e0, che finalmente il 20 dicembre 1691 fu dichiarata \u201ccitt\u00e0 libera, in virt\u00f9 del potente patrocinio di Santa Maria.\u201d Sul finire del 1600 fu realizzato un nuovo altare in marmo alla Vergine Patrona ad opera di Giovanni Reguzzino.\nIl devastante terremoto del 1731 con epicentro Foggia, distrusse tutti i paesi della provincia di Lucera, che invece rimase inspiegabilmente in piedi. Anche in questo caso i lucerini vollero ringraziare la Madre Celeste istituendo il \u201c\"terraggio di Santa Maria\"\u201d. Fu infatti acquistato un terreno nell'agro di Mezzana Grande, con la cui rendita si sostenevano le spese per le festivit\u00e0 d'agosto; per amministrare tale fondo fu istituito il comitato delle feste patronali.\nIl lucerino san Francesco Antonio Fasani (1681 \u2013 1742) era fermamente devoto alla Vergine Patrona di Lucera, anche se nel suo cuore preferiva invocarla quale Vergine Immacolata, facendo infatti realizzare da Giacomo Colombo una statua dell'Immacolata Concezione per la chiesa di San Francesco. Lo stesso si pu\u00f2 dire del Servo di Dio Don Alessandro di Troja (1801-1834), che alla sua morte fu sepolto proprio ai piedi dell'altare della Vergine in Cattedrale, che in quell'anno venne dichiarata Basilica Minore.\nNel 1799 Lucera attravers\u00f2 il turbine degli eventi scaturiti dalla proclamazione della Repubblica Partenopea. La citt\u00e0 fu raggiunta dal generale francese Guillaume Philibert Duhesme, che cerc\u00f2 di trattare pacificamente con il popolo lucerino, affinch\u00e9 accettasse l'ingresso delle sue truppe. L'ufficiale di marina, Eug\u00e9ne Petit per\u00f2 venne ucciso e questo fece scaturire la rabbia dell'esercito, che decise di assaltare Lucera. Fu solo grazie all'intrepido coraggio della duchessa Maddalena Candida Mazzaccara che Lucera si salv\u00f2 dal saccheggio. La duchessa infatti, usc\u00ec dalle mura della citt\u00e0 in nome di Santa Maria Patrona, e consegn\u00f2 le chiavi della citt\u00e0 al generale, che concesse tre giorni di tregua, a patto che fossero uccisi gli attentatori. Allo scadere dei tre giorni, le porta della citt\u00e0 vennero aperte e la duchessa accolse i francesi, seguita dal simulacro della Vergine, che venne esposto fuori porta Troia. Dehesme, nel vedere l'icona mariana, rimase scioccato, riconoscendola come \"la Donna dal viso bruno e dagli occhi d'incisiva potenza, che quella notte gli era apparsa in sogno a dirgli che lasciasse salvo il suo popolo\".\nPer questo, nonostante l'esercito fosse pronto ad intervenire militarmente, Duhesme decide di rinunciare ai bellicosi propositi, entrando in citt\u00e0 acclamato dalla folla. A ricordo di tale evento prodigioso fu opposta sulla facciata di Porta Troia una lapide. Nello stesso anno l'altare in marmo di Santa Maria Patrona fu trasferito all'altra estremit\u00e0 della navata e da allora ospit\u00f2 la statua seicentesca del compatrono San Rocco da Montpellier, invocato tra il 1655 e il 1656 durante l'epidemia di peste che si abbatt\u00e9 sulla citt\u00e0: la poca mortalit\u00e0 venne vista come un fatto miracoloso. Al posto del vecchio altare fu sistemato un nuovo ed imponente altare in marmo ad opera di Domenico e Marino Palmieri, con angeli di Giuseppe Pagano.\nA seguito dell'ennesimo terremoto del 1805, il 15 agosto 1806 l'icona trecentesca della Vergine venne incoronata con triplice corona d'oro dal Capitolo della basilica di San Pietro in Vaticano ed inserita fra le immagini pi\u00f9 venerate e miracolose della Vergine. In tale occasione venne realizzato il primo dipinto della Vergine in cielo fra San Rocco ed il Beato Agostino Casotti (nelle versioni successive furono aggiunti anche i santi Pietro e Basso); ai piedi il re Carlo II d'Angi\u00f2, in ginocchio, consegna alla Vergine le chiavi della citt\u00e0.\nDall'ottobre 1836 la citt\u00e0 di Lucera fu raggiunta da una nuova calamit\u00e0, il colera indiano. Numerose furono le vittime dell'epidemia, che raggiunse il suo culmine nell'estate del 1837; il popolo chiedeva a Santa Maria Patrona di aiutare anche questa volta la sua citt\u00e0 e l'aiut\u00f2 della Vergine non manc\u00f2. Difatti il 12 e il 13 luglio di quello stesso anno, l'icona trecentesca della Vergine, collocata in una delle cappelle laterali alla cattedrale, \"mosse gli occhi e cambi\u00f2 il colore della pelle\". A seguito di tale evento miracolo fu aperto un Processo Canonico nel 1838, di cui si occup\u00f2 anche papa Gregorio XV e la Sacra Congregazione dei Riti, che non pot\u00e9 che constatare l'avvenuto evento inspiegabile e l'improvvisa guarigione dal colera e da altre infermit\u00e0 di molti fedeli. Venne proclamato il 13 luglio quale festa della Madonna del Colera. L'evento prodigioso si ripet\u00e9 nel 1844, quando la citt\u00e0 fu colpita da una violenta siccit\u00e0. Cento anni dopo, nel 1937 a Lucera si svolse il Congresso eucaristico mariano, in ricordo di tale evento miracoloso.\nDurante la seconda guerra mondiale, Lucera non fu mai bombardata e mai attaccata. Si racconta che gli aerei che dovevano bombardare la citt\u00e0 non riuscirono ad individuarla a causa delle nubi e nel cielo i piloti raccontarono di aver visto l'icona di Santa Maria. I cittadini considerarono l'evento come fatto miracoloso attribuito all'intercessione di Santa Maria Patrona e riempirono la citt\u00e0 di edicole votive con piccole riproduzioni dell'icona della Vergine, che ancora oggi sono visibile in tutto il borgo antico. Sono datate: Anno di guerra 1943.\nIl 25 marzo 1955 la Basilica Cattedrale \u00e8 stata dichiarata \"Santuario mariano diocesano di Santa Maria Patrona\", da mons. Domenico Vendola, vescovo dell'allora diocesi di Lucera.\nNel 1960, grazie all'interessamento del vescovo Domenico Ventola, fu concessa nelle litanie mariane, l'aggiunta dell'invocazione \"Santa Maria Patrona Nostra, prega per noi\". In quegli anni una nuova luce illumin\u00f2 la citt\u00e0; Rosa Lamparelli riaccese il fervore intorno al vecchio convento di Santa Caterina, sostenendo di avere visioni della Vergine Maria tra il 1959 e il 1963.\nCon l'istituzione del corteo storico del 1983, inizi\u00f2 a Lucera la tradizione di rievocare ogni 14 agosto la consegna delle chiavi della citt\u00e0 da parte di Carlo II d'Angi\u00f2 all'icona della Vergine Maria.\nNel 1987 papa Giovanni Paolo II fece visita a Lucera per venerare il corpo di San Francesco Antonio Fasani, da lui canonizzato l'anno precedente e, colse l'occasione per rendere omaggio all'icona miracolosa di Santa Maria Patrona.\nNel 1999 la statua \u00e8 stata sottoposta ad un restauro, che ha portato alla luce le vesti in oro zecchino e il colore bruno dei volti della Vergine e del Bambino.\nIl 24 settembre 2003 la statua della Vergine \u00e8 stata portata nella Citt\u00e0 del Vaticano, dove nella Sala Nervi \u00e8 stata incoronata con la triplice corona d'oro dal card. Angelo Sodano, in nome del papa San Giovanni Paolo II. Il giorno seguente \u00e8 tornata a Lucera e, dopo una solenne processione, \u00e8 stata riportata nel suo Duomo.\nIl 18 maggio 2014 il nuovo parco giochi della Villa Comunale di Lucera viene intitolata a Santa Maria Patrona.\nPer via dell'emergenza sanitaria di Covid-19, il 22 marzo 2020, alle ore 11:00, nella Cattedrale di Lucera, a porte chiuse, il vescovo mons. Giuseppe Giuliano ha professato l'atto di affidamento alla Patrona: \"Preservaci, o Madre, dal virus micidiale che sta mortalmente contagiando intere fasce della popolazione mondiale. Ottienici, ti preghiamo, uomini e donne dedicati alla ricerca scientifica con disinteresse e competenza. Assicura loro, il successo per il loro impegno e le loro fatiche. Assisti e proteggi coloro che sono chiamati, negli ospedali e negli ambulatori, a soccorrere le sofferenze dei fratelli.\" Al termine della supplica, l'icona della Patrona \u00e8 stata portata al portone centrale della Cattedrale, nella deserta Piazza Duomo, per la benedizione sulla citt\u00e0 e sulla Diocesi, mentre suonavano le campane delle chiese dell'intera diocesi.\nFesta patronale.\nSanta Maria Patrona, patrona di Lucera e della diocesi di Lucera-Troia, viene festeggiata a Lucera nei tre giorni di feste patronali, conosciuti in Puglia anche col nominativo di feste di Agosto, nel cuore del ferragosto, ovvero il 14-15-16 agosto.\nI festeggiamenti hanno origini antichissime, che si collegano soprattutto al periodo angioino, in ricordo del sanguinoso eccidio dei saraceni. Con l'istituzione del \"Corteo storico\" del 1983, inizi\u00f2 a Lucera la tradizione di rievocare ogni 14 agosto il memorabile momento della consegna delle chiavi della citt\u00e0 da parte di Carlo II d'Angi\u00f2 all'icona della Vergine Maria, seguito dalla processione in piazza Duomo. Un momento particolarmente suggestivo che univa la citt\u00e0 fra un miscuglio di sacro e profano. La festa poi proseguiva presso l'Anfiteatro Romano, dove all'arrivo del corteo, si svolgeva il Torneo delle Chiavi, durante il quale i rappresentanti dei rioni delle cinque antiche porte della citt\u00e0 si sfidavano in giochi medievali, con l'assegnazione finale del Palio della citt\u00e0. La tradizione \u00e8 stata modificata a fine anni Novanta: \u00e8 il vescovo della citt\u00e0 che, in cattedrale, dona le chiavi all'Icona di Santa Maria Patrona, che viene successivamente portata in Piazza Duomo per la processione; il corteo storico \u00e8 stato spostato al 13 agosto, perdendo cos\u00ec il suo principale significato, e il Torneo delle Chiavi invece \u00e8 stato ridotto ad un semplice torneo di calcetto. Dopo vent'anni, il 12-13 agosto 2017 \u00e8 stato ripristinato il \"Torneo delle Chiavi\" con la disfida delle 5 porte, che ha avuto luogo in Piazza Matteotti.\nGiorno 15, festa dell'Assunta, \u00e8 dedicato prevalentemente a funzioni religiose in Cattedrale, lasciando per la serata qualche manifestazione canora.\nIl 16 agosto, festa di San Rocco, compatrono della citt\u00e0, \u00e8 da secoli caratterizzato dalla grande processione cittadina dell'Icona della Patrona. La statua seicentesca del santo di Montpellier, invece, non viene portata in processione e, a differenza dell'Icona di Santa Maria che viene messa in trono nei nove giorni precedenti la festa, resta nella sua nicchia, quasi abbandonata a s\u00e9 stessa; in effetti, il patronato di San Rocco sulla citt\u00e0 di Lucera sembra essere legato prettamente al periodo dell'epidemia della peste del Seicento.\nImponente era la processione del 16 agosto fino a met\u00e0 del \u2018900. I preparativi iniziavano gi\u00e0 dal 13 agosto, giorno in cui le statue dei santi pi\u00f9 venerati a Lucera, dalle varie chiese parrocchiali e confraternali, raggiungevano la Cattedrale, prendendo posto ai lati della navata centrale. Per poi giorno 16 percorrere assieme al simulacro della Vergine, contornata dagli Arcangeli, le vie principali della citt\u00e0. Il corteo iniziava dal mattino e si protraeva fino a sera, aprivano la processione le parrocchie, seguite dalle associazioni religiose e le confraternite. Le statue dei santi precedevano quelle degli arcangeli, quindi il clero per giungere infine alla visione dell'icona trecentesca della Vergine Patrona.\nA oggi la processione ha subito notevoli mutamenti. Non ci sono pi\u00f9 i santi e gli arcangeli ad accompagnare la Vergine che, sola, percorre le vie della citt\u00e0. Ad aprire il corteo sono sempre le parrocchie, seguite dalle associazioni religiose e le confraternite, il clero e la miracolosa icona della Patrona. Il percorso si \u00e8 notevolmente ridotto e la processione ha inizi\u00f2 solo nel tardo pomeriggio per poi ritornare in Cattedrale col giungere delle sera. Suggestivo \u00e8 l'arrivo dell'icona a Porta Foggia, dove anticamente si svolgeva la preghiera per i campi.\nNel 2000, in occasione dell'anniversario della sua beatificazione, la salma del Beato Agostino Casotti ha accompagnato la Vergine durante la processione cittadina del 16 agosto; nel 2001, invece, a precedere l'Icona angioina, fu la statua di San Francesco Antonio Fasani, in occasione del 50\u00ba anniversario della sua beatificazione e del 15\u00ba anniversario della sua canonizzazione. Tale evento \u00e8 stato accolto in modo festoso dalla popolazione lucerina, che da allora spera di rivedere ogni anno il Santo di Lucera in processione con la Vergine Patrona. Nel 2011, in occasione del 25\u00ba anniversario della sua canonizzazione, la statua di San Francesco Antonio Fasani torna a precedere l'Icona della Vergine Patrona della citt\u00e0. Lo stesso accade anche nel 2016, in occasione dell'elevazione del Santo a Patrono Secondario di Lucera e del 30\u00ba anniversario della canonizzazione.\nLa festa prosegue nel segno della musica, con l'esibizione di uno o pi\u00f9 cantanti in Piazza Matteotti, per poi concludersi con i tre spettacolari fuochi pirotecnici nei pressi dell'Anfiteatro Romano. Non manca ovviamente il Luna Park che assieme a Molfetta, Barletta, Andria e Mesagne fa parte dei Luna Park della Puglia pi\u00f9 grandi, ed \u00e8 situato nell'area polifunzionale dinanzi alla stazione ferroviaria di Lucera. In quei giorni, all'interno del Museo diocesano, viene inaugurata la mostra di ferragosto, che ogni anno, grazie ai suoi temi, quasi sempre legati al culto della Madonna, fa vivere ai visitatori un viaggio nella storia religiosa della \"citt\u00e0 di Santa Maria\"."}
{"id": "2937252", "revid": "6923", "url": "https://it.wikipedia.org/wiki?curid=2937252", "title": "Deborah Group", "text": "Deborah Group \u00e8 un'azienda industriale italiana specializzata nei prodotti cosmetici e di bellezza.\nStoria.\nDeborah Group nasce a Parigi come Bonetti Freres nel 1903 per opera dei fratelli Bonetti, Giovanni Battista e Cornelio, ultima generazione di una famiglia di chimici e ingegneri (il trisnonno era stato allievo di Alessandro Volta) imparentata con un ramo materno dei Bonzanigo. Benessere e salute sono i due cardini di indirizzo e riferimento dell'attivit\u00e0 d'impresa. Cos\u00ec i primi prodotti sono soprattutto sostanze farmaceutiche quali l\u2019Arsichinina e la Iodalia, ma il successo dell'impresa \u00e8 dato dalla Diadermina, un prodotto nato come eccipiente farmaceutico e diventato una crema cosmetica semplice, solubile in acqua, adatta alle esigenze sia dei bambini che degli adulti. Nella farmacopea francese il prodotto figurava come Diad\u00e9rmine de Bonetti; in Italia ha avuto una diffusione cos\u00ec vasta da portare l'impresa a identificarsi nel marchio.\nSostenuto da una rete distributiva ramificata, il marchio ha conosciuto una forte affermazione anche nell'Italia del boom economico, traendo vantaggio dall'espansione dei consumi che l'ha caratterizzata.\nL'azienda decide di interpretare i mutamenti che negli anni '60 investivano il costume e il ruolo della donna nella societ\u00e0. L'impresa avvia cos\u00ec la linea di prodotti Deborah Milano per il maquillage, cosmetici efficaci e a un costo contenuto, in grado di sottolineare la femminilit\u00e0 di donne che perseguivano l'obiettivo di inserirsi a pieno titolo come componente essenziale della vita sociale.\nI nuovi prodotti, riconoscibili sotto il nuovo marchio, poterono giovarsi della capillare rete distributiva realizzata per Diadermina.\nI due marchi \u2013 le due \u201cD\u201d affiancate che hanno espresso nel logo dell'impresa il dualismo tra bellezza e benessere - hanno proceduto poi parallelamente per un decennio, sino all'esaurimento del percorso di Diadermina.\nDal 1970 Deborah Group si avvale del lavoro creativo di Gianni Versace, di Krizia o di Enrica Massei. Oggi Deborah si propone sul mercato come gruppo leader in Italia nella produzione cosmetica e di prodotti per la bellezza.\nNell'ottobre 2016 viene nominato nuovo amministratore delegato Antonio Vanoli, ex Ferrero e Parmalat.\nNel dicembre 2018 Deborah Group \u00e8 acquisito da Sodalis Group, controllato da Fabio e Riccardo Granata e leader nel settore beauty, personal e home care.\nMarchi.\nI marchi del gruppo Deborah sono:\nDesign.\nDeborah dal 2000 collabora con architetti e designer, in particolare Stefano Giovannoni e Mario Trimarchi, per la creazione dei suoi packaging.\nDal 2008 Deborah Milano \u00e8 presente durante la Design Week di Milano con progetti propri, realizzati con architetti di fama internazionale: OUT OF SCALE nel 2008, ANEMONI nel 2009 in Via Tortona, ALFABETI nel 2010 e SUSPENDED COLORS nel 2011 alla Statale di Milano.\nMiss Italia.\n\"Miss Deborah Milano\u201d \u00e8 un titolo che viene attribuito a una partecipante del concorso di bellezza Miss Italia."}
{"id": "2937268", "revid": "1543377", "url": "https://it.wikipedia.org/wiki?curid=2937268", "title": "Edmondo Berselli", "text": "Biografia.\nNasce nel 1951 a Campogalliano, in provincia di Modena, da famiglia di origini trentine. Si laurea in pedagogia e sposa Marzia Barbieri.\nNel 1976 \u00e8 correttore di bozze alla casa editrice il Mulino, a Bologna dove cresce professionalmente arrivando fino alla direzione editoriale che poi lascia nel 2000. Dopo la sua uscita dall'editrice \u00e8 stato direttore della rivista \"Il Mulino\" dal 2002 al 2008.Parallelamente all'impegno nella casa editrice si svolge la sua carriera giornalistica. Nel 1986 \u00e8 chiamato a collaborare come editorialista alla \"Gazzetta di Modena\" dal direttore, Pier Vittorio Marvasi. Viene poi assunto dal \"Resto del Carlino\" nel 1988 fino al 1994, quando passa al \"Messaggero\" (1994-1996), poi alla \"Stampa\" (1996-1998) e dopo al \"Sole 24 ore\" (1998-2003). Negli ultimi anni della sua vita ha scritto su \"la Repubblica\", sempre nelle vesti di editorialista, e ha collaborato anche col settimanale \"L'Espresso\" curando una rubrica di critica televisiva.\nSaggistica.\nHa pubblicato nel 1995 con il Mulino il volume di saggi \"L'Italia che non muore\" e un saggio sull'eccentricit\u00e0, \"Il pi\u00f9 mancino dei tiri\", dedicato al calciatore dell' Mariolino Corso, ripubblicato con una postfazione da Arnoldo Mondadori Editore nel 2006. Seguono altri libri come \"Post-italiani. Cronache di un paese provvisorio\", che rappresenta ancora oggi la sua analisi pi\u00f9 impegnativa, e \"Quel gran pezzo dell'Emilia. Terra di comunisti, motori, musica, bel gioco, cucina grassa e italiani di classe\", entrambi per Mondadori (2004). Nel 2005 ha pubblicato nel volume collettivo \"Mai dire mai a un Martini dry\" un divertissement storico che ha per protagonista James Bond a Campogalliano. Nell'opera \"Venerati maestri\", Berselli traccia un ritratto ironico e spietato del mondo culturale italiano, prendendo le mosse dal paradigma di Alberto Arbasino: \u00abIn Italia c'\u00e8 un momento stregato in cui si passa dalla categoria di \"brillante promessa\" a quella di \"solito stronzo\". Soltanto a pochi fortunati l'et\u00e0 concede poi di accedere alla dignit\u00e0 di \"venerato maestro\"\u00bb. Fra le sue prove pi\u00f9 personali va ricordato \"Adulti con riserva\", uscito nel 2007, in cui ha raccontato, con gli occhi di un ragazzo degli anni sessanta, \u00abcom'era allegra l'Italia prima del 1968\u00bb. Sono gli stessi temi che gli hanno ispirato il testo di \"Sar\u00e0 una bella societ\u00e0\", un'opera teatrale sugli anni cinquanta e sessanta, affidata alla voce e al gruppo musicale dello storico leader dei Rokes, Shel Shapiro.\nNell'autunno del 2008 ha ottenuto un notevole successo con il pamphlet \"Sinistrati. Storia sentimentale di una catastrofe politica\", in cui ha commentato con il suo caratteristico stile ironico la sconfitta del Partito Democratico e della sinistra da parte dell'alleanza di Silvio Berlusconi.\nUn anno dopo, approfittando di un periodo di attivit\u00e0 solo parziale, ha ceduto al desiderio di un altro libro eccentrico, e ha scritto e pubblicato sempre con Mondadori \"Li\u00f9. Biografia morale di un cane\". Nel libro, in parte racconto ironico, in parte saggio marginale e in parte digressione pura, Berselli impara a guardare l'Italia di oggi, e anche alla vita, con gli occhi e le zampe della sua labrador: senza pi\u00f9 fiducia nelle grandi narrazioni storiche o ideologiche, ma con un'attenzione particolare agli affetti e alle cose di tutti i giorni.\nNel 2011 tutte le sue opere sono raccolte in \"Quel gran pezzo dell'Italia\", edito dalla Mondadori. Nel 2017 \u00e8 pubblicato il racconto inedito \"Posso giocare anch'io?\" a cura de Il Dondolo, casa editrice digitale del Comune di Modena.\nMuore, all'et\u00e0 di 59 anni, per un tumore ai polmoni da cui era affetto da tempo."}
{"id": "2937276", "revid": "1783371", "url": "https://it.wikipedia.org/wiki?curid=2937276", "title": "Algoritmi di ordinamento comparativi", "text": "Un algoritmo di ordinamento comparativo \u00e8 un tipo di algoritmo di ordinamento che esamina semplicemente gli elementi di una lista mediante una singola operazione di comparazione astratta (spesso un operatore \"minore di\" o \"uguale a\") per determinare di una coppia di elementi quale deve venir posizionato prima nella lista finale ordinata. L'unico requisito \u00e8 che l'operatore soddisfi due delle propriet\u00e0 di un ordine totale:\n\u00c8 possibile che si verifichi sia che \"a\" \u2264 \"b\" sia che \"b\" \u2264 \"a\" (nel caso di \"a\" = \"b\") : in questo caso ognuno dei due elementi pu\u00f2 essere posizionato prima dell'altro. In un ordinamento stabile l'ordine di input degli elementi determina l'ordine degli elementi ordinati.\nPer capire come funziona un algoritmo di ordinamento comparativo si pu\u00f2 pensare al modo in cui ordinare un insieme di pesi da bilancia che non hanno indicazione del loro peso avendo a disposizione solo una bilancia. Lo scopo \u00e8 quello di allineare i pesi secondo il loro peso potendo solo posizionare 2 pesi sui piatti della bilancia per vedere quale pesa di pi\u00f9 (o se hanno lo stesso peso).\nEsempi.\nQuello che segue \u00e8 un elenco dei pi\u00f9 noti algoritmi di ordinamento di tipo comparativo:\nQuesti sono invece algoritmi non comparativi:"}
{"id": "2937288", "revid": "767487", "url": "https://it.wikipedia.org/wiki?curid=2937288", "title": "Mark Morrison", "text": "Ha riscosso successo particolarmente nel 1996, grazie in particolare al singolo \"Return of the Mack\", successo europeo di quell'anno.\nBiografia.\nHa debuttato nel 1993 con il doppio singolo \"Where Is Our Love / You've Changed\", che per\u00f2 non ha riscontrato successo a livello commerciale. I primi riscontri a livello di vendite sono stati ottenuti due anni dopo, nel 1995, con la pubblicazione del singolo \"Crazy\" che ha raggiunto un discreto successo in diversi paesi europei, seguito da un altro singolo, \"Let's Get Down\". Il successo vero e proprio \u00e8 per\u00f2 arrivato nel 1996, anno di pubblicazione del singolo \"The Return of the Mack\", che ha ottenuto un grande riscontro in tutta Europa nella primavera di quell'anno, confermato anche dai risultati in classifica della pubblicazione negli Stati Uniti e in Canada. In Italia, il brano \"Crazy\" \u00e8 stato inserito nella compilation dedicata alla manifestazione musicale estiva \"Festivalbar\".\nInsieme al singolo \u00e8 stato pubblicato anche il primo album, l'omonimo \"Return of the Mack\", dall'etichetta discografica WEA, promosso dai successivi singoli \"Trippin\", \"Horny\" e \"Moan &amp; Groan\".\nSull'onda del successo del primo disco, in classifica in diversi paesi europei, il cantante ha pubblicato immediatamente l'EP, sempre per l'etichetta WEA, dal titolo \"Only God Can Judge Me\", contenente nove tracce e promosso, come unico singolo, dal brano \"Who's the Mack\"; contemporaneamente, nei primi mesi del 1997, a causa di alcuni guai giudiziari il cantante \u00e8 stato arrestato, avvenimento che ha cos\u00ec provocato una battuta d'arresto alla sua carriera.\n\u00c8 tornato alla discografia nel 1999 con un solo singolo, \"Best Friend\", inciso insieme a Gabrielle e Conner Reeves, che per\u00f2 ha ottenuto poco successo. Dopo essersi assentato dalle scene musicali per altri cinque anni, nel 2004 ha pubblicato un doppio singolo, \"Just a Man\" / \"Backstabbers\", seguito due anni dopo ancora dalla collaborazione con il rapper DMX per il brano \"Innocent Man\", che ha accompagnato l'uscita dell'omonimo album, pubblicato per la Mona in quello stesso anno. Altri singolo tratti da questo disco sono stati \"Dance 4 Me\", in collaborazione con Tanya Stephens, e una nuova versione del singolo \"Innocent Man\"."}
{"id": "2937295", "revid": "124690217", "url": "https://it.wikipedia.org/wiki?curid=2937295", "title": "Bastoncini di zucchero", "text": "I bastoncini di zucchero sono un tipo di caramella dura e allungata, dalla forma di bastone. Sono tradizionalmente costituiti da due fasce intrecciate di colore bianco e rosso, al sapore di menta o cannella, bench\u00e9 siano in commercio numerosissime varianti sia di gusto che di colore.\nNelle loro prime forme erano semplicemente dei bastoncini bianchi per bambini, privi di qualunque aspetto di bastone, e bench\u00e9 non sia certo il momento in cui essi sono apparsi per la prima volta, \u00e8 dimostrato che gi\u00e0 da met\u00e0 del diciassettesimo secolo erano molto diffusi in Europa.\nTradizionalmente \u00e8 associato al periodo natalizio soprattutto nel mondo occidentale. Infatti nell'America del Nord, i primi esempi di utilizzo dei bastoncini di zucchero per festeggiare il Natale sono documentati intorno all'anno 1847, quando un emigrato di origini tedesche-svedesi di nome August Imgard appese un bastoncino di zucchero su un albero di Natale. Le cartoline di Natale dei decenni successivi iniziarono a mostrare alberi di Natale addobbati con bastoncini di zucchero.\nLa prima ditta a produrre i bastoncini di zucchero fu la Bobs Candies di Bob McCormack negli anni venti del XX secolo, bench\u00e9 la produzione di massa inizi\u00f2 soltanto negli anni cinquanta grazie alle innovazioni tecnologiche.\nOrigini.\nSecondo il folklore, la nascita dei bastoncini di zucchero cos\u00ec come li conosciamo oggi risalirebbe al 1670, quando il direttore del coro della Cattedrale di Colonia, in Germania, nel tentativo di rimediare al trambusto che i bambini facevano in chiesa durante le celebrazioni religiose, chiese ad un produttore di caramelle locale di realizzare qualche bastoncino di zucchero da dare ai bambini poco prima dell'inizio della messa. Quando alcuni fedeli gli chiesero se fosse educativo dare delle caramelle ai bambini durante le funzioni religiose, il direttore del coro rispose che esse erano fatte a forma di bastone, e che avrebbero ricordato ai bambini la visita dei pastori alla grotta dove nacque il Bambin Ges\u00f9 la notte del 25 Dicembre. In aggiunta, il colore bianco del bastoncino avrebbe dovuto ricordare ai bambini l'innocenza con cui visse il Salvatore. Da qui l'associazione dei bastoncini di zucchero con le festivit\u00e0 natalizie.\nAl di l\u00e0 del folklore, la prima attestazione certa sulla produzione ed il consumo dei bastoncini di zucchero risale al 1837, anno in cui, visitando l'Esibizione Meccanica dell'Associazione Caritatevole del Massachusetts, si potevano acquistare delle scatole per bambini con all'interno questi sfiziosi bastoncini zuccherati. Risale invece al 1844 la prima ricetta su come realizzare in casa i bastoncini di zucchero. Nel 1882 si ha invece il primo albero natalizio addobbato con i bastoncini di zucchero."}
{"id": "2937300", "revid": "113704493", "url": "https://it.wikipedia.org/wiki?curid=2937300", "title": "Marina Kazankova", "text": "Biografia.\nNata in Russia, a Mosca, si trasferisce a Roma dove comincia a studiare recitazione.\nRecita in numerose fiction televisive come \"Lo zio d'America\" del 2002, e \" Commesse 2\" sempre del 2002.\nNel 2006 ha recitato anche nella prima serie di \"Capri\" e nella fiction \"48 ore\"."}
{"id": "2937301", "revid": "1543377", "url": "https://it.wikipedia.org/wiki?curid=2937301", "title": "Messa dello Spadone", "text": "La messa dello spadone \u00e8 una celebrazione liturgica rituale che si svolge ogni anno il 6 gennaio nel duomo di Cividale del Friuli.\nQuesto rito, unico nel suo genere, ha origine nel 1366, ai tempi del patriarca Marquardo di Randeck (1296 - 1381) ed era volto ad affermare il potere spirituale, militare e civile conferito dall'imperatore al patriarca sulla Patria del Friuli.\nIl decano del capitolo di Cividale, che per l'occasione porta un elmo piumato (una riproduzione, l'originale \u00e8 andato perso nel settecento), regge una spada con la quale saluta il popolo vibrando tre colpi in aria, per poi riporla nel fodero. La spada, lunga 109\u00a0cm, \u00e8 quella che fu donata dai cividalesi al patriarca al suo ingresso in citt\u00e0, sull'elsa reca la scritta AN MCCCLXVI DIE VI IUL TEM. RE MARQUARDI PATR.\nLa messa viene celebrata in latino ed \u00e8 accompagnata da antichi canti aquileiesi.\nLa messa \u00e8 seguita poi da un corteo storico medievale, al quale prendono parte i figuranti del Palio di San Donato, rievocazione storica medievale estiva che si tiene a Cividale del Friuli ogni anno.\nIn quest'occasione si riuniva il Parlamento della Patria del Friuli."}
{"id": "2937312", "revid": "1924342", "url": "https://it.wikipedia.org/wiki?curid=2937312", "title": "Return of the Mack (album)", "text": "Return of the Mack \u00e8 l'album d'esordio del cantante R&amp;B britannico Mark Morrison, pubblicato nel 1996 dall'etichetta discografica WEA in Europa e dalla Atlantic negli Stati Uniti e in Canada.\nParticolare successo \u00e8 stato ottenuto dal brano che ha dato il nome al disco, il singolo \"Return of the Mack\"."}
{"id": "2937314", "revid": "295049", "url": "https://it.wikipedia.org/wiki?curid=2937314", "title": "Padre Maestro", "text": ""}
{"id": "2937320", "revid": "339392", "url": "https://it.wikipedia.org/wiki?curid=2937320", "title": "Medibank International Sydney", "text": ""}
{"id": "2937324", "revid": "1543377", "url": "https://it.wikipedia.org/wiki?curid=2937324", "title": "J\u00f6rgen Smit", "text": "Vita.\nSecondo di sette fratelli, J\u00f6rgen Smit \u00e8 cresciuto a Bergen, e successivamente a Oslo. Ha studiato filologia classica a Oslo ed a Basilea; il greco antico era la sua materia principale. Dal 1941 al 1965 ha lavorato come insegnante presso la scuola Rudolf Steiner di Bergen. A fianco della sua attivit\u00e0 come insegnante ha iniziato sin da giovanissimo la sua attivit\u00e0 di oratore, con un ampio spettro di temi, comunque per lo pi\u00f9 legati all'antroposofia e alla pedagogia Waldorf. Dal 1966 al 1975 ha collaborato in maniera determinante per la realizzazione del seminario \u00abRudolf Steiner\u00bb di J\u00e4rna, occupandosi dell'attuazione del locale seminario di pedagogia. Nel corso di pochi anni \u00e8 sorto un grande centro antroposofico grazie alla collaborazione con l'artista Arne Klingborg, con l'architetto Erik Asmussen e con l'imprenditore \u00c5ke Kumlander.\nNel 1975 venne convocato a Dornach per fare parte della presidenza della Societ\u00e0 Antroposofica Universale; l\u00ec, accanto alla sua attivit\u00e0 di membro della presidenza, condusse la sezione dei giovani e pi\u00f9 tardi anche la sezione pedagogica. Pi\u00f9 della met\u00e0 delle 4889 conferenze tenute nel corso della sua vita furono tenute nei 16 anni di permanenza a Dornach, fino alla sua morte nel 1991. Condusse giri di conferenze in tutti i continenti, anche se principalmente in Europa. Le sue opere stampate sono per la maggior parte rielaborazioni di conferenze trascritte.\nJ\u00f6rgen Smit in Italia.\nLa presenza di J\u00f6rgen Smit in Italia va ricordata per rare visite in ambito prevalentemente pedagogico, mentre frequenti sono stati i suoi viaggi estivi di osservazione e approfondimento della natura e della cultura antica, di cui era un profondo conoscitore. Non si ricordano cicli di conferenze da lui tenute in Italia."}
{"id": "2937328", "revid": "287204", "url": "https://it.wikipedia.org/wiki?curid=2937328", "title": "Jorgen Smit", "text": ""}
{"id": "2937329", "revid": "455613", "url": "https://it.wikipedia.org/wiki?curid=2937329", "title": "Joergen Smit", "text": ""}
{"id": "2937331", "revid": "474175", "url": "https://it.wikipedia.org/wiki?curid=2937331", "title": "Stadio Nino Ciccione", "text": "Lo stadio Nino Ciccione \u00e8 l'impianto sportivo in erba di 3.300 posti a sedere della citt\u00e0 di Imperia, intitolato all'ufficiale imperiese caduto durante la prima guerra mondiale.\nSede delle partite ufficiali dell'A.S.D. Imperia, \u00e8 omologato per tutte le categorie sino alla Lega Pro.\nStoria.\nL'U.S. Imperia ha giocato fino al 1988, anno del suo ritiro, sul terreno di gioco sito in piazza d'Armi, in origine \"Campo di via Francesco Crispi\".\nIl vecchio impianto, di propriet\u00e0 della Societ\u00e0 Ilva, era dotato di due tribune, una di fronte all'altra, una coperta e l'altra scoperta.\nNel 1967 iniziano i lavori di ristrutturazione dell'impianto, ad opera dell'Impresa Pietro Grosso, con la demolizione della vecchia struttura.\nNell'estate del 1969 terminano i lavori.\nNel settembre del 1969 avviene l'inaugurazione dello stadio, in occasione della partita contro l'Albenga, 3\u00aa giornata del Campionato di serie D, alla presenza di circa 4000 persone.\nNel 1985, dopo i tragici fatti dell'Heysel di Bruxelles, una commissione prefettizia dichiara l'impianto inagibile.\nLo stadio \u00e8 parzialmente riaperto il 20 ottobre del 1985: \u00e8 agibile solo la tribuna, mentre gli altri settori sono chiusi al pubblico.\nNel 1990 \u00e8 riaperto il settore \"distinti\", mentre le due \"curve\" sono agibili nel 1993.\nNell'estate del 1999, dopo la promozione in serie C2, sono effettuati nuovi lavori di ristrutturazione, per la messa a norma dell'impianto.\nNell'estate del 2005, causa la costruzione della nuova tratta ferroviaria, \u00e8 chiuso il settore \"distinti\".\nDal 1988 \u00e8 stato il terreno di gioco delle societ\u00e0 che negli anni hanno rimpiazzato l'U.S. Imperia.\nDal 2012 \u00e8 il terreno di gioco dell'A.S.D. Imperia.\nCaratteristiche.\nLo stadio attualmente ha una capienza totale di circa 3300 posti, divisi in quattro settori:\n- la \"tribuna\" coperta, con una capienza di circa 1500 posti.\n- la \"gradinata nord\", ritrovo della tifoseria ultras imperiese, con una capienza di circa 500 posti.\n- la \"gradinata sud\", destinata ai tifosi ospiti, con una capienza di circa 500 posti.\n- i \"distinti\" con una capienza di circa 800 posti."}
{"id": "2937332", "revid": "125127962", "url": "https://it.wikipedia.org/wiki?curid=2937332", "title": "Lucia Marcucci", "text": "Biografia.\nLucia Marcucci nasce nel 1933 a Firenze dove tuttora vive e lavora. Interrompe gli studi all'Accademia di Belle Arti e si trasferisce a Livorno, nel 1955, dove inizia un'intensa attivit\u00e0 in un piccolo teatro d'avanguardia, il Grattacielo. Qui lavora sia come aiuto regista che come artefice di maschere, di manifesti e dell'allestimento scenico. Inizia a dedicarsi anche alla poesia attraverso la tecnica del collage: sperimenta e mette in opera delle forme di collage letterario, prendendo in prestito frasi e linguaggi di vario tipo.\nNel 1963 realizza, unendo dei fogli in successione e riempiendoli di frasi stampate, \"L'indiscrezione \u00e8 forte\", che \u00e8 il suo primo poema collage tecnologico. Nello stesso anno, Lucia Marcucci, conosce gli esponenti del fiorentino Gruppo 70 e li invita al Grattacielo per realizzare la messa in scena di una prima versione di \"Poesie e no\", uno spettacolo curato da Eugenio Miccini e Lamberto Pignotti che ne saranno anche gli attori insieme alla Marcucci e ad Antonio Bueno.\nIl 1965 \u00e8 l'anno dell'esordio di Lucia Marcucci nel Gruppo 70 a Palermo al \"Festival del Gruppo 63\", con una versione di Poesie e no. Da questo momento inizier\u00e0 una stagione di continue sperimentazioni: la \"Poesia Manifesto\", \"la Poesia Auditiva\", la \"Cinepoesia\" (collage di vecchie pellicole a 16\u00a0mm), la \"Poesia Tecnologica\", i \"Libri Oggetto/Soggetto\" e la partecipazione a dibattiti, \"performance\", festival e convegni nazionali e internazionali. Tutti gli eventi che si susseguono dal 1965, saranno improntati a un forte sperimentalismo da happening, la cui nota dominante \u00e8 sempre la mescolanza di linguaggi.\nIl Gruppo 70 si scioglie alla fine del 1968 e Lucia Marcucci insieme ai poeti visivi Alain Arias-Misson, Jean-Francois Bory, Herman Damen, Paul De Vree, Eugenio Miccini, Luciano Ori, Michele Perfetti e Sarenco, fonda il \"Gruppo Internazionale di Poesia Visiva\" sostenuto dalle riviste \u00abLotta Poetica\u00bb e \u00abDe Tafelronde\u00bb, l'una editata in Italia e l'altra in Belgio dalla \"Galleria Brescia\".\nNella produzione degli ultimi anni Lucia Marcucci utilizza, oltre alla tecnica del collage e al digitale anche le immagini pubblicitarie manipolando sapientemente i manifesti che tappezzano le periferie delle citt\u00e0."}
{"id": "2937336", "revid": "292162", "url": "https://it.wikipedia.org/wiki?curid=2937336", "title": "Licata", "text": "Licata (\"Alicata\" in ) \u00e8 un comune italiano di abitanti del libero consorzio comunale di Agrigento in Sicilia.\nGeografia fisica.\nGeologia.\nLa Stratigrafia del sottosuolo di Licata \u00e8 costituita dalla unit\u00e0 litostratigrafica Formazione Licata (OGNIBEN, 1954) che raggiunge lo spessore di circa 400 metri.\nTerritorio.\nIl territorio comunale, che si estende per 24\u00a0km lungo la costa meridionale della Sicilia, \u00e8 prevalentemente pianeggiante, con alcuni modesti rilievi collinari.\nIn generale pu\u00f2 dirsi che la morfologia \u00e8 fortemente caratterizzata dalla presenza del fiume Salso che ha dato origine ad una pianura alluvionale detta \"la Piana\".\nIl centro abitato \u00e8 posizionato al limite occidentale del Golfo di Gela, ed \u00e8 disposto a ridosso di una collina detta \"la Montagna, (monte eknomo).\"\nIl Salso sfocia nel mare di Licata con un estuario che divide quasi a met\u00e0 l'area urbana. Il territorio di Licata confina ad est con il comune di Butera in coincidenza dal torrente Cantigaglione, che sfocia in localit\u00e0 Punta Due Rocche.\nIl territorio di Licata si sviluppa per circa 20\u00a0km su una costa a con morfologie diverse: ad est della citt\u00e0 si hanno litorali sabbiosi, ad ovest suggestive scogliere si alternano a spiagge di ciottoli in un susseguirsi di promontori, baie piccole e grandi, con lunghi tratti di spiagge sabbiose.\nIl litorale, sebbene segnato in varie parti dall'edificazione selvaggia degli anni settanta e ottanta, conserva caratteri di naturalit\u00e0 che ne fanno uno dei pi\u00f9 belli di tutta la costa meridionale della Sicilia, soprattutto per l'alternarsi di ambienti sabbiosi e rocciosi caratterizzati dalla presenza di ampie praterie di \"Posidonia oceanica\".\nTra il 2016 e il 2017 il sindaco Cambiano ha risanato parte della costa eseguendo l'abbattimento di 49 villette abusive su oltre 100 ordinanze di abbattimento della procura di Agrigento.\nSpiagge.\nLe spiagge licatesi sono:\nOrigini del nome.\nIl nome della citt\u00e0 ha subito nei vari secoli molteplici variazioni. Ci si riferisce infatti all'attuale Licata con molti diversi nomi: \"Alukatos\", \"Limpiadum\", \"Limpiados\", \"Lecatam\", \"Cathal\", \"Katta\", \"Licatam\", \"Leocata\", \"Alicata\".\nII nome di Licata appare, quasi nella forma attuale, in et\u00e0 normanna: nei secoli XI e XII, si ritrova \"Leocata\", o Licata, assieme alla denominazione colta di \"Olimpiada\", nome di origine greca. Il documento pi\u00f9 antico che cita il nome di Licata \u00e8 un atto di donazione da parte di Ruggiero d'Altavilla a Gerlando, vescovo di Agrigento, dove la citt\u00e0 viene indicata con l'appellativo di \"Limpiadum\". In un documento dello stesso anno, proveniente dall'archivio della cattedrale di Agrigento, figura invece con l'appellativo di \"Lecatam\". Il Museo archeologico della Badia custodisce numerosi reperti che documentano l'antica storia della citt\u00e0.\nSul significato del nome sono state formulate molte ipotesi; tra le maggiormente accrediate vi sono la derivazioni dal greco Leucada (\"\u039b\u03b5\u03c5\u03ba\u03ac\u03b4\u03b1\"), e quella che ne fa derivare il nome dal saraceno \"al-Kalata\" (rupe fortificata, castello, luogo forte). Altre ipotesi meno accreditate farebbero risalire il toponimo a tale \"Al\u00ec\", signore del castello della citt\u00e0; da \"alikis\" (salsedine); da \"alik\" (sale) ed \"ata\" (presso) nell'idioma musulmano, con allusione al fatto che la citt\u00e0 sorgeva presso il mare e il fiume salato; da \"alica\", da intendersi come un cereale, simile al frumento che abbondava nelle campagne licatesi o come alga, ancora oggi in dialetto chiamata \"\u00e0lica\", di cui il mare di Licata \u00e8 ricchissimo; da \"Lica\", madre di Dafne, una delle divinit\u00e0 ctonie adorate anche nel territorio di Licata; da \"Halycon\", nome greco del Salso; da \"Alico\", altro appellativo geografico del Salso; da \"Aluca\", citt\u00e0 sorta sulle rovine di Finziade; da \"leon\" (leone) e \"cata\" (presso), con allusione forse a quel leone di grande altezza e di bella fattura, che anticamente era scolpito nella dura pietra della localit\u00e0 \"Stretto\", a 9\u00a0km dalla citt\u00e0 e che secondo il Serrovira fu distrutto nel 1600 dallo spagnolo Emanuele Filiguerra. Secondo Benedetto Rocco, infine, \"Alicata\" deriva dall'accusativo del nome greco \"Halykada\" (citt\u00e0 posta sul Salso).\nStoria.\nNeolitico e Paleolitico.\nLe origini di Licata risalgono al neolitico stentinelliano (5\u00b0 millennio a.C.), all'eneolitico di tipo San Cono e alla prima met\u00e0 del bronzo di tipo castellucciano (2\u00b0 millennio a.C.) e paleolitico superiore.\nDai Fenici ai Romani.\nLa citt\u00e0 risulta frequentata dai Fenici che vi mercanteggiarono tra il XII e l'VIII secolo a.C. Alla fine del VII secolo a.C. i Geloi (abitanti dell'antica Gela) vi edificarono una stazione fortificata a guardia della foce del fiume Salso e nella prima met\u00e0 del VI secolo a.C. Falaride, tiranno di Agrigento, vi costru\u00ec un frourion, un avamposto fortificato.\nNel 310 a.C. nei dintorni della citt\u00e0 si svolse la battaglia del monte Ecnomo nella quale Agatocle venne battuto dai Cartaginesi. La citt\u00e0 cadde nelle mani dei Cartaginesi. Fu liberata nel corso della prima guerra punica dai Romani in seguito ad un'importante battaglia navale, la Battaglia di Capo Ecnomo, nella quale la flotta romana di Marco Attilio Regolo, sconfisse quella cartaginese.\nSotto i Romani Licata divenne un grande emporio commerciale.\nDai bizantini ai Borboni.\nNel periodo bizantino venne edificato il castello a mare Lympiados. Nell'827 d.C. la citt\u00e0 fu conquistata dal cad\u00ec Asad e rimase sotto i musulmani per pi\u00f9 di due secoli. Fu espugnata dai Normanni il 25 luglio 1086.\nFederico II annover\u00f2 Licata tra le 42 citt\u00e0 demaniali della Sicilia concedendole nel 1234 il titolo di \"Dilectissima\", al quale nel 1447 il re Alfonso I un\u00ec quello di \"Fidelissima\".\nL'11 Luglio 1553 la citt\u00e0 fu assalita e saccheggiata per sette giorni dall'ammiraglio turco Dragut che la distrusse quasi completamente.\nTra Seicento e Settecento la citt\u00e0 si svilupp\u00f2 sempre pi\u00f9 all'interno della cinta muraria interamente ricostruita e si vest\u00ec di nuove e prestigiose architetture lungo l'asse del vecchio e nuovo Cassaro. L'antico porto divenne il \"Regio Caricatore\" di grano al quale approdavano velieri provenienti da tutto il Mediterraneo.\nIl 10 Luglio del 1806 re Ferdinando III concesse il titolo di senato alla citt\u00e0 di Licata e l\u2019onore della toga ai giurati senatori.\nNel 1820 Licata si sollev\u00f2 contro i Borboni. La resistenza contro il re di Napoli fu guidata dal patriota Matteo Vecchio Verderame che fond\u00f2 nel suo sontuoso palazzo una delle prime logge massoniche della Sicilia. Dopo lo sbarco di Garibaldi, Licata invi\u00f2 un proprio drappello di uomini armati al seguito di Menotti e ospit\u00f2 Nino Bixio, nel palazzo del marchese Cannarella, il 20 luglio 1860.\nNel regno d'Italia.\nPassata la Sicilia sotto il governo piemontese, fu di stanza a Licata in qualit\u00e0 di comandante della 9\u00aa compagnia del 57\u00ba reggimento di fanteria, Edmondo De Amicis, l'autore del libro \"Cuore\".\nNel 1870 Licata costru\u00ec a sue spese il ponte sul fiume Salso e nel 1872 il porto commerciale aprendo poi le strade di collegamento con le miniere di zolfo che determinarono la sua fortuna economica. La citt\u00e0 divenne residenza abituale di facoltose famiglie e di numerose sedi consolari. Vennero edificati parecchi palazzi e ville liberty, alcune progettate da Ernesto Basile ed affrescate da Salvatore Gregorietti. Nel 1881 venne raggiunta dalla ferrovia proveniente da Canicatt\u00ec, importante veicolo di trasporto dei prodotti zolfiferi dell'interno. Lo zolfo alimentava ben cinque raffinerie, la pi\u00f9 grande delle quali, costruita nel 1912 dalla Ditta Alonso &amp; Consoli di Catania, era forse la pi\u00f9 importante d'Europa. Il 28 febbraio 1911 fu aperta la prima tratta della ferrovia a scartamento metrico tra Canicatt\u00ec e Naro, il 4 dicembre 1911 fu raggiunta Camastra, infine il 7 ottobre 1915 il treno arriv\u00f2 a Licata. Mulini, oleifici, fabbriche di ghiaccio, pastifici, nonch\u00e9 il grande stabilimento chimico della Societ\u00e0 Montecatini e i primaticci della fertile piana costituivano le fonti del benessere di Licata.\nIl 9 luglio 1943 sbarc\u00f2 a Licata la 3\u00aa divisione di fanteria USA nella spiaggia di Mollarella, 5 chilometri a ovest di Licata.\nSulle coste di Licata ebbero luogo le operazioni di sbarco della JOSS Force USA 3rd Infantry Division guidata dal Generale Lucian King Truscott, con a capo il generale Patton sbarco degli Alleati.\nSimboli.\nBlasonatura stemma:\n\"All'aquila, di nero al volo abbassato caricata in petto d'uno scudo d'azzurro al castello torricellato di quattro pezzi d'oro e finestrato di nero sorgente dalla campagna di azzurro, ondata di nero e di argento. Corona murale della citt\u00e0. Titolo: Diletta; motto: Alicata.\"\nLo stemma \u00e8 una scultura lignea raffigurante l'\u201caquila sveva\u201d (da alcuni erroneamente confusa con l'\u201caquila aragonese\u201d). Essa rappresentava l'emblema della potenza imperiale e veniva riconosciuta come distintivo d'onore delle \"citt\u00e0 demaniali\" fedeli a Federico II di Svevia.\nLa rocca merlata, circondata dal mare, dalla quale si alzano quattro torri dorate di diversa fattura e altezza (il regio castello a mare di \"San Giacomo\", il \"Castel Nuovo\", il bastione armato di \"Mangiacasale\" e la torre \"Gioietta\"), rappresenta la citt\u00e0 stessa delimitata da due distinti rami del fiume Salso che le conferivano la forma di un'isola.\nMonumenti e luoghi d'interesse.\nAree archeologiche.\nVari sono i ritrovamenti archeologici; tra questi l'ipogeo Stagnone Pontillo, la necropoli a grotte artificiali di monte Petrulla, la Grangela (opera idraulica di epoca preellenistica), il \"phrourion\" di Falaride (fortezza di epoca greca).\nSociet\u00e0.\nEvoluzione demografica.\nAIRE.\nLicata \u00e8 il primo comune italiano non capoluogo per numero di iscritti all'AIRE (Anagrafe degli italiani residenti all'estero), con iscritti (ISTAT, 1 gen 2017).\nTradizioni e folclore.\nIl Venerd\u00ec santo.\nLe funzioni della Settimana santa trovano il culmine nella processione del Venerd\u00ec santo, che si sviluppano in diverse fasi per tutto l'arco della giornata.\nLa prima processione, che si svolge di notte, parte dalla chiesa di San Girolamo, nel cuore della \"Marina\".\nIl simulacro del Cristo che l'indomani sar\u00e0 posto sulla croce, posizionato su una lettiga e accompagnato dalla Madonna Addolorata, viene trasportato in una cappella appositamente allestita.\nNella tarda mattinata e nel primo pomeriggio, la processione di un'altra statua, rappresentativa del Cristo portatore della croce, percorre i corsi principali e, sostituita da quella collocata nella cappelletta durante la notte, prosegue fino alla crocifissione.\nSant'Angelo.\nIl 5 maggio \u00e8 la festa del patrono, Sant'Angelo Martire, centro della festa \u00e8 la seicentesca chiesa di Sant'Angelo, nel cuore barocco del centro storico.\nLe giornate sono movimentate soprattutto dalla lunga fiera che si apre un paio di giorni prima della festa e si conclude il 6 maggio. La fase pi\u00f9 coinvolgente \u00e8 la processione della pregevole urna argentea seicentesca che custodisce i resti del Santo accompagnata da quattro \"ceri\", macchine lignee seicentesche portate da diverse categorie di lavoratori.\nCultura.\nCucina.\nNella tradizione culinaria licatese, come invero accade anche nel resto della Sicilia e del Meridione d'Italia, in genere la preparazione di una specifica pietanza accompagna una particolare ricorrenza o evento della vita.\nEconomia.\nL'economia \u00e8 prevalentemente basata su agricoltura e pesca.\nUn terzo settore di grossa rilevanza \u00e8 il turismo sviluppatosi negli ultimi anni, grazie alla creazione di numerose infrastrutture turistiche-ricettive tra villaggi turistici, alberghi, resort e B&amp;B distribuiti lungo la riviera di Ponente e Levante.\nGrande rilevanza ha avuto nei secoli il porto: nell'antichit\u00e0 \u00e8 stato un importante punto di riferimento nel Mediterraneo per lo smistamento di merci, soprattutto del grano; in tempi pi\u00f9 recenti, nella prima met\u00e0 del Novecento, \u00e8 stato largamente impiegato per la commercializzazione dello zolfo proveniente dalle miniere della Sicilia centro-meridionale.\nIl porto licatese fu uno dei primi porti intermodali dell'isola, in quanto il sistema portuale era combinato al sistema ferroviario, grazie alla creazione di una linea di raccordo che collegava la stazione centrale con le stazione marittima e stazione porto.\nLe numerosi merci in prevalenza zolfifera venivano smerciati attraverso questa nuova rete realizzata verso la fine dell'800. La linea rimase attiva fino agli anni '80 dismessa per via della forte concorrenza del gommato. L'ultimo treno merci in partenza dal porto commerciale di Licata, fu il diretto Licata-Bologna.\nProgressivamente la valenza commerciale ha subito un ridimensionamento cosicch\u00e9, ad oggi, risultano essere prevalenti le attivit\u00e0 legate alla pesca, composta da una flotta di barche di medie e piccole imbarcazioni.\nL'attivit\u00e0 mercantile si \u00e8 sviluppata, grazie ad alcune attivit\u00e0 produttive locali che utilizzano lo scalo per importare ed esportare i loro prodotti.\n\u00c8 inoltre operativo un porto turistico privato (\"Marina di Cala del Sole\").\nDi primaria importanza \u00e8 la cantieristica navale.\nMaestri d'ascia ed antiche tradizioni nella lavorazione delle barche, fanno del porto di Licata uno dei maggiori poli cantieristici del sud Italia. Grazie all'utilizzo delle antiche attrezzature che fanno della cantieristica navale locale un vanto per tutta l'isola e non.\nInfrastrutture e trasporti.\nStrade.\nI collegamenti stradali tra Licata e altre citt\u00e0 siciliane sono assicurati tramite strade extraurbane secondarie:\nFerrovie.\nLa citt\u00e0 di Licata \u00e8 attraversata dalla linea Siracusa-Canicatt\u00ec. La stazione \u00e8 situata nel centro cittadino; un tempo da qui si diramava la linea per Agrigento e Naro.\nMobilit\u00e0 urbana.\nIl servizio di trasporto urbano su gomma \u00e8 curato dall'azienda Ibla Tour ed \u00e8 servito da 7 linee che collegano il centro della citt\u00e0 con i quartieri periferici, pi\u00f9 2 linee di collegamento nel periodo estivo verso le frazioni della costa.\nIl terminal dei bus extraurbani \u00e8 sito in piazzale Martiri delle Foibe.\nLe destinazioni riguardano i collegamenti verso Palermo, Catania, Caltanissetta, Agrigento, Gela, Canicatt\u00ec, Palma di Montechiaro, Naro, Camastra, Ravanusa, Campobello di Licata, Sommatino, San cataldo, Serradifalco, Riesi, Mazzarino, Barrafranca, Pietraperzia.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nAltre informazioni amministrative.\nIl comune di Licata fa parte delle seguenti organizzazioni sovracomunali: regione agraria n.6 (Colline litoranee).\nSport.\nHanno sede nel comune: la societ\u00e0 di calcio , "}
{"id": "2937338", "revid": "122471416", "url": "https://it.wikipedia.org/wiki?curid=2937338", "title": "Return of the Mack (singolo)", "text": "Return of the Mack \u00e8 un singolo del cantante R&amp;B britannico Mark Morrison, pubblicato il 1\u00ba marzo 1996 in tutta l'Europa dall'etichetta discografica WEA. \u00c8 stato pubblicato anche negli Stati Uniti e in Canada dall'etichetta discografica Atlantic.\nIl brano \u00e8 stato scritto da Mark Morrison che ne ha curato anche la produzione insieme a Phill Chill. Per la sua composizione sono stati utilizzati diversi campionamenti: la sezione ritmica \u00e8 stata presa dai brani \"Genius of Love\" dei Tom Tom Club e \"Rocket in the Pocket\" di Cerrone, mentre il principale giro musicale \u00e8 stato campionato da \"Games\" di Chuckii Booker; gli effetti elettronici presenti nel ritornello provengono da \"UFO\" degli ESG e sono infine presenti dei sample vocali di \"Feel the Heartbeat\" dei The Treacherous Three, \"The Humpty Dance\" dei Digital Underground e \"Peter Piper\" dei Run-DMC.\nIl singolo ha riscosso un notevole successo in tutti i paesi in cui \u00e8 stato pubblicato, diventando la canzone di maggior successo di Morrison. \u00c8 stata inserita nell'album di debutto del cantante, l'omonimo \"Return of the Mack\", pubblicato anche questo nel 1996."}
{"id": "2937347", "revid": "1305772", "url": "https://it.wikipedia.org/wiki?curid=2937347", "title": "Return of the Mack", "text": ""}
{"id": "2937350", "revid": "1573940", "url": "https://it.wikipedia.org/wiki?curid=2937350", "title": "Cappella di San Anania", "text": "La Cappella di San Anania \u00e8 un edificio religioso situato a Damasco.\nLa cappella si trova in una cripta di due stanze, situata circa quattro metri sotto l'attuale livello stradale, raggiungibile, scendendo una scala di ventitr\u00e9 gradini, dal cortile di una casa che la tradizione attribuisce a Anania, il martire cristiano che fece recuperare la vista a San Paolo, lo battezz\u00f2 e lo aiut\u00f2 a nascondersi e a lasciare Damasco, dopo che Paolo, con le sue prediche aveva attirato su di s\u00e9 l'odio degli ebrei che ne avevano organizzato l'uccisione.\nIn effetti si tratta di un'abside di una basilica bizantina del V-VI secolo, citata pi\u00f9 volte dalle fonti storiche arabe come \"al-Mussalabeh\" (\"della Santa Croce\"), portata alla luce dagli scavi effettuati dal conte, Eustache de Lorey. Ulteriori indagini hanno portato alla scoperta di un altare pagano del II secolo d.C., dedicato alla divinit\u00e0 semitica di \"Baalshamin\" (\"il signore del cielo\"), costruito, durante il regno di Adriano, al posto della casa di Anania, per allontanare i Cristiani che ne avevano fatto un luogo di pellegrinaggio.La cappella si trova vicino alla porta della vecchia cinta muraria della citt\u00e0 di Damasco, detta Bab Sharqi, non molto lontano da quella detta \"Bab Keisan\", il luogo attraverso il quale, secondo la tradizione, San Paolo fugg\u00ec da Damasco, nascosto in una cesta e nottetempo, calato fuori della citt\u00e0 da una finestra della porta stessa, sfuggendo cos\u00ec alla cattura. ovvi vi sorge la Cappella di San Paolo di Damasco\nDopo la conquista araba di Damasco, nel 636, la chiesa venne confiscata e in parte abbattuta dalle autorit\u00e0 musulmane, ma, dopo alcune decine di anni, all'inizio dell'VIII secolo il califfo omayyade al-Wal\u012bd I ibn \u02bfAbd al-Malik, la restitu\u00ec alla comunit\u00e0 cristiana per compensarla dell'espropriazione della cattedrale di San Giovanni Battista, su cui fu costruita la grande Moschea degli Omayyadi.Alla fine del XII secolo, Salah al.Din la ritrasform\u00f2 in moschea e solo, nel 1820, fu restituita all'Ordine dei Frati Minori della Custodia di Terra Santa.Nel 1860, la chiesa fu rasa al suolo, durante la rivolta anticristiana e antiebrea dei Drusi.\nLa cappella fu ricostruita, nel 1867, e ristrutturata nelle forme attuali, nel 1973."}
{"id": "2937352", "revid": "212348", "url": "https://it.wikipedia.org/wiki?curid=2937352", "title": "Bubinga", "text": ""}
{"id": "2937353", "revid": "59785", "url": "https://it.wikipedia.org/wiki?curid=2937353", "title": "Varosia", "text": "Varosia (in greco \u0392\u03b1\u03c1\u03ce\u03c3\u03b9\u03b1, in turco \"Mara\u015f\") \u00e8 un quartiere di Famagosta abbandonato in seguito agli scontri tra greco-ciprioti e turco-ciprioti.\nStoria.\nVarosia, tra gli anni sessanta e gli anni settanta, era il luogo turistico per eccellenza di Cipro e attirava molti turisti. Vennero costruiti molti alberghi di lusso a molti piani sul mare.\nNell'agosto del 1974 l'isola di Cipro fu invasa dall'esercito turco, che avanz\u00f2 fino alla cosiddetta \"Linea Attila\" che ancor oggi segna il confine tra la comunit\u00e0 turca e quella greco-cipriota.\nPoche ore prima che la citt\u00e0 di Famagosta venisse attaccata dall'esercito turco, temendo un massacro, gli abitanti e i turisti di Varosha scapparono. Molti si rifugiarono a sud, in direzione di Paralimni, Dherynia e Larnaca.\nL'esercito turco chiuse Varosia in un recinto spinato per vietare l'accesso e tutt'oggi questo quartiere \u00e8 abbandonato.\nCondizioni attuali.\nIl tempo e i fenomeni atmosferici stanno logorando gli edifici. Il quartiere ha assunto un aspetto inquietante e spettrale, ma sarebbe ancora recuperabile. Quelle che un tempo erano spiagge di lusso sono diventate la zona di riproduzione di molte tartarughe marine."}
{"id": "2937356", "revid": "767487", "url": "https://it.wikipedia.org/wiki?curid=2937356", "title": "Sami Ristil\u00e4", "text": "Carriera.\nCalciatore.\nHa iniziato la sua carriera da calciatore nell'Haka nel 1991.\nHa proseguito nel Zwolle e, in Finlandia, nel Jokerit e nel .\nSuccessivamente \u00e8 prima tornato a guidare l'Haka e poi \u00e8 andato in Irlanda ad allenare il Drogheda United.\nAllenatore.\nDal 2009 al 2012 ha allena la squadra FC Haka nella Veikkausliiga.\nDopo aver allenato il FC KTP per tre stagioni consecutive, nell'agosto 2016 ha firmato un contratto con lo Shamrock Rovers, entrando a far parte della gestione tecnica della squadra."}
{"id": "2937357", "revid": "130040", "url": "https://it.wikipedia.org/wiki?curid=2937357", "title": "Casa di Anania", "text": ""}
{"id": "2937358", "revid": "31884769", "url": "https://it.wikipedia.org/wiki?curid=2937358", "title": "Castelloamare", "text": ""}
{"id": "2937363", "revid": "767487", "url": "https://it.wikipedia.org/wiki?curid=2937363", "title": "Concerto for the Undead", "text": "'Concerto for the Undead' \u00e8 il secondo album degli Stigma, pubblicato dalla Pivotal Rockordings L.L.C in Europa e Stati Uniti ad Aprile 2010 e da STOMP Entertainment in Australia e Nuova Zelanda a Maggio dello stesso anno. \nL'album \u00e8 stato prodotto da Jona Weinhofen, chitarrista dei Bring Me the Horizon ed ex Bleeding Through, mixato da Scott Atkins, vanta la partecipazione di membri di Dead to Fall e The Red Shore ed \u00e8 un concept ispirato dal cult americano \"Tales from the Crypt\"."}
{"id": "2937369", "revid": "287204", "url": "https://it.wikipedia.org/wiki?curid=2937369", "title": "I. Liga 1932-1933", "text": "L'edizione 1932-33 della I. Liga vide la vittoria finale del First Vienna FC.\nCapocannoniere del torneo fu Franz Binder del SK Rapid Wien con 25 reti."}
{"id": "2937370", "revid": "292162", "url": "https://it.wikipedia.org/wiki?curid=2937370", "title": "Oratorio dell'Angelo Custode", "text": ""}
{"id": "2937371", "revid": "31884897", "url": "https://it.wikipedia.org/wiki?curid=2937371", "title": "BWV 4", "text": ""}
{"id": "2937380", "revid": "838137", "url": "https://it.wikipedia.org/wiki?curid=2937380", "title": "Satoshi Tsunami", "text": ""}
{"id": "2937382", "revid": "365417", "url": "https://it.wikipedia.org/wiki?curid=2937382", "title": "I. Liga 1931-1932", "text": "L'edizione 1931-32 della I. Liga vide la vittoria finale dell'Admira Vienna.\nCapocannoniere del torneo fu Anton Schall dell'Admira Vienna con 22 reti."}
{"id": "2937388", "revid": "671029", "url": "https://it.wikipedia.org/wiki?curid=2937388", "title": "Campionato Paulista 2010", "text": "Il Campionato Paulista 2010 \u00e8 la 109\u00aa edizione della massima serie calcistica dello stato di San Paolo. Il campionato \u00e8 cominciato il 16 gennaio ed \u00e8 finito il 2 maggio.\nFormato.\nLe 20 squadre sono inserite in un girone all'italiana e si affrontano in gare di sola andata. Le prime quattro squadre classificate approdano ai playoff che si disputano in gare di andata e ritorno (in caso di parit\u00e0 fa fede la posizione di classifica). Le ultime quattro squadre classificate vengono retrocesse nella Serie A2\nPlay-off.\nTabellone\nCampeonato do Interior.\nTabellone\nSquadra vincitrice.\nSantosDiciottesimo titolo"}
{"id": "2937389", "revid": "198277", "url": "https://it.wikipedia.org/wiki?curid=2937389", "title": "Luigi Muraro", "text": "Carriera.\nInizia la sua carriera nel Rovereto, in Serie D, per poi passare al nel 1972, dove \u00e8 il secondo portiere per quattro stagioni. Nell'ottobre 1976 passa in prestito alla Reggiana per giocare con pi\u00f9 continuit\u00e0. A fine stagione torna a vestire la maglia degli etnei, conquistando una maglia da titolare per le successive due stagioni.\nNel 1979 viene ingaggiato dall', debuttando in Serie A il 2 marzo 1980 in - (0-0). Veste la maglia dei bianconeri per otto campionati, sempre come secondo portiere, fino al ritiro nel 1987.\nComplessivamente vanta 29 presenze in Serie A."}
{"id": "2937402", "revid": "455613", "url": "https://it.wikipedia.org/wiki?curid=2937402", "title": "J\u00f8rgen Smit", "text": ""}
{"id": "2937404", "revid": "113094698", "url": "https://it.wikipedia.org/wiki?curid=2937404", "title": "Live El Paso", "text": "Live El Paso \u00e8 un album dal vivo dei Nerorgasmo nel 1993 da El Paso Occupato.\nIl disco.\nIl disco \u00e8 stato registrato al centro sociale El Paso Occupato nel 1993."}
{"id": "2937406", "revid": "729019", "url": "https://it.wikipedia.org/wiki?curid=2937406", "title": "Stazione di Dicomano", "text": "La stazione di Dicomano \u00e8 una stazione ferroviaria a servizio del comune di Dicomano della citt\u00e0 metropolitana di Firenze.\nLa gestione degli impianti \u00e8 affidata a Rete Ferroviaria Italiana (RFI) controllata del gruppo Ferrovie dello Stato.\nCaratteristiche.\nLo scalo ferroviario ha due binari. Il binario 1 \u00e8 usato per le precedenze mentre il binario 2 \u00e8 di corsa; la linea a cui appartiene la stazione \u00e8 a binario unico e non \u00e8 elettrificata.\nLe due banchine presenti non sono collegate da sottopassaggio.\nAll'interno del fabbricato viaggiatori \u00e8 presente una sala di attesa con numerosi posti a sedere. Sempre nella sala di attesa, \u00e8 presente una biglietteria self-service sorvegliata da telecamere per prevenire e reprimere furti e atti vandalici. \u00c8 inoltre installato un monitor per visualizzare le partenze arrivi ed eventuali ritardi o cambio binario dei treni.\nVicino al fabbricato viaggiatori \u00e8 presente un piccolo fabbricato dove un tempo erano collocati i servizi igienici.\nAll'estremit\u00e0 del primo binario (lato Borgo San Lorenzo) si trova l'ex scalo merci che da tempo non \u00e8 pi\u00f9 in funzione. Rimangono ancora i binari sotto il piano caricatore mentre il magazzino merci viene usato come deposito.\nIl servizio viaggiatori \u00e8 effettuato esclusivamente da Trenitalia, controllata del gruppo Ferrovie dello Stato. Sulla linea in cui si trova la stazione, Trenitalia, grazie al finanziamento della Regione Toscana, ha avviato il servizio Memorario che permette una frequenza maggiore dei treni ed orari cadenzati pi\u00f9 facili da ricordare.\nSecondo i dati della Direzione Trasporto Regionale di Trenitalia del 2007 il numero medio di persone che frequentano la stazione \u00e8 di 475 unit\u00e0 giornaliere.\nInterscambio.\nNel piazzale antistante il fabbricato viaggiatori \u00e8 presente il capolinea degli autobus della societ\u00e0 consortile Autolinee Mugello Valdisieve ma la maggior parte degli autobus ferma presso la fermata al bivio con la statale.\nNella zona dello scalo merci \u00e8 presente un parcheggio per auto private."}
{"id": "2937407", "revid": "292162", "url": "https://it.wikipedia.org/wiki?curid=2937407", "title": "Chiesa di San Salvatore de Cacaberis", "text": ""}
{"id": "2937410", "revid": "767487", "url": "https://it.wikipedia.org/wiki?curid=2937410", "title": "Hiromi Hara", "text": ""}
{"id": "2937412", "revid": "1782831", "url": "https://it.wikipedia.org/wiki?curid=2937412", "title": "Liberate", "text": "Liberate \u00e8 il terzo singolo estratto da \"Believe\", secondo album del gruppo musicale alternative metal statunitense Disturbed. La parola \"motherfucker\" viene pronunciata 17 volte, facendola diventare la loro canzone pi\u00f9 profana, addirittura di pi\u00f9 di \"Down with the Sickness\" in cui la parola \"shit\" (merda) \u00e8 usata due volte, \"fuck\" sette volte (includendo tre \"fucker\" e un \"fucking\"), \"bitch\" due volte e una volte \"whore\" (puttana).\nVideo musicale.\nIl video musicale della canzone mostra la band durante un'esibizione al Music as a Weapon tour."}
{"id": "2937414", "revid": "292162", "url": "https://it.wikipedia.org/wiki?curid=2937414", "title": "Chiesa di San Salvatore de Suburra", "text": ""}
{"id": "2937415", "revid": "292162", "url": "https://it.wikipedia.org/wiki?curid=2937415", "title": "Oratorio di San Salvatore in Terrione", "text": ""}
{"id": "2937423", "revid": "729019", "url": "https://it.wikipedia.org/wiki?curid=2937423", "title": "Coppa del Mondo di combinata nordica 2011", "text": "La Coppa del Mondo di combinata nordica 2011, ventottesima edizione della manifestazione organizzata dalla Federazione Internazionale Sci, ebbe inizio il 26 novembre 2010 a Kuusamo, in Finlandia, e si concluse il 12 marzo 2011 a Lahti, in Finlandia.\nFurono disputate tutte le 14 gare previste, in 7 diverse localit\u00e0: 13 individuali Gundersen, 1 a squadre; 6 gare si svolsero su trampolino normale, 8 su trampolino lungo. Nel corso della stagione si tennero a Oslo i Campionati mondiali di sci nordico 2011, non validi ai fini della Coppa del Mondo, il cui calendario contempl\u00f2 dunque un'interruzione tra febbraio e marzo.\nIl francese Jason Lamy-Chappuis si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Lamy-Chappuis era il detentore uscente della Coppa generale.\nRisultati.\nLegenda:\nIN = individuale Gundersen\nT = gara a squadre\nNH = trampolino normale\nLH = trampolino lungo"}
{"id": "2937424", "revid": "125662174", "url": "https://it.wikipedia.org/wiki?curid=2937424", "title": "Divier Nelli", "text": "Biografia.\nAutore scoperto alla fine degli anni Novanta da Raffaele Crovi, nel 2005 ha partecipato a \"R(e)esistere\", iniziativa sorta per commemorare le vittime dell'eccidio di Sant'Anna di Stazzema.\nNel 2010 \u00e8 stato direttore della collana Gialli Rusconi; in seguito ha curato la sezione narrativa della casa editrice Rusconi Libri. Nel biennio 2019-20, insieme a Mariano Sabatini, ha diretto la casa editrice Polillo Editore."}
{"id": "2937428", "revid": "838137", "url": "https://it.wikipedia.org/wiki?curid=2937428", "title": "Takuya Takagi", "text": ""}
{"id": "2937437", "revid": "292162", "url": "https://it.wikipedia.org/wiki?curid=2937437", "title": "Chiesa di San Silvestro a Porta Settimiana", "text": ""}
{"id": "2937438", "revid": "292162", "url": "https://it.wikipedia.org/wiki?curid=2937438", "title": "Chiesa di San Silvestro della Malva", "text": ""}
{"id": "2937442", "revid": "1812835", "url": "https://it.wikipedia.org/wiki?curid=2937442", "title": "Bruno Prevedi", "text": "Biografia.\nStudi\u00f2 a Mantova con Alberto Soresina e successivamente a Milano, alla scuola del Teatro alla Scala, con il maestro Vittore Veneziani, debuttando come baritono nel ruolo di Tonio in \"Pagliacci\".\nNel 1959 fu tra i vincitori come tenore del prestigioso concorso As.Li.Co e nello stesso anno esord\u00ec nel nuovo registro a Milano in \"Cavalleria rusticana\". Nel 1960 cant\u00f2 al Teatro Eliseo di Roma in \"Madama Butterfly\" e successivamente al Teatro Nuovo di Milano in \"Adriana Lecouvreur\".\nIl successo arriv\u00f2 rapidamente, tanto che l'anno successivo venne scritturato da teatri importanti come il San Carlo di Napoli, il Regio di Parma, il Liceu di Barcellona e l'Arena di Verona. Nel 1963 debutt\u00f2 alla Scala nell'opera contemporanea \"Debora e Jaele\" di Ildebrando Pizzetti, seguita nel 1964 dalla Turandot con Birgit Nilsson (in tourn\u00e9e a Mosca) e dal \"Don Carlo\" inaugurale. Nel 1965 fu protagonista alla Royal Opera House di Londra di una nuova produzione de \"Il trovatore\", con la regia di Luchino Visconti.\nFu presente in seguito negli altri pi\u00f9 prestigiosi teatri del mondo: Vienna, Berlino, Monaco di Baviera, Belgrado, Budapest, Mosca, Montr\u00e9al, Metropolitan di New York, Chicago. Nel 1975 partecip\u00f2 a una tourn\u00e9e in Sudafrica e successivamente in Venezuela. Collabor\u00f2 con importanti direttori, come Claudio Abbado, Carlo Maria Giulini, Thomas Schippers.\nDal 1969 al 74 partecip\u00f2 a una serie di registrazioni radiofoniche per la RAI. Incise alcune opere complete e un recital per la Decca.\nIl ritiro dalle scene avvenne nel 1982 a Johannesburg con \"Norma\", concludendo una carriera artistica non lunga, ma intensa, tanto che gi\u00e0 agli inizi degli anni settanta il bel timbro vocale era parzialmente compromesso."}
{"id": "2937444", "revid": "1782831", "url": "https://it.wikipedia.org/wiki?curid=2937444", "title": "Remember (Disturbed)", "text": "Remember \u00e8 il secondo singolo estratto da \"Believe\", secondo album del gruppo musicale alternative metal statunitense Disturbed. Il cantante David Draiman ha affermato che questa canzone \u00e8 la sua preferita tra quelle presenti nei primi due loro album.\nVideo musicale.\nSono stati realizzati due video, uno in cui la band suona il singolo dal vivo, l'altro dove la band suona su un piccolo palco, con degli schermi dietro di loro che mostrano parole e scene inerenti alla canzone.\nDal vivo.\nDurante la quarta edizione del Music as a Weapon tour, nel 2009, questa canzone \u00e8 stata suonata per la maggior parte con la chitarra acustica assieme alla voce."}
{"id": "2937445", "revid": "110157", "url": "https://it.wikipedia.org/wiki?curid=2937445", "title": "Shillington", "text": "Shillington \u00e8 una cittadina nella contea di Berks in Pennsylvania con una popolazione di 5059 abitanti al censimento del 2000, nascosta tra altri sobborghi alla periferia di Reading. \u00c8 forse meglio conosciuta come il luogo in cui lo John Updike visse fino a 13 anni e su cui l'autore bas\u00f2 in seguito la descrizione della citt\u00e0 immaginaria di Olinger in Pennsylvania."}
{"id": "2937447", "revid": "729019", "url": "https://it.wikipedia.org/wiki?curid=2937447", "title": "Michael Deeley", "text": "Ha prodotto pi\u00f9 di trenta film, tra cui grandi classici come \"Un colpo all'italiana\" (1969), \"Il cacciatore\" (1978) e \"Blade Runner\" (1982). Ha vinto un Oscar per la migliore produzione e lavorato per Universal Pictures, Paramount Pictures, Twentieth Century Fox, Warner Bros., Columbia Pictures, United Artists, EMI Films, HBO, CBS e NBC.\nBiografia.\nCresce a Stowe e presta servizio come tenente nell'esercito britannico in Malaya. Entra nell'industria cinematografica come assistente editore nel 1952, e qui lavora per Jacques Tati e Douglas Fairbanks Jr. prima di entrare nel team di editori per diverse serie televisive americane. Nel 1956 produce il suo primo film, con protagonisti Peter Sellers e Spike Milligan. Nel 1958 entra alla MCA Universal in veste di direttore della distribuzione per la Gran Bretagna. Nel 1964 diventa General Manager e produttore della Woodfall Films, la pi\u00f9 innovativa casa di produzione londinese.\nAlla fine degli anni sessanta produce, da indipendente, una serie di film per la Paramount Pictures, tra cui \"Un colpo all'italiana\" (1969) e \"L'uomo che venne dal nord\" (1971). Nel 1973 diventa Managing Director e proprietario della British Lion Films, che ha prodotto con successo otto film in Gran Bretagna, Italia e USA, tra cui \"L'uomo che cadde sulla Terra\" (1976). Dopo un paio di anni, vende la British Lion alla EMI e diventa Managing Director della EMI Films Ltd, nonch\u00e9 presidente della EMI Films Inc. Tra i film prodotti in questo periodo, \"Convoy - Trincea d'asfalto\" (1978), \"Assassinio sul Nilo\" (1978), e nel 1979 vince un Oscar come produttore di \"Il cacciatore\", con Robert De Niro. La EMI finanzier\u00e0 anche film per la Columbia Pictures come \"Incontri ravvicinati del terzo tipo\" (1977) e \"Abissi\" (1977). Nel 1982 conclude un lavoro con Ridley Scott durato quattro anni e che diventer\u00e0 il suo pi\u00f9 grande film prodotto, \"Blade Runner\".\nTra il 1985 e il 1990 diventa Capo di produzione della Consolidated Entertainment Inc, casa produttrice di numerosi film per la televisione. Deeley \u00e8 ora vicepresidente del British Screen Advisory Council, e ha recentemente concluso la sua autobiografia, \"Don't Shoot The Producer\"."}
{"id": "2937448", "revid": "729019", "url": "https://it.wikipedia.org/wiki?curid=2937448", "title": "Battaglia di Van Tuong", "text": "Con la battaglia per la penisola di Van Tuong si suole in realt\u00e0 indicare una serie di scontri che ebbero luogo il 18-19 agosto 1965 tra il Corpo dei marines e il 1\u00ba reggimento Viet cong nelle varie zone d'atterraggio situate attorno a Van Tuong e nella baia omonima, nell'ambito dell'Operazione Starlite.\nIn due giorni i Viet cong furono pesantemente sconfitti con attacchi simultanei da terra, dall'aria e dal mare grazie alla maggiore potenza di fuoco americana. \nGli americani ebbero in totale poco pi\u00f9 di quaranta morti, contro i 600 viet cong rimasti uccisi.\nMa furono i guerriglieri del Fronte a mettere a frutto la lezione appresa in quell'occasione. Essi infatti compresero che se volevano davvero vincere quella guerra non dovevano impegnarsi in scontri in campo aperto con l'esercito americano, ma attaccare i suoi convogli di rifornimenti e tendere imboscate lungo i sentieri, seguendo lo schema del \"colpisci e ritirati\"."}
{"id": "2937453", "revid": "633110", "url": "https://it.wikipedia.org/wiki?curid=2937453", "title": "Classe Palestro (cacciatorpediniere)", "text": "La classe Palestro \u00e8 stata una classe di cacciatorpediniere della Regia Marina.\nStoria.\nProgettate e costruiti dai Cantieri Orlando di Livorno, le 4 unit\u00e0 di questa classe entrarono in servizio nel 1921. Nel 1938 furono sottoposti a modifiche, con l'allungamento del fumaiolo prodiero; nello stesso anno furono declassate a torpediniere.\nUnit\u00e0.\nPalestro.\nImpostato nel 1917, entr\u00f2 in servizio nel 1921. Nel periodo interbellico effettu\u00f2 varie crociere in Mar Nero e Mar Rosso. Durante la seconda guerra mondiale effettu\u00f2 servizi di difesa al traffico nel basso Adriatico, ma durante una di queste missioni - scorta di un convoglio in rotta Bari-Durazzo, il 22 settembre 1940 - fu silurato e affondato dal sommergibile britannico HMS \"Osiris\".\nConfienza.\nImpostata nel 1917, entr\u00f2 in servizio nel 1923. Il 20 novembre 1940 fu accidentalmente speronata dall'incrociatore ausiliario \"Capitano Cecchi\", affondando al largo di Brindisi.\nSan Martino.\nImpostata nel 1917, entr\u00f2 in servizio nel 1922. Negli anni Venti svolse crociere in Mediterraneo e Mar Rosso. L'8 settembre 1943, in seguito all'armistizio, fu catturata dai tedeschi al Pireo e ribattezzato \"TA. 17\"; il 18 settembre 1944 fu danneggiata da un attacco aereo britannico, e il 12 ottobre dello stesso anno fu nuovamente colpita da aerei e affondata.\nSolferino.\nImpostata nel 1917, entr\u00f2 in servizio nel 1921. Durante il secondo conflitto mondiale fu impiegata per la scorta e la posa di mine in Adriatico ed Egeo. Il 9 settembre 1943, in seguito all'armistizio, fu catturata dai tedeschi a Suda; ribattezzata \"TA. 18\", fu affondata dai cacciatorpediniere britannici HMS \"Termagan\" e HMS \"Tuscan\" il 19 ottobre 1944, a sud di Volo."}
{"id": "2937455", "revid": "736476", "url": "https://it.wikipedia.org/wiki?curid=2937455", "title": "Joe le taxi", "text": "Joe le taxi \u00e8 un brano musicale pop inciso nel 1987 dalla cantante francese Vanessa Paradis (all'epoca quattordicenne) e pubblicato come singolo estratto dall'album \"M&amp;J\".&lt;br&gt;Autori del brano sono Franck Langolff ed \u00c9tienne Roda-Gil; produttori del singolo, uscito su etichetta Polydor, furono lo stesso Franck Langolff, Bertrand Ch\u00e2tenet e Philippe Osman.\nIl disco ottenne un notevole successo internazionale: primo nelle classifiche di 14 Paesi, fu, tra l'altro, il primo singolo in lingua francese a raggiungere il terzo posto in classifica negli Stati Uniti a distanza di 18 anni da \" Je t'aime... moi non plus\" cantata da Jane Birkin e da Serge Gainsbourg.\nIn Italia il brano partecip\u00f2 al Festivalbar 1988.\nStoria.\nPer Vanessa Paradis, \"Joe le taxi\" rappresent\u00f2 il secondo singolo dopo \"La magie des surprises parties\", uscito nel 1985.\nIl singolo usc\u00ec in Francia il 27 aprile 1987, con il brano \"Varvara Pavlovna\" al Lato B.\n&lt;br&gt;Nel paese transalpino, il disco entr\u00f2 in classifica tre mesi dopo e vi rimase per ben 23 settimane (dal 27 luglio al 12 dicembre 1987), di cui 11 al primo posto. Si stima che all'epoca il disco passasse in radio mediamente per 450 volte la settimana e che ne venissero acquistate 30.000 copie al giorno.\nSempre nella primavera del 1987 il disco usc\u00ec anche in Belgio, Svizzera ed Israele e pure in questi Paesi raggiunse il primo posto delle classifiche.\nUsc\u00ec in seguito anche in Germania e Paesi Bassi (settembre 1987), dove raggiunse rispettivamente l'8\u00b0 e il 25\u00b0 posto delle classifiche, e in Danimarca, Norvegia e Svezia (novembre 1987).\nNella primavera del 1988 il singolo usc\u00ec anche in Argentina, Australia, Brasile, Colombia, Giappone, Italia, Portogallo e Spagna e nel 1989 anche negli Stati Uniti (dove raggiunse il 3\u00ba posto delle classifiche).\nIn Italia, il 45 giri raggiunse il 10\u00ba posto delle classifiche e fu in assoluto il 46\u00b0 singolo pi\u00f9 venduto del 1988.\nTesto e musica.\nIl testo parla di un tassista di nome Joe che, durante le sue notti lavorative per le strade di Parigi, intrattiene i clienti con dell'ottima musica, in particolar modo rumba, mambo e artisti come brani di Xavier Cugat e Yma Sumac, ricreando nell'abitacolo le atmosfere sonore di molti locali notturni della stessa citt\u00e0.\nPer quanto riguarda la musica, il brano \u00e8 accompagnato, tra l'altro, anche dal suono di un saxofono che si snoda al ritmo di cha cha cha.\nTracce.\n45 giri.\nLato A: \n&lt;br&gt;\"Joe le taxi\" 3:54\n&lt;br&gt;Lato B: \n&lt;br&gt;\"Varvara Pavlovna\" 3:28\n45 giri maxi.\nLato A: \n&lt;br&gt;\"Joe le taxi\" (Extended version) 5:30\n&lt;br&gt;Lato B: \nVideo musicale.\nIl video musicale venne registrato nella primavera del 1987 e fu diretto da Jean-S\u00e9bastien Deligny.\nNel video, si vede la cantante cantare e ballare la canzone davanti ad un taxi fermo, mentre scorrono le immagini di un taxi che attraversa di notte una citt\u00e0 e quelle stilizzate di un sassofonista.\nCover.\nTra i cantanti e gruppi che hanno inciso una cover di \"Joe le taxi\", figurano:"}
{"id": "2937456", "revid": "307923", "url": "https://it.wikipedia.org/wiki?curid=2937456", "title": "Coppa del Mondo di sprint", "text": ""}
{"id": "2937459", "revid": "37401", "url": "https://it.wikipedia.org/wiki?curid=2937459", "title": "Camerlengo (titolo)", "text": ""}
{"id": "2937460", "revid": "599013", "url": "https://it.wikipedia.org/wiki?curid=2937460", "title": "Hideo Kanaya", "text": "Carriera.\nEsord\u00ec nelle competizioni del motomondiale, quale wild card al GP del Giappone della classe 125 nel 1967, finito al terzo posto ad un giro di ritardo dal vincitore Bill Ivy.\nHa vinto tre titoli nazionali giapponesi tra il 1969 e il 1971.\nIl giapponese si rivedr\u00e0 nel Motomondiale dalla stagione '72, come pilota ufficiale Yamaha.\nNel motomondiale 1973 inizia la stagione con tre secondi posti alle spalle del suo caposquadra Jarno Saarinen; dopo l'incidente mortale nel Gran Premio motociclistico delle Nazioni 1973 del pilota finlandese il programma sportivo di Yamaha viene interrotto e Kanaya si rivedr\u00e0 nelle gare mondiali solo nel 1975, terminando la carriera al termine dell'anno.\n\u00c8 stato vincitore di tre Gran Premi: il GP della Germania Ovest 1972 in 250 e due nel 1975, con una doppietta al GP d'Austria (in 350 e 500).\nA fine stagione, nel novembre 1975, conquista il Gran Premio motociclistico di Macao, che si disputa sul tracciato cittadino di Macao."}
{"id": "2937463", "revid": "1543377", "url": "https://it.wikipedia.org/wiki?curid=2937463", "title": "Live from Las Vegas (Britney Spears)", "text": "Live from Las Vegas \u00e8 il quarto DVD pubblicato dalla cantante statunitense Britney Spears il 22 gennaio 2002. \u00c8 stato ripreso durante il tour della Spears Dream Within a Dream Tour all'MGM Grand Garden Arena nel concerto a Las Vegas, gi\u00e0 trasmesso dalla HBO.\nIl DVD negli Stati Uniti \u00e8 rimasto in prima posizione per sei settimane ed \u00e8 stato certificato doppio platino.\nContenuto.\nTrack list.\nDurata totale: 89:50"}
{"id": "2937464", "revid": "729019", "url": "https://it.wikipedia.org/wiki?curid=2937464", "title": "Stazione di Vicchio", "text": "La stazione di Vicchio \u00e8 una stazione ferroviaria a servizio del comune di Vicchio della citt\u00e0 metropolitana di Firenze.\nLa gestione degli impianti \u00e8 affidata a Rete Ferroviaria Italiana (RFI) controllata del gruppo Ferrovie dello Stato.\nCaratteristiche.\nLo scalo ferroviario ha due binari. Il binario 1 \u00e8 usato per le precedenze mentre il binario 2 \u00e8 di corsa; la linea a cui appartiene la stazione \u00e8 a binario unico e non elettrificata.\nLe due banchine non sono collegate da sottopassaggio.\nAll'interno del fabbricato viaggiatori \u00e8 presente una sala di attesa con alcune panchine in legno. Nell'atrio biglietteria, \u00e8 presente una biglietteria self-service sorvegliata da telecamere per prevenire e reprimere furti e atti vandalici. \u00c8 inoltre installato un monitor per visualizzare le partenze arrivi ed eventuali ritardi o cambio binario dei treni. \u00c8 da tempo chiusa, invece, la biglietteria a sportello. \nVicino al fabbricato viaggiatori \u00e8 presente un piccolo fabbricato dove un tempo erano collocati i servizi igienici. Presso questo piccolo fabbricato sono presenti alcune panchine e il giardinetto della stazione.\nAll'estremit\u00e0 del primo binario (lato Borgo San Lorenzo) si trova l'ex scalo merci che da tempo non \u00e8 pi\u00f9 in funzione. Rimangono ancora i binari sotto il piano caricatore mentre magazzino merci usato come deposito.\nIl servizio viaggiatori \u00e8 effettuato esclusivamente da Trenitalia controllata del gruppo Ferrovie dello Stato. Sulla linea in cui si trova la stazione, Trenitalia, grazie al finanziamento della Regione Toscana, ha avviato il servizio Memorario che permette una frequenza maggiore dei treni ed orari cadenzati facili da ricordare.\nSecondo i dati della Direzione Trasporto Regionale di Trenitalia del 2007 il numero di persone che frequenta la stazione \u00e8 di 475 unit\u00e0.\nInterscambio.\nNel piazzale antistante il fabbricato viaggiatori \u00e8 presente una fermata autobus presso la fermata al bivio con la statale. Il servizio \u00e8 operato dalla societ\u00e0 consortile Autolinee Mugello Valdisieve.\nNella zona dello scalo merci \u00e8 presente un parcheggio per auto private."}
{"id": "2937466", "revid": "250563", "url": "https://it.wikipedia.org/wiki?curid=2937466", "title": "Formula 2 stagione 1972", "text": ""}
{"id": "2937467", "revid": "1272592", "url": "https://it.wikipedia.org/wiki?curid=2937467", "title": "Guardia d'onore", "text": "La Guardia d'onore (anche picchetto d'onore) \u00e8 un servizio svolto presso luoghi simbolici (per la presenza di istituzioni o per valore storico o altre ragioni) destinato a mostrare che quei simboli sono degni d'onore, ossia di una particolare reverenza. Come indica il nome, normalmente, il servizio consiste nel montare la guardia.\nAnalogamente, \u00e8 chiamato \"guardia d'onore\" la persona o il gruppo che esercita tale servizio. Spesso si tratta di un reparto militare statale destinato ad attivit\u00e0 e compiti di rappresentanza, nonch\u00e9 talvolta di difesa delle massime istituzioni di uno Stato.\nCaratteristiche generali.\nI reparti militari hanno di norma compiti di rappresentanza ma in molti paesi sono comunque unit\u00e0 della consistenza di reggimenti quando non di divisioni. Generalmente, per entrare a far parte di tali corpi militari sono richiesti particolari requisiti.\nVolendo citare alcune esempi della loro attivit\u00e0, essi presenziano davanti ad un monumento o palazzo di rappresentanza. Altro compito della guardia d'onore \u00e8 quello di presenziare all'arrivo di alte cariche civili o militari dello stesso paese o di un paese straniero, per esempio negli aeroporti o all'arrivo in un luogo d'incontro predeterminato, come pure di fare da scorta al capo dello stato e alla sua residenza ufficiale.\nNel mondo.\nArgentina.\nPer l'Argentina esiste il Regimiento de Granaderos a Caballo, il cui primo comandante fu Jos\u00e9 de San Mart\u00edn.\nRepubblica Ceca.\nPer la Repubblica Ceca il compito \u00e8 svolto dalla Guardia del castello, che sorveglia il Palazzo Presidenziale sulla collina di Hrad\u010dany a Praga.\nFrancia.\nLa Garde r\u00e9publicaine fa parte della G\u00e9ndarmerie Nationale, \u00e8 composta da due reggimenti di fanteria e un reggimento di cavalleria ed \u00e8 acquartierata nell'\u00cele-de-France.\nAnche in Francia operano le guardie d'onore del Pantheon italiane, presso l'abbazia di Altacomba e la tomba della regina Elena a Montpellier.\nGermania.\nI compiti di rappresentanza vengono assolti dal Wachbataillon.\nGrecia.\nGli euzoni sono preposti alla guardia del palazzo presidenziale ed alla tomba del Milite Ignoto in piazza Syntagma; si tratta di soldati in uniforme tradizionale, impiegati anche per parate, accoglienza di capi di stato stranieri e per la cerimonia dell'alzabandiera domenicale sull'Acropoli di Atene.\nItalia.\nI corazzieri.\nIn Italia il reparto destinato istituzionalmente a fungere da guardia d'onore al presidente della Repubblica italiana \u00e8 il Reggimento Corazzieri, gi\u00e0 \"Reggimento Carabinieri Guardie della Repubblica\", facente parte dell'Arma dei Carabinieri. Questi seguono il presidente durante le occasioni ufficiali, ed assicurano anche una parte della sorveglianza interna del Palazzo del Quirinale, anche se prevalentemente con compiti di rappresentanza poich\u00e9 la sicurezza del Presidente della Repubblica nei suoi spostamenti e del Palazzo Quirinale, sia internamente che esternamente al palazzo , \u00e8 garantito dall'Ufficio Presidenziale della Polizia di Stato La cerimonia del cambio della guardia avviene ogni giorno alla stessa ora, e viene svolto con la banda se il presidente della Repubblica si trova al Quirinale, senza diversamente. Il reparto montante sfila nel cortile interno davanti a quello smontante che presenta le armi, vengono cambiate le sentinelle del reparto smontante con quelle del reparto montante, che a sua volta presenta le armi quando il reparto smontante sfila verso l'uscita.\nIl 2 giugno il cambio della guardia \u00e8 in forma solenne e viene svolto dai Corazzieri a Cavallo.\nAltri reparti d'onore.\nOltre ai Corazzieri, ci sono altre unit\u00e0 d'onore, alle dipendenze delle diverse Forze Armate, incaricate specificamente di servizi di rappresentanza, tra i quali quello come guardie d'onore presso la Camera dei deputati, il Senato della Repubblica, il Vittoriano (Altare della Patria e sacello del Milite Ignoto) e al Palazzo del Quirinale:\nUn esempio di civili che svolgono un servizio di guardia d'onore sono invece le guardie d'onore del Pantheon, che prestano servizio presso le tombe dei re d'Italia e il servizio di Guardia d'onore a Maria Santissima Regina della Pace, nella chiesa del sacrario militare di Redipuglia.\nRegno Unito.\nPer la Gran Bretagna il compito \u00e8 assolto dalla Guards Division, uno dei cui reggimenti (Grenadier Guards), ha come comandante (Colonel-in-chief) il monarca regnante.\nUn esempio famoso di guardia d'onore \u00e8 quella resa al catafalco del re Giorgio V dai suoi quattro figli, Edoardo, principe di Galles, Albert, duca di York, Henry, duca di Gloucester e George, duca di Kent.\nRussia.\nIn Russia esiste la divisione meccanizzata delle Guardie di Taman, o Guardie del Cremlino.\nStati Uniti d'America.\nNegli USA sono celebri lo United States Marine Corps Silent Drill Platoon dei Marines e il \"3rd United States Infantry Regiment (The Old Guard)\"; a questo reparto appartenevano i protagonisti del film del 1987 Giardini di pietra. Anche le altre forze armate hanno reparti cerimoniali. La Guardia Cerimoniale della Marina Militare degli Stati Uniti United States Navy Ceremonial Guard e considerata la pi\u00f9 precisa con riguardo alle altre guardie d'onore americane. I funerali militari ad Arlington sono tributati dalle guardie d'onore di esercito, marines, marina militare, aeronautica, e guarda costiera."}
{"id": "2937468", "revid": "767487", "url": "https://it.wikipedia.org/wiki?curid=2937468", "title": "ASB Classic 1998", "text": "L'ASB Classic 1998 \u00e8 stato un torneo di tennis giocato sul cemento. \u00c8 stata la 14\u00aa edizione del ASB Classic, che fa parte della categoria Tier IV nell'ambito del WTA Tour 1998. Si \u00e8 giocato al ASB Tennis Centre di Auckland in Nuova Zelanda, dal 5 gennaio al 10 gennaio 1998.\nCampionesse.\nSingolare.\n Dominique Van Roost ha battuto in finale Silvia Farina 4\u20136, 7\u20136, 7\u20135\nDoppio.\n Nana Miyagi / Tamarine Tanasugarn hanno battuto in finale Julie Halard-Decugis / Janette Hus\u00e1rov\u00e1 7\u20136, 6\u20134"}
{"id": "2937475", "revid": "1442080", "url": "https://it.wikipedia.org/wiki?curid=2937475", "title": "ASB Classic 1998 - Singolare", "text": "Il singolare dell'ASB Classic 1998 \u00e8 stato un torneo di tennis facente parte del WTA Tour 1998.\nMarion Maruska era la detentrice del titolo, ma ha perso nel 1\u00ba turno contro Meike Babel.\nDominique Van Roost han battuto in finale 4\u20136, 7\u20136, 7\u20135 Silvia Farina."}
{"id": "2937480", "revid": "838137", "url": "https://it.wikipedia.org/wiki?curid=2937480", "title": "ASB Classic 1998 - Doppio", "text": "Il doppio dell'ASB Classic 1998 \u00e8 stato un torneo di tennis facente parte del WTA Tour 1998.\nJanette Hus\u00e1rov\u00e1 e Dominique Van Roost erano le detentrici del titolo, ma hanno partecipato con partner differenti, la Hus\u00e1rov\u00e1 con Julie Halard-Decugis e la Van Roost con Laura Golarsa.\nLa Golarsa e la Van Roost hanno perso nei quarti di finale contro Julie Halard-Decugis e la Van Roost con Laura Golarsa.\nJulie Halard-Decugis e Janette Hus\u00e1rov\u00e1 hanno perso in finale 7\u20136, 6\u20134 contro Nana Miyagi e Tamarine Tanasugarn."}
{"id": "2937483", "revid": "767487", "url": "https://it.wikipedia.org/wiki?curid=2937483", "title": "Tasmanian International 1998", "text": "Il Tasmanian International 1998 \u00e8 stato un torneo di tennis giocato sul cemento. \n\u00c8 stata la 5\u00aa edizione del torneo, che fa parte della categoria Tier IV nell'ambito del WTA Tour 1998.\nSi \u00e8 giocato al Hobart International Tennis Centre di Hobart in Australia, dall'11 al 17 gennaio 1998.\nCampionesse.\nSingolare.\n Patty Schnyder ha battuto in finale Dominique Van Roost 6\u20133, 6\u20132\nDoppio.\n Virginia Ruano Pascual / Paola Su\u00e1rez hanno battuto in finale Julie Halard-Decugis / Janette Hus\u00e1rov\u00e1 7\u20136, 6\u20133"}
{"id": "2937484", "revid": "110157", "url": "https://it.wikipedia.org/wiki?curid=2937484", "title": "Oh Lord! When? How?", "text": "Oh Lord! When? How? \u00e8 il primo EP ufficiale del gruppo garage punk svedese The Hives.\nL'album \u00e8 stato pubblicato il 1\u00ba giugno 1996, a tre anni dalla formazione del gruppo, dalla casa discografica Sidekicks Records. L'album dura appena undici minuti e comprende sei tracce.\nLa canzone \"Some People Know All Too Well How Bad Liquorice, or Any Candy for That Matter, Can Taste When Having Laid Out in the Sun Too Long - And I Think I Just Ate Too Much\" \u00e8 comunemente abbreviata in \"Some People\"."}
{"id": "2937488", "revid": "1442080", "url": "https://it.wikipedia.org/wiki?curid=2937488", "title": "Tasmanian International 1998 - Singolare", "text": "Il singolare del Tasmanian International 1998 \u00e8 stato un torneo di tennis facente parte del WTA Tour 1998.\nDominique Van Roost era la detentrice del titolo, ma ha perso in finale 6\u20133, 6\u20132 contro Patty Schnyder."}
{"id": "2937489", "revid": "1782831", "url": "https://it.wikipedia.org/wiki?curid=2937489", "title": "Guarded", "text": "Guarded \u00e8 il primo singolo estratto da \"Ten Thousand Fists\", terzo album del gruppo musicale alternative metal statunitense Disturbed. La canzone \u00e8 stata pubblicata per promuovere il loro terzo album, \"Ten Thousand Fists\".\nTemi lirici.\nSecondo il cantante David Draiman, \"Guarded\" riguarda a come il suo stile di vita lo costringe a proteggersi. Ha detto: \"\u00c8 una canzone che riflette su come la scelta di questa vita forza certa gente a comportarsi in certo modo - dovete rimanere ad un certo livello di guardia.\"\nPubblicazione.\n\"Guarded\" \u00e8 stato pubblicato nelle stazioni radio come un singolo promozionale il 28 giugno 2005. Il cantante David Draiman disse \"La canzone \u00e8 stata fatta uscire solo per stuzzicare l'appetito di tutti. \u00c8 una delle tracce pi\u00f9 aggressive dell'album, solo per ricordate a tutti da dove veniamo e chi siamo.\""}
{"id": "2937490", "revid": "765341", "url": "https://it.wikipedia.org/wiki?curid=2937490", "title": "Le 39 chiavi", "text": "Le 39 chiavi \u00e8 una collana di libri di avventura per ragazzi nata nel 2008 e pubblicata in Italia dal 2010 da Edizioni Piemme.\nLe 39 chiavi.\nIl labirinto delle ossa.\nLa storia inizia con la lettura del testamento della nonna Grace Cahill: i nipoti Amy e Dan decidono di rinunciare all'eredit\u00e0 di un milione di dollari per iniziare la ricerca delle 39 chiavi, ovvero degli indizi che avrebbero permesso loro di diventare i padroni del mondo, anche se non si conosce esattamente l'effetto provocato dalle chiavi, gareggiando contro gli Holt, Alistair Oh, gli Starling, i Kabra, Jonah Wizard e Irina Skizova. Pagina dopo pagina si scopre che la storia della famiglia Cahill \u00e8 sotto molti aspetti eccezionale: la dinastia ha inizio cinquecento anni prima e durante il corso dei secoli moltissimi dei suoi componenti, leader, scienziati, artisti e atleti sono diventati importanti e famosi personaggi, in grado di influenzare il corso della storia. \nIl Primo Indizio li porta a scoprire che Benjamin Franklin ha nascosto una chiave a Parigi e convincono la loro Ragazza alla Pari, Nellie Gomez, a portarli a Parigi. Riescono a trovare una chiave e un piccolo flaconcino che per\u00f2 viene loro rubato da Ian Kabra.\nLa chiave trovata li conduce a Vienna, dove \u00e8 nato Mozart; scopriranno cos\u00ec la verit\u00e0 sulla sorella del famoso musicista...\nLa falsa nota.\nA Vienna trovano un indizio relativo a Maria Anna Nannerl, la sorella di Mozart, che ha scoperto e nascosto nel suo Diario. Amy e Dan devono recuperarlo rubandolo a Jonah. Trovano cos\u00ec un'altra chiave.\nIn seguito ad uno scontro con Ian e Natalie Kabra, scoprono che devono andare in Giappone.\nIl ladro di spade.\nDan, Nellie e Amy in Giappone incontrano Alistair Oh e i Kabra e decidono di collaborare con loro seguendo una pista che li porta in Corea. Amy e Dan scoprono quindi che tutte le chiavi messe assieme danno gli ingredienti per la Pietra Filosofale. Amy, Dan, i Kabra e Alistair entrano in una grotta e scoprono un'altra chiave, l'Oro. Dopodich\u00e9 i Kabra chiudono dentro la grotta i tre, che riescono a salvarsi per un pelo. \nAmy Dan e Nellie decidono allora di andare in Egitto.\nMessaggi dall'Oltretomba.\nIn Egitto i ragazzi trovano un indizio lasciato loro da Grace riguardo ad una chiave nascosta in un Lago e, grazie a zio Alistar, prendono in prestito il suo sottomarino e trovano la chiave.\nIl segreto degli zar.\nIn Egitto i ragazzi ricevono un telegramma da un certo NRR e decidono di partire per la Russia lasciando Nellie indietro e alleandosi con gli Holt. Amy e Dan stringono amicizia con Hamilton Holt e si intrufolano in una roccaforte dei Lucian.\nL\u00ec scoprono che i loro genitori avevano dei documenti falsi e che erano andati in Australia.\nRotta verso Sud.\nNellie raggiunge i due ragazzi a Sydney per seguire le tracce dei loro genitori e vanno da un cugino di loro padre che non \u00e8 un Cahill. In questo libro compare Isabel Kabra, madre di Ian e Natalie, che caccia i due fin quasi a ucciderli ma Hamilton corre in loro aiuto. Amy scopre che Isabel e Irina erano presenti la sera in cui ci fu l'incendio che uccise i genitori e che fu proprio Amy a causare la loro morte. Iniziano a sospettare di Nellie a causa di alcuni messaggi che arrivano sul suo computer, che risultano criptati. Una pista li porta a Krakatau dove incontrano Alistar e si nascondono in una capanna; purtroppo per\u00f2 Isabel le d\u00e0 fuoco e Irina Skizova muore per salvarli. I ragazzi scoprono nella sua borsa un indizio in una canzone.\nIl risveglio del leone.\nI ragazzi partono, la mattina dopo la morte di Irina, per Pretoria, in Sud Africa, e si infilano in una roccaforte degli Holt dove finiscono nei pasticci scoprendo un'altra chiave. Credono che la chiave sia il diamante, ma alla fine scoprono che la vera chiave non \u00e8 quella ma aloe, che avevano sempre avuto sotto il naso. Vengono per\u00f2 catturati da Isabel e successivamente riescono a scappare, portandosi con loro il veleno che i Kabra avevano rubato loro nel primo libro. La fiala per\u00f2, durante la fuga, si rompe e il liquido avvelena Dan finendo sul suo braccio. Per ottenere l'antidoto vanno, grazie ad un amico di Grace, nella sua casa in Madagascar, dove scoprono di essere dei Madrigal.\nIl codice dell'imperatore.\nIn questo libro, Amy e Dan partono per la Cina. Qui Dan si separa da Amy e Nelly perch\u00e9 la prima ha dei dubbi sulle vere intenzioni dei genitori. Allora Dan, una volta pentito, incontra Jonah Wizard che gli promette di aiutarlo a ritrovare la sorella; invece poi lo usa per trovare la chiave, ma quando sta per essere ucciso da una finta statua lo salva e dice poi alla madre di voler uscire dalla competizione. Intanto Amy e Nelly scoprono che la chiave si trova sulla cima del monte Everest dove alla fine incontrano Dan e fanno pace.\nSull'orlo della tempesta.\nDalla Cina i fratelli Cahill vanno in Giamaica sulle tracce di Anne Bonny, spavalda piratessa. I fratelli Cahill scopriranno di pi\u00f9 sui Madrigal e sulla loro capostipide Medeleine Cahill. Presto verr\u00e0 scoperta l'identit\u00e0 dell'uomo in nero che alla fine si afferma come Fiscke Cahill, un fratello di Grace.\nLa chiave di Shakespeare.\nAmy e Dan secondo gli indizi precedentemente trovati, vanno a Londra dove scoprono che William Shakespeare era un Madrigal nipote di Medeleine Chaill. Nella tomba di Shakespeare i fratelli trovano un indizio che li conduce sull'isola dei Cahill, che non \u00e8 segnata sulle mappe, dove sconfiggeranno Isabel Kabra grazie all'aiuto degli altri rami delle famiglie, e vinceranno la caccia alle 39 chiavi. Per\u00f2 le avventure non sono finite qui, perch\u00e9 l'avvocato McIntyre li informa che una potente famiglia che \u00e8 da tempo sulle tracce dei Cahill."}
{"id": "2937491", "revid": "123808106", "url": "https://it.wikipedia.org/wiki?curid=2937491", "title": "Ai Weiwei", "text": "Biografia.\nArtista e designer.\n\u00c8 il figlio del poeta Ai Qing. Si \u00e8 diplomato all'Accademia del Cinema, per poi dedicarsi successivamente alla pittura. Negli anni Settanta \u00e8 cofondatore del gruppo artistico \"Stars\" (\"stelle\" in italiano). Nel settembre del 1980 le autorit\u00e0 di Pechino concedono al collettivo \"Stars\" di allestire una mostra alla China Art Gallery di Pechino: fu la prima esposizione di arte contemporanea in un museo cinese; l'esposizione attir\u00f2 numerosi visitatori. \nNel 1981 si trasferisce negli Stati Uniti. Si sposa a New York dove svolge la maggior parte della sua attivit\u00e0 artistica. Frequenta due prestigiose scuole di design, la Parsons The New School For Design e l'Art Students League. Nel marzo del 1988 le sue opere furono esposte alla Ethan Cohen Gallery, una mostra che fu la sua prima e unica personale a New York. Famosa opera di questo periodo \u00e8 un omaggio a Marcel Duchamp, artista amato da Ai Weiwei: \"Profile of Duchamp. Sunflower seeds\". Si tratta della trasformazione di una gruccia nel profilo dell'artista, all'interno della quale sono collocati dei semi di girasole, un alimento fondamentale per il popolo cinese. \nNel 1993 torna in Cina per stare accanto al padre ammalato. Collabora alla fondazione dell'East Village di Pechino, una comunit\u00e0 di artisti d'avanguardia. Nel 1997 \u00e8 cofondatore e direttore artistico dell'Archivio delle arti cinesi (CAAW).\nNel 1999 inizia ad occuparsi di architettura e fonda il suo studio nella periferia nord di Pechino, a Caochangdi. Nel 2003 fonda un altro studio, il \u00abFAKE Design\u00bb. Sempre in questo anno realizza un'altra opera celeberrima, \"Map of China\": una scultura \"puzzle\" formata da legni che avevano fatto parte dei templi della dinastia Qing (1644-1911), distrutti dal regime. \nLavora a vari progetti con gli architetti svizzeri Herzog &amp; de Meuron. Insieme vincono il concorso per il progetto dello Stadio nazionale di Pechino e del padiglione della \"Serpentine Gallery\" di Londra. Nel 2008 le autorit\u00e0 di Shanghai lo invitano a costruire a Malu town uno studio, per rendere l'area una zona per artisti. Sempre nel 2008 a Sichuan un terremoto provoca circa settantamila vittime; tantissimi studenti muoiono sotto le macerie delle scuole. Ai Weiwei accusa il governo cinese di aver usato materiali scadenti per costruire tali edifici e pubblica sul suo blog i nomi dei cinquemila bambini morti.\nAttivista per i diritti umani.\nNel 2009 il suo blog, aperto nel 2006, viene chiuso dalle autorit\u00e0. Nel 2010 la giunta municipale di Shanghai stabilisce che lo studio di Malu Twon debba essere chiuso e demolito. L'11 gennaio viene distrutto, ma Ai Weiwei riesce a recuperare parti dell'edificio.\nPer la sua opposizione al regime \u00e8 stato recluso per 81 giorni, dal 2 aprile al 22 giugno 2011. La notizia dell'arresto \u00e8 stata ripresa da tutti gli organi d'informazione mondiali. L'artista \u00e8 stato confinato in una localit\u00e0 segreta, senza che fossero mai state diramate notizie sulle sue condizioni.\nDurante la detenzione, i principali musei del mondo (tra i quali la Galleria Tate Modern di Londra, che ne ha ospitato l'installazione \"Semi di girasole\") hanno lanciato in suo favore una petizione online, che ha raccolto l'adesione di migliaia di persone. Scopi della petizione erano di auspicare l'immediata liberazione dell'artista, esprimendo la preoccupazione nel vedere minacciati i diritti e la libert\u00e0 di espressione in Cina. In Italia, l'Associazione Pulitzer ha lanciato un appello per raccogliere 5\u00a0000 firme per Ai Weiwei; contestualmente ha chiesto pubblicamente al Presidente della Repubblica Italiana di intervenire sul governo di Pechino per la sua liberazione.\nSolo il 15 maggio 2011 l'artista \u00e8 stato autorizzato a vedere la moglie Lu Qiong. La consorte \u00e8 stata condotta nella localit\u00e0 segreta di detenzione del marito. Il colloquio, come ha reso noto l'avvocato dell'artista, \u00e8 servito anche a rassicurare l'opinione pubblica mondiale sulle condizioni dell'artista, che, in base a quanto riportato dalla moglie, non ha subito percosse o torture fisiche ed \u00e8 stato trovato in buono stato di salute. In particolare, gli sono state garantite cure ricorrenti per le patologie croniche (diabete e ipertensione) di cui l'artista soffre. Non \u00e8 stato possibile invece sapere se Ai Weiwei avesse ricevuto minacce n\u00e9 si conoscono altri dettagli sulla sua detenzione poich\u00e9 il colloquio si \u00e8 tenuto in presenza delle autorit\u00e0.\nIl 22 giugno, a distanza di 81 giorni dall'arresto, l'artista \u00e8 stato rilasciato su cauzione. La liberazione \u00e8 avvenuta a ridosso del viaggio del premier Wen Jiabao in Europa. Da allora \u00e8 costantemente tenuto sotto controllo e gli \u00e8 stato impedito di espatriare fino al luglio del 2015, quando gli \u00e8 stato restituito il passaporto.\nCon l'accusa di evasione fiscale, \u00e8 stato multato per una cifra di oltre 12 milioni di yuan. Ha ricorso in appello nel giugno del 2012, ma la condanna \u00e8 stata confermata. Approssimativamente 30.000 sostenitori di Ai Weiwei hanno versato 1,37 milioni di dollari per contribuire alle spese.\nNel 2017 ha diretto il documentario \"Human Flow\" presentato alla 74\u00aa Mostra internazionale d'arte cinematografica di Venezia."}
{"id": "2937492", "revid": "838137", "url": "https://it.wikipedia.org/wiki?curid=2937492", "title": "Tasmanian International 1998 - Doppio", "text": "Il doppio del Tasmanian International 1998 \u00e8 stato un torneo di tennis facente parte del WTA Tour 1998.\nNaoko Kijimuta e Nana Miyagi erano le detentrici del titolo, ma quest'anno non hanno partecipato.\nVirginia Ruano Pascual e Paola Su\u00e1rez hanno battuto in finale 7\u20136, 6\u20133 Julie Halard-Decugis e Janette Hus\u00e1rov\u00e1."}
{"id": "2937494", "revid": "179980", "url": "https://it.wikipedia.org/wiki?curid=2937494", "title": "Uni\u00f3n Magdalena", "text": ""}
{"id": "2937496", "revid": "729019", "url": "https://it.wikipedia.org/wiki?curid=2937496", "title": "Copa Colsanitas 1998", "text": "Il Copa Colsanitas 1998 \u00e8 stato un torneo di tennis giocato sulla terra battuta.\n\u00c8 stata la 1\u00aa edizione del torneo, che fa parte della categoria Tier IV nell'ambito del WTA Tour 1998.\nSi \u00e8 giocato al Club Campestre El Rancho di Bogot\u00e0 in Colombia, dal 16 al 22 febbraio 1998.\nCampionesse.\nSingolare.\n Paola Su\u00e1rez ha battuto in finale Sonya Jeyaseelan 6\u20133, 6\u20134\nDoppio.\n Janette Hus\u00e1rov\u00e1 / Paola Su\u00e1rez hanno battuto in finale Melissa Mazzotta / Ekaterina Sysoeva 3\u20136, 6\u20132, 6\u20133"}
{"id": "2937498", "revid": "1442080", "url": "https://it.wikipedia.org/wiki?curid=2937498", "title": "Copa Colsanitas 1998 - Singolare", "text": "Il singolare del torneo di tennis Copa Colsanitas 1998, facente parte del WTA Tour 1998, ha avuto come vincitrice Paola Su\u00e1rez che ha battuto in finale 6\u20133, 6\u20134 Sonya Jeyaseelan."}
{"id": "2937499", "revid": "179980", "url": "https://it.wikipedia.org/wiki?curid=2937499", "title": "Union Magdalena", "text": ""}
{"id": "2937502", "revid": "1442080", "url": "https://it.wikipedia.org/wiki?curid=2937502", "title": "Copa Colsanitas 1998 - Doppio", "text": "Il doppio del torneo di tennis Copa Colsanitas 1998, facente parte del WTA Tour 1998, ha avuto come vincitrici Janette Hus\u00e1rov\u00e1 e Paola Su\u00e1rez che hanno battuto in finale 3\u20136, 6\u20132, 6\u20133 Melissa Mazzotta e Ekaterina Sysoeva."}
{"id": "2937503", "revid": "729019", "url": "https://it.wikipedia.org/wiki?curid=2937503", "title": "Stazione di Borgo San Lorenzo-Rimorelli", "text": "La stazione di Borgo San Lorenzo-Rimorelli \u00e8 una fermata ferroviaria sita nel comune di Borgo San Lorenzo in provincia di Firenze.\nLa gestione degli impianti \u00e8 affidata a Rete Ferroviaria Italiana controllata del gruppo Ferrovie dello Stato.\nUbicata nell'omonima via, \u00e8 la seconda stazione ferroviaria della citt\u00e0, preceduta dalla stazione principale.\nStoria.\nLa fermata venne attivata nel 1985.\nCaratteristiche.\nLo scalo dispone di un unico binario non elettrificato (come tutta la linea).\nSono presenti due pensiline, una obliteratrice e due altoparlanti in corrispondenza delle pensiline.\nNon \u00e8 presente il fabbricato viaggiatori.\nServizio viaggiatori.\nIl servizio viaggiatori \u00e8 svolto esclusivamente da Trenitalia controllata del gruppo Ferrovie dello Stato.\nSulla linea in cui si trova la stazione \u00e8 attivo il servizio Memorario che permette una maggiore frequenza dei treni ed orari cadenzati facili da ricordare.\nSecondo i dati della Direzione del Trasporto Regionale di Trenitalia, del 2007, la stazione \u00e8 frequentata da 215 persone.\nInterscambio.\nAll'uscita della stazione \u00e8 presente un ampio parcheggio.\nLa fermata autobus \u00e8 al bivio con viale Kennedy; il servizio \u00e8 effettuato dalla societ\u00e0 consortile Autolinee Mugello Valdisieve."}
{"id": "2937504", "revid": "36426", "url": "https://it.wikipedia.org/wiki?curid=2937504", "title": "Madonna della scodella", "text": ""}
{"id": "2937505", "revid": "767487", "url": "https://it.wikipedia.org/wiki?curid=2937505", "title": "Che donna!", "text": "Che donna! (\"What a Woman!\" o \"The Beautiful Cheat\") \u00e8 un film del 1943 diretto da Irving Cummings.\nTrama.\nLa giovane Carol Ainsley, figlia di un senatore, \u00e8 pi\u00f9 che mai decisa a produrre un film tratto dal romanzo \"Turbine\". Incurante del divieto paterno vola fino in Gran Bretagna per conoscerne l'autore, il professor Mike Cobb. Affascinata dalla sua personalit\u00e0 lo convince a divenire il protagonista del film e ben presto il professore si trova innamorato della giovane.\nCarol per\u00f2 non lo ricambia, e Mike, per ostacolare l'amore fra lei e il giornalista Herry Pepper annuncia ai giornali il suo matrimonio con la ragazza. Questa, pur di non perdere l'interprete del film, acconsente al matrimonio, salvo poi rinunciare all'ultimo minuto. Carol ed Harry convoleranno a giuste nozze e il professore terminer\u00e0 di girare la pellicola."}
{"id": "2937508", "revid": "395232", "url": "https://it.wikipedia.org/wiki?curid=2937508", "title": "Stazione di Rimorelli", "text": ""}
{"id": "2937509", "revid": "116449618", "url": "https://it.wikipedia.org/wiki?curid=2937509", "title": "Codifica di sorgente", "text": "In elettronica e telecomunicazioni con il termine codifica di sorgente si indica l'insieme delle tecniche di elaborazione digitale dell'informazione volte alla compressione dell'informazione audio, video e dati digitali di una sorgente informativa che le genera, prima della memorizzazione su supporto di memorizzazione permettendo un risparmio sullo spazio di memorizzazione oppure prima di una trasmissione digitale consentendo una liberazione di banda necessaria su canale trasmissivo a parit\u00e0 di velocit\u00e0 di trasmissione. \nNelle telecomunicazioni la codifica di sorgente, assieme alla codifica di canale, rappresenta dunque uno dei vantaggi delle trasmissioni digitali rispetto a quelle analogiche essendo una prerogativa della rappresentazione in formato digitale del'informazione.\nDescrizione.\nIn ogni caso le operazioni di compressione sono reversibili tramite l'operazione inversa di \"decodifica di sorgente\". Il dispositivo che attua tali procedure \u00e8 detto Codec. Queste tecniche sono quindi una parte essenziale delle procedure proprie delle trasmissioni numeriche o digitali assieme alla codifica di canale e alla modulazione numerica. In particolare sono proprio queste tecniche che in molti casi hanno permesso l'affermarsi e la diffusione dei contenuti multimediali e la loro trasmissione nelle attuali reti di telecomunicazioni laddove in loro assenza le capacit\u00e0 di banda richieste o quelle di memorizzazione sarebbero state enormemente superiori al punto da saturare in breve tempo la rete e i supporti di memoria oppure al punto da richiedere tempi di servizio troppo lunghi."}
{"id": "2937510", "revid": "767487", "url": "https://it.wikipedia.org/wiki?curid=2937510", "title": "Makarska International Championships 1998", "text": "Il Makarska International Championships 1998 \u00e8 stato un torneo di tennis giocato sulla terra battuta. \u00c8 stata la 1\u00aa edizione del torneo, che fa parte della categoria Tier IV nell'ambito del WTA Tour 1998. Si \u00e8 giocato a Macarsca in Croazia, dal 13 al 19 aprile 1998.\nCampionesse.\nSingolare.\n Kv\u011bta Hrdli\u010dkov\u00e1 ha battuto in finale Li Fang 6\u20133, 6\u20131\nDoppio.\n Tina Kri\u017ean / Katarina Srebotnik hanno battuto in finale Karin Kschwendt / Evgenija Kulikovskaja 7\u20136, 6\u20131"}
{"id": "2937511", "revid": "395232", "url": "https://it.wikipedia.org/wiki?curid=2937511", "title": "Stazione di Borgo San Lorenzo Rimorelli", "text": ""}
{"id": "2937514", "revid": "395232", "url": "https://it.wikipedia.org/wiki?curid=2937514", "title": "Stazione di Borgo S.Lorenzo-Rimorelli", "text": ""}
{"id": "2937515", "revid": "395232", "url": "https://it.wikipedia.org/wiki?curid=2937515", "title": "Stazione di Borgo S.Lorenzo Rimorelli", "text": ""}
{"id": "2937517", "revid": "486946", "url": "https://it.wikipedia.org/wiki?curid=2937517", "title": "Rosh yeshiva", "text": ""}
{"id": "2937518", "revid": "767487", "url": "https://it.wikipedia.org/wiki?curid=2937518", "title": "Moharram Navidkia", "text": ""}
{"id": "2937519", "revid": "1687355", "url": "https://it.wikipedia.org/wiki?curid=2937519", "title": "Makarska International Championships", "text": "Il Makarska International Championships \u00e8 stato un torneo femminile di tennis che si \u00e8 disputato a Macarsca in Croazia nel 1998. La superficie usata \u00e8 la terra rosa. Dal 2022, ritorna nel circuito nella categoria WTA 125."}
{"id": "2937526", "revid": "466539", "url": "https://it.wikipedia.org/wiki?curid=2937526", "title": "Cinque donne per strada", "text": "Cinque donne per strada (F\u00fcnf Frauen auf der Stra\u00dfe) \u00e8 un dipinto a olio su tela (120,5x91 cm) di Ernst Ludwig Kirchner, realizzato a Berlino nel 1913 e conservato a Colonia presso il Museo Ludwig.\nDescrizione.\nLe cinque donne, forse prostitute, e l'ambiente in cui vivono vengono proposte attraverso colori acidi e stridenti, come il giallo acido e il blu scuro, ad esprimere la sofferenza dell'uomo moderno. Il quadro appartiene al periodo berlinese di Kirchner, nel quale le pennellate e la struttura delle opere tendono a farsi ancora pi\u00f9 violente e ad avvicinarsi all'acutezza formale dell'architettura gotica. L'ambientazione urbana \u00e8 data per accenni ai margini della superficie (una ruota di automobile in basso a sinistra, un palazzo d'abitazione a destra), ma tende ad imporsi per lo sfondo dipinto in verde acido che tende ad inglobare le esili figure, rigide e inespressive. I valori della tradizione pittorica europea sono invertiti. In questo quadro l'artista vuole far apparire queste donne come uccellacci perch\u00e9 esse si prostituiscono, non a causa della miseria, ma soltanto per diventare ancora pi\u00f9 ricche."}
{"id": "2937528", "revid": "767487", "url": "https://it.wikipedia.org/wiki?curid=2937528", "title": "Sfida per la vittoria", "text": "Sfida per la vittoria \u00e8 un film del 2000 diretto da Michael Corrente e interpretato da Robert Duvall.\nTrama.\nGordon Mcleod \u00e8 l'allenatore del Kilnockie squadra di calcio della seconda divisione del campionato scozzese. Un giorno il presidente del club, gli comunica due notizie: la prima che vorrebbe spostare, per il prossimo anno, la squadra in Irlanda a Dublino, la seconda che \u00e8 riuscito a convincere l'ex stella del , in forza all'Arsenal, Jackie McQuillan, a trasferirsi dalla Premier League nella seconda divisione scozzese. Le novit\u00e0 non trovano d'accordo McLeod, in quanto priverebbe la gente del villaggio di Kilnockie della loro squadra, la seconda invece di carattere personale, in quanto McQuillan \u00e8 il genero, e proprio a causa di questa unione, McLeod ha smesso di parlarsi con la figlia, per il carattere violento ed irascibile sia sui campi di gioco che nella vita del campione."}
{"id": "2937533", "revid": "287204", "url": "https://it.wikipedia.org/wiki?curid=2937533", "title": "Makarska International Championships 1998 - Singolare", "text": "Il singolare del Makarska International Championships 1998 \u00e8 stato un torneo di tennis facente parte del WTA Tour 1998.\nKv\u011bta Hrdli\u010dkov\u00e1 ha battuto in finale 6\u20133, 6\u20131 Li Fang."}
{"id": "2937536", "revid": "247222", "url": "https://it.wikipedia.org/wiki?curid=2937536", "title": "Baseball Tonight", "text": "Baseball Tonight \u00e8 un programma televisivo statunitense, che va in onda dal 1990 su ESPN. Lo show fa un riassunto giornaliero dell'azione sui campi della MLB.\nCritiche.\n\"Baseball Tonight\" \u00e8 stato oggetto di numerose critiche da numerosi fans perch\u00e9, a loro avviso, favorirebbe alcuni team tra cui i New York Yankees e Boston Red Sox, in particolare. La critica pi\u00f9 importante \u00e8 stata fatta da Heath Bell:\n\"Credo veramente che a ESPN importi solo dei Red Sox, Yankees e dei Mets e di nessun altro. Ecco perch\u00e9 mi piace MLB Network perch\u00e9 esso fa promozione ad ogni squadra. Quando Jake Peavy lanci\u00f2 per 8 1/3 inning sabato, ESPN ha mostrato solo un pitch e credo di essermi spiegato. Questo programma \u00e8 solo per i Red Sox, Yankees e Mets.\"\nDi seguito l'intervista in lingua inglese: \n\"I truly believe ESPN only cares about promoting the Red Sox and Yankees and Mets - and nobody else. That's why I like the MLB Network, because they promote everybody. I'm really turned off by ESPN and 'Baseball Tonight.' When Jake Peavy threw 8 1/3 innings on Saturday, they showed one pitch in the third inning and that was it. It's all about the Red Sox, Yankees and Mets.\"\nIn Italia.\n\"Baseball Tonight\" veniva trasmesso in diretta o, a volte, in leggera differita, su ESPN America, che dal 2003 al 2013 era visibile sul canale 214 della piattaforma Sky Italia."}
{"id": "2937538", "revid": "287204", "url": "https://it.wikipedia.org/wiki?curid=2937538", "title": "Makarska International Championships 1998 - Doppio", "text": "Il doppio del torneo di tennis Makarska International Championships 1998, facente parte del WTA Tour 1998, ha avuto come vincitrici Tina Kri\u017ean e Katarina Srebotnik ha battuto in finale 7\u20136, 6\u20131 Karin Kschwendt e Evgenija Kulikovskaja."}
{"id": "2937540", "revid": "666668", "url": "https://it.wikipedia.org/wiki?curid=2937540", "title": "Coppa di Lega sudafricana", "text": "La Coppa di Lega sudafricana, ufficialmente Telkom Knockout Cup per ragioni di sponsorizzazione, \u00e8 una competizione calcistica sudafricana a eliminazione diretta, cui partecipano le 16 squadre della Premier Division. \nLa manifestazione \u00e8 stata istituita nel 1982 con il nome di \"Datsun Challenge\". Con l'istituzione della NSL, nel 1984 divenne nota come \"JPS Knockout Cup\", per poi mantenere questo nome fino al 1992, quando divent\u00f2 \"Coca-Cola Cup\". Fu sponsorizzata dal produttore di bevande fino al 1996, quando divenne la \"Rothmans Cup\"; nel 2001 torn\u00f2 a chiamarsi \"Coca-Cola Cup\", in seguito alle nuove regolamentazioni sulla sponsorizzazione del tabacco nello sport. Telkom, compagnia suafricana di telecomunicazioni, \u00e8 divenuto il nuovo sponsor del torneo nel 2006, dandogli il nome di \"Telkom Knockout Cup\". \nFormula.\n\u00c8 una competizione a eliminazione diretta, con partite singole, senza andata e ritorno. In caso di pareggio si disputano i tempi supplementari e, se sussiste la parit\u00e0, si passa ai tiri di rigore.\nIl vincitore riceve 4 milioni di rand.\nAlbo d'oro.\nNPSL.\n "}
{"id": "2937543", "revid": "1543377", "url": "https://it.wikipedia.org/wiki?curid=2937543", "title": "Budapest Grand Prix 1998", "text": "Il Budapest Grand Prix 1998 \u00e8 un torneo di tennis giocato sulla terra battuta.\n\u00c8 la 4\u00aa edizione del Budapest Grand Prix, che fa parte della categoria Tier IV nell'ambito del WTA Tour 1998.\nSi \u00e8 giocato a Budapest in Ungheria, dal 20 al 26 aprile 1998.\nCampionesse.\nSingolare.\n Virginia Ruano Pascual ha battuto in finale Silvia Farina 6\u20134, 4\u20136, 6\u20133\nDoppio.\n Virginia Ruano Pascual / Paola Su\u00e1rez hanno battuto in finale C\u0103t\u0103lina Cristea / Laura Montalvo 4\u20136, 6\u20131, 6\u20131"}
{"id": "2937546", "revid": "1442080", "url": "https://it.wikipedia.org/wiki?curid=2937546", "title": "Budapest Grand Prix 1998 - Singolare", "text": "Il singolare del Budapest Grand Prix 1998 \u00e8 stato un torneo di tennis facente parte del WTA Tour 1998.\nAmanda Coetzer era la detentrice del titolo, ma quest'anno non ha partecipato.\nVirginia Ruano Pascual ha battuto in finale 6\u20134, 4\u20136, 6\u20133 Silvia Farina."}
{"id": "2937548", "revid": "838137", "url": "https://it.wikipedia.org/wiki?curid=2937548", "title": "Budapest Grand Prix 1998 - Doppio", "text": "Il doppio del Budapest Grand Prix 1998 \u00e8 stato un torneo di tennis facente parte del WTA Tour 1998.\nAmanda Coetzer e Alexandra Fusai erano le detentrici del titolo, ma quest'anno non hanno partecipato.\nVirginia Ruano Pascual e Paola Su\u00e1rez hanno battuto in finale 4\u20136, 6\u20131, 6\u20131 C\u0103t\u0103lina Cristea e Laura Montalvo."}
{"id": "2937555", "revid": "767487", "url": "https://it.wikipedia.org/wiki?curid=2937555", "title": "Croatian Bol Ladies Open 1998", "text": "Il Croatian Bol Ladies Open 1998 \u00e8 stato un torneo di tennis giocato sulla terra battuta. \u00c8 stata la 5\u00aa edizione del torneo, che fa parte della categoria Tier IV nell'ambito del WTA Tour 1998. Si \u00e8 giocato a Bol in Croazia, dal 27 aprile al 3 maggio 1998.\nCampionesse.\nSingolare.\n Mirjana Lu\u010di\u0107 hanno battuto in finale Corina Morariu 6\u20132, 6\u20134\nDoppio.\n Laura Montalvo / Paola Su\u00e1rez hanno battuto in finale Joannette Kruger / Mirjana Lu\u010di\u0107 per Walkover"}
{"id": "2937556", "revid": "1305772", "url": "https://it.wikipedia.org/wiki?curid=2937556", "title": "Milford (Michigan)", "text": "Milford \u00e8 un villaggio della Contea di Oakland, nello stato americano del Michigan. Durante il censimento del 2000 sono stati registrati 6.272 residenti, aumentati nel 2008 a 6.482.\nGeografia fisica.\nSecondo lo United States Census Bureau, il villaggio ha un'area totale di 2,5miglia quadrate, corrispondenti a 6,5km\u00b2, dei quali il 2,39% composti di acqua e la restante percentuale di terreni.\nSociet\u00e0.\nEvoluzione demografica.\nNel censimento del 2000, tra le 6.272 persone registrate, vi erano 2.427 possidenti di beni immobili e 1.706 famiglie. 2.491 abitazioni componevano una densit\u00e0 media di 392.6/km\u00b2. La composizione razziale della popolazione era cos\u00ec divisa: 97,35% di caucasici; 0,16% di afroamericani; 0,38% di nativi americani; 0,49% di asiatici; 1,32% di ispanici o latinoamericani e 0,35% di altre razze.\nPer quanto riguarda l'et\u00e0 media, essa si aggira attorno ai 35 anni di et\u00e0. In percentuale, il 28,6% della popolazione \u00e8 minorenne, il 6,4% ha un'et\u00e0 dai 18 ai 24 anni, il 33% dai 25 ai 44, il 21,6% dai 45 ai 64 ed il 10,4% \u00e8 ultrasessantacinquenne.Per ogni 100 persone di sesso femminile, ve ne sono 91,2 di sesso maschile.\nStoria.\nIl villaggio di Milford fu fondato nel 1832, a partire da una segheria, dai fratelli Elizur e Stanley Ruggles. Gli archivi primari della contea indicano, per\u00f2, che un'organizzazione formale fu istituita solamente nel 1834. Nello stesso anno fu costruito, da Luman Fuller, il primo mulino per la produzione di farina, seguito l'anno successivo da un ufficio postale fondato da Aaron Phelps, che sarebbe divenuto il suo primo direttore.\nNel 1836 fu creato il lago artificiale denominato Lower Mill Pond, che avrebbe fornito di energia idroelettrica le fabbriche ed infrastrutture del circondario. Nel 1845 vi si aggiunse l'Upper Mill Pond. Nel 1911, infine, venne a formarsi l'Hubbell Pond a causa della creazione di una diga sul fiume Huron, che avrebbe generato pi\u00f9 elettricit\u00e0.\nNel 1892, l'energia idroelettrica rese Milford una delle prime comunit\u00e0 con fornitura di luce elettrica. Un anno pi\u00f9 tardi fu attivato, nel villaggio, anche un servizio telefonico.\nNel 1939, Henry Ford fece costruire un impianto carburatore e due stazioni idroelettriche a Milford, per permettere ai residenti di mantenere invariata la loro produzione nell'agricoltura pur andando a lavorare nelle fabbriche. L'impianto carburatore \u00e8 stato demolito nel 2002. Nel 2004, invece, sono iniziati i lavori di restaurazione della stazione Art d\u00e9co, che rimane situata sul torrente Pettibone che scorre nel villaggio.\nIstruzione.\nIl villaggio di Milford \u00e8 parte del distretto scolastico della Huron Valley; le scuola localizzate all'interno del villaggio sono:\nle scuole elementari Baker, Johnson e Kurtz, la scuola media Muir."}
{"id": "2937560", "revid": "287204", "url": "https://it.wikipedia.org/wiki?curid=2937560", "title": "Croatian Bol Ladies Open 1998 - Singolare", "text": "Il singolare del Croatian Bol Ladies Open 1998 \u00e8 stato un torneo di tennis facente parte del WTA Tour 1998.\nMirjana Lu\u010di\u0107 era la detentrice del titolo e ha battuto in finale 6\u20132, 6\u20134 Corina Morariu."}
{"id": "2937561", "revid": "339392", "url": "https://it.wikipedia.org/wiki?curid=2937561", "title": "Supersport United F.C.", "text": ""}
{"id": "2937562", "revid": "297059", "url": "https://it.wikipedia.org/wiki?curid=2937562", "title": "Forte Nugent", "text": ""}
{"id": "2937565", "revid": "838137", "url": "https://it.wikipedia.org/wiki?curid=2937565", "title": "Daniele Toto", "text": "Biografia.\nDal 2000 al 2003 \u00e8 stato assessore al Comune di Pescara. Tra le deleghe, i rapporti con l'Unione Europea. Nel 2001 il Comune di Pescara ottiene un finanziamento per la riqualificazione territoriale attraverso il programma di iniziativa comunitaria Urban 2.\nNel 2008 viene eletto alla Camera dei deputati nelle liste del Popolo della Libert\u00e0.\nNel novembre 2010 lascia il PdL e aderisce a Futuro e Libert\u00e0 per l'Italia, divenendone coordinatore regionale per l'Abruzzo. Un anno dopo, viene nominato commissario del partito finiano in Molise. Nello stesso periodo viene nominato vicecoordinatore nazionale di FLI. Alle elezioni amministrative in Abruzzo del 2012, con liste organizzate da Daniele Toto, Futuro e Libert\u00e0 si presenta in tutte le realt\u00e0 territoriali attese al voto ed ottiene risultati di rilievo: a L'Aquila il 3,70%, a Montesilvano (Pe) il 5,39%, ad Avezzano (Aq) il 6,8%.\nLa sua attivit\u00e0 parlamentare si distingue, tra le altre cose, per atti di sindacato ispettivo presentati alla Camera nei confronti della gestione della Sanit\u00e0 abruzzese ad opera della Giunta regionale di centrodestra, oggetto successivamente di inchieste giudiziarie.\nImportante, inoltre, la sua attivit\u00e0 in Commissione Trasporti, Poste e Telecomunicazioni dove tra le altre cose si distingue, da relatore, per la proposta di Legge quadro in materia di interporti e di piattaforme territoriali logistiche (A.C. 3681-4296-A), approvata il 12/4/2012, dall\u2019Aula parlamentare con 418 voti favorevoli (su 423 presenti), 4 astenuti ed un solo voto contrario.\nAlle elezioni politiche del 2013, candidatosi in Abruzzo per la Camera dei Deputati nelle liste di FLI, non viene rieletto, avendo ottenuto Futuro e Libert\u00e0 un modestissimo risultato elettorale nazionale.\nIn seguito aderisce al Partito Liberale Italiano, in quota al quale viene inserito nella lista italiana dell'Alleanza dei liberali democratici europei (Alde) in occasione delle elezioni europee del 25 maggio 2014, non venendo eletto. Del PLI \u00e8 stato anche coordinatore nazionale dal 2014 al 2015.\nCandidato nella Circoscrizione Italia meridionale, raccoglie 3.319 preferenze. Nella circoscrizione Italia Meridionale, Scelta Europea, la lista italiana dell'Alleanza dei liberali democratici europei (Alde), che ha sostenuto la candidatura dell'ex premier belga Guy Verhofstadt alla Presidenza della Commissione europea, ha ottenuto 63.044 voti, pari all'1,09% delle preferenze complessive. La percentuale si alza leggermente in Abruzzo con lo spoglio definitivo che fotografa l'1,10% dei consensi ottenuti, ossia 7.458 voti. A livello nazionale il dato definitivo \u00e8 197.942 voti, con una percentuale che si abbassa allo 0,72%.\nDaniele Toto, candidato del Pli nella Circoscrizione Sud, a queste elezioni europee ha ottenuto 3.319 voti, posizionandosi al quarto posto nella coalizione Scelta Europea. La sua Regione, l'Abruzzo, ha deciso di premiare Toto con 1.972 voti. Daniele Toto in Abruzzo \u00e8 risultato il pi\u00f9 votato tra i candidati di Scelta Europea.\nLa tendenza registrata alle elezioni europee \u00e8 confermata anche dai dati definitivi delle contemporanee elezioni regionali in Abruzzo e delle elezioni amministrative nei Comuni di Pescara e Teramo, con liste promosse ed organizzate da Daniele Toto. L'aggregazione tra Centro Democratico e Liberali per l'Abruzzo ottengono 16.823 voti (il 2,4%) alle elezioni regionali che consentono di avere un rappresentante eletto nella propria lista. A Pescara l'aggregazione tra Liberali, Centro Democratico e Popolari ha ottenuto il 3,89% dei consensi con 2.634 voti e l'espressione di due consiglieri comunali, con un assessore in Giunta. A Teramo il candidato sindaco ha chiuso le comunali con 860 voti e il 2,60% dei consensi.\nIl 5 ottobre 2014 viene nominato coordinatore nazionale del Partito Liberale Italiano., incarico ricoperto fino al 2015. La sua fase di coordinamento si \u00e8 caratterizzata per un tentativo di dialogo con le altre realt\u00e0 liberali ed un confronto con le realt\u00e0 civiche territoriali per un percorso di crescita del partito, a cui aveva aderito anche un parlamentare della Repubblica.\nIl 12 settembre 2016 l\u2019ex presidente del Senato Marcello Pera, insieme con Giuliano Urbani, ex ministro alla Cultura del governo Berlusconi, ha inaugurato un comitato particolare in vista del referendum costituzionale per invitare gli elettori di centrodestra a votare s\u00ec il 4 dicembre. Del comitato fanno parte ventitr\u00e9 professori, oltre a Pera e Urbani. Accanto ai nomi dei professori, il comitato \u201cLiberi per il s\u00ec\u201d si compone di 35 parlamentari ex di Forza Italia che hanno scelto di votare per il s\u00ec al referendum, tra cui Daniele Toto.\nIl 28 ottobre 2016, viene nominato nel Consiglio di Amministrazione della Fondazione Einaudi.\nNel giugno 2017, lancia il giornale on line Impaginato.it.\nDopo aver lanciato il polo delle Civiche per l\u2019Abruzzo in vista delle regionali in Abruzzo del 2019, dopo il ritiro della candidatura di Fabrizio Di Stefano Toto decide di sostenere il candidato del centro-sinistra Giovanni Legnini con la lista Avanti Abruzzo insieme all\u2019Italia dei Valori raccogliendo per\u00f2 solo lo 0,93%."}
{"id": "2937566", "revid": "838137", "url": "https://it.wikipedia.org/wiki?curid=2937566", "title": "Croatian Bol Ladies Open 1998 - Doppio", "text": "Il doppio del Croatian Bol Ladies Open 1998 \u00e8 stato un torneo di tennis facente parte del WTA Tour 1998.\nLaura Montalvo e Henrieta Nagyov\u00e1 erano le detentrici del titolo , ma solo la Montalvo ha partecipato in coppia con Paola Su\u00e1rez.\nLa Montalvo e la Su\u00e1rez hanno battuto in finale Joannette Kruger e Mirjana Lu\u010di\u0107 che si sono ritirate.\nTeste di serie.\nCampionessesa seeds are indicated in bold text while text in italics indicates the round in which those seeds were eliminated."}
{"id": "2937569", "revid": "599013", "url": "https://it.wikipedia.org/wiki?curid=2937569", "title": "Sohrab Bakhtiarizadeh", "text": ""}
{"id": "2937575", "revid": "743200", "url": "https://it.wikipedia.org/wiki?curid=2937575", "title": "WTA Austrian Open 1998", "text": "Il WTA Austrian Open 1998 \u00e8 stato un torneo di tennis giocato sulla terra battuta. \u00c8 stata la 26\u00aa edizione del torneo, che fa parte della categoria Tier IV nell'ambito del WTA Tour 1998. Si \u00e8 giocato al Sportpark Piberstein di Maria Lankowitz in Austria, dal 6 al 12 luglio 1998.\nCampionesse.\nSingolare.\n Patty Schnyder ha battuto in finale Gala Le\u00f3n Garc\u00eda 6\u20132, 4\u20136, 6\u20133\nDoppio.\n Laura Montalvo / Paola Su\u00e1rez hanno battuto in finale Tina Kri\u017ean / Katarina Srebotnik 6\u20131, 6\u20132"}
{"id": "2937585", "revid": "92723", "url": "https://it.wikipedia.org/wiki?curid=2937585", "title": "Maria Elena Stasi", "text": "Biografia.\nNel 2008 viene eletta ne Il Popolo della Libert\u00e0 in quota Forza Italia. A Gennaio aderisce al gruppo di Iniziativa Responsabile a sostegno della maggioranza di Governo come esterno per garantire un riequilibrio nelle Commissioni dopo l'uscita dei deputati finiani passati all'opposizione. Stasi viene nominata vice capogruppo in rappresentanza della componente berlusconiana ex PdL.\nLa vicenda \u2018Aversana Petroli\u2019 e i rapporti con Nicola Cosentino.\nNel 2005 la Stasi, allora prefetto di Caserta, con una procedura corretta, ma molto rara, riapr\u00ec la pratica \u2018Aversana Petroli\u2019, l'azienda core business della ricchissima famiglia del futuro coordinatore regionale del PdL in Campania Nicola Cosentino. Azienda che grazie all'intervento della Stasi ottenne lo sblocco del rilascio di una certificazione antimafia fino a quel momento negata per il rischio di infiltrazioni camorristiche. Inoltre l'ex consigliere regionale del Udeur Nicola Ferraro, imprenditore del settore dei rifiuti finito sotto processo per fatti di camorra, ha rivelato di essere stato contattato da due intermediari politici di Cosentino, un parlamentare e un consigliere regionale del casertano, ai tempi delle elezioni provinciali del 2005 (in cui Cosentino era candidato presidente del centrodestra).\nGli intermediari sostennero che se Ferrero si fosse disimpegnato dalla tornata elettorale, dove era schierato in favore del poi vincente candidato del centrosinistra Sandro De Franciscis sarebbero intervenuti presso il ministro dell'Interno Giuseppe Pisanu e il prefetto Stasi per risolvergli i problemi con la certificazione antimafia. Ferrero ha accennato ai buoni rapporti tra la Stasi e Luigi Cesaro uno dei fedelissimi di Cosentino, deputato e Presidente della Provincia di Napoli, ex Sindaco di Sant'Antimo, paesone di cui l'ex prefetto di Caserta fu commissario straordinario. Nonostante non ci siano indagini in corso alcuni quotidiani hanno fatto notare come per le elezioni politiche del 2008 il nome della Stasi sia stato inserito nelle liste di candidati (poi eletti) alla Camera dei Deputati dal coordinatore regionale PdL in Campania Nicola Cosentino e dal coordinatore provinciale Pdl a Napoli Luigi Cesaro."}
{"id": "2937598", "revid": "767487", "url": "https://it.wikipedia.org/wiki?curid=2937598", "title": "WTA Austrian Open", "text": "Il WTA Austrian Open \u00e8 stato un torneo femminile di tennis che si \u00e8 disputato in Austria dal 1968 al 2004. Nell'era open 6 localit\u00e0 hanno ospitato l'evento: P\u00f6rtschach nel 1968 e nel 1999; Kitzb\u00fchel dal 1969 al 1977, dal 1979 al 1983 e dal 1990 al 1993; Vienna nel 1978 e dal 2001 al 2004; Bregenz dal 1985 al 1986; Maria Lankowitz dal 1994 al 1998 e Klagenfurt nel 2000. La superficie usata \u00e8 stata la terra battuta."}
{"id": "2937602", "revid": "1540383", "url": "https://it.wikipedia.org/wiki?curid=2937602", "title": "Mariarosaria Rossi", "text": "Biografia.\nFiglia di una dipendente dell'Agenzia delle Entrate e di un titolare di un deposito dei monopoli di Stato, si diploma all'istituto tecnico commerciale e negli anni novanta \u00e8 animatrice e PR nelle discoteche romane. Diventa imprenditrice nel settore del recupero crediti con la \"Euro Service Group\" dell'allora marito Antonio Persici dal quale ha un figlio Lorenzo.\nLa sua prima esperienza politica risale al 2006: candidata da Forza Italia, \u00e8 eletta nel Consiglio circoscrizionale nel Decimo Municipio di Roma. Nella primavera del 2007, in occasione di alcune consultazioni romane, Silvio Berlusconi rimane colpito dal suo entusiasmo e le fa i complimenti per l'organizzazione. Insieme a Francesca Pascale, futura compagna del Cavaliere, fa la comparsa nel video di \"Menomale che Silvio c'\u00e8\" in vista delle Elezioni politiche italiane del 2008 per le quali viene candidata con il PdL, nella quindicesima circoscrizione Lazio 1, per diretta volont\u00e0 di Berlusconi, infine risultando eletta deputata al Parlamento italiano.\nRicopre l'incarico di membro nella commissione giustizia della Camera.\nIntanto al piano terra di Palazzo Grazioli, residenza romana di Berlusconi, apre un ufficio dove insieme ad una decina di collaboratori segue gli impegni lavorativi del Cavaliere, sostituendo l'ormai ex segretaria Marinella Brambilla. Viene chiamata \"zarina di Tor Crescenza\" per essersi occupata dell'affitto del suddetto castello per Berlusconi.\nDopo essere stata deputata PdL alla XVI legislatura, diventata senatrice PdL nel 2013 alla XVII legislatura.\nIl 16 novembre di quell'anno, con la sospensione delle attivit\u00e0 del Popolo della Libert\u00e0, aderisce a Forza Italia.\nAlla fine di quel mese occupa la quarta posizione tra i senatori meno presenti al Senato con il 93,73% delle assenze.\nGi\u00e0 membro del Comitato di Presidenza e Capo dello Staff della Presidenza della rinata Forza Italia dal 24 marzo 2014, il 20 maggio seguente sostituisce Sandro Bondi come commissario straordinario del partito con il compito di tagliarne le spese e di firmare le candidature. Nel giro di due anni riuscir\u00e0 a diminuire il debito da 12 a 3,5 milioni di euro.\nSu incarico di Berlusconi il 2 marzo 2016 viene nominata commissario del partito a Caserta e provincia.\n\u00c8 nota nel gergo comune con il soprannome \"la badante\", in quanto assiste personalmente Silvio Berlusconi in ogni sua uscita privata e pubblica e insieme a Giovanni Toti, Francesca Pascale, Alessia Ardesi e Deborah Bergamini forma il cosiddetto \"cerchio magico\" di Berlusconi.\nA seguito dell'operazione al cuore di Berlusconi, le donne vengono allontanate dal consiglio di famiglia (i figli, Gianni Letta, Fedele Confalonieri e Niccol\u00f2 Ghedini) poich\u00e9 ritenute colpevoli del suo stress; il 29 giugno 2016 la Rossi si dimette da commissario del partito venendo sostituita da Alfredo Messina e nel contempo viene nominata Tesoriere del Gruppo Forza Italia al Senato. A dicembre fa ritorno alla \"corte\" di Berlusconi per occuparsi \u00abdi commissioni minori e gestione della casa\u00bb.\nAlle elezioni politiche del 2018 \u00e8 rieletta senatrice.\nNel periodo seguente Rossi finisce di nuovo ai margini e nel gennaio del 2020 apre una pizzeria a San Prisco in provincia di Caserta. \nIl 19 gennaio 2021, Maria Rosaria Rossi esprime un voto favorevole alla fiducia al governo Conte II in disaccordo con la linea del proprio partito perch\u00e9 \u00abConte, che non \u00e8 un esponente di partiti, in questo straordinario e delicato momento \u00e8 la nostra unica interfaccia in Italia e nel mondo.\u00bb Subito dopo Antonio Tajani, vicepresidente di Forza Italia, afferma che verr\u00e0 espulsa dal partito.\nIl 27 gennaio aderisce a \u201c\"Europeisti-Maie-Centro Democratico\u201d\", gruppo di 10 parlamentari del Misto di diversa provenienza (MAIE, CD, Autonomie, ex M5S, ex PD, ex FI).\nL\u201911 marzo seguente aderisce a Cambiamo! di Giovanni Toti e dal 30 fa parte della componente del Misto \u201c\"IDeA e Cambiamo\"\u201d che cambier\u00e0 poi nome carie volte. Tra il 16 e il 20 aprile Toti la nomina amministratrice nazionale del partito e commissario in Basilicata. Con la nascita di Coraggio Italia, il nuovo partito di Toti e Brugnaro, la Rossi diventa coordinatrice in Basilicata e membro della direzione nazionale.\nProcedimenti giudiziari.\nNel 2010 alcune intercettazioni telefoniche in indagini di polizia giudiziaria, rivelano la sua abituale partecipazione alle cene \"bunga bunga\" organizzate nella residenza di Arcore del presidente del Consiglio Silvio Berlusconi. Sulla questione dichiara: \u00ab\u00c8 reato rilassarsi un po'?\u00bb.\nIl 24 giugno 2013, nell'ambito del processo per concussione e prostituzione minorile a Silvio Berlusconi, viene trasmesso in procura il verbale della deposizione della Rossi per valutare se esistano o meno i presupposti per essere indagata per falsa testimonianza.\nIl 30 giugno 2015 la Procura di Milano notifica l'avviso di fine indagini a 34 indagati tra cui la Rossi, accusata di falsa testimonianza nell'inchiesta Ruby Ter riguardante le cene di Arcore.\nIl 19 ottobre 2016 viene rinviata a giudizio insieme ad altre 22 persone."}
{"id": "2937605", "revid": "111155452", "url": "https://it.wikipedia.org/wiki?curid=2937605", "title": "Maledizione io l'amo", "text": "Maledizione io l'amo \u00e8 il secondo album di Cristiano Malgioglio, pubblicato nel 1978, anticipato dai singoli \"Maledizione io l'amo\" e \"\u00c8 questione d'amore\".\nContiene \"Moca\", versione in portoghese del brano \"Senti\", brano che Cristiano Malgioglio scrisse per Marcella Bella nel 1976; poi c'\u00e8 \"Io sono unico\" che aveva scritto per Dora Moroni (col titolo \"Io sono unica\") proprio nel 1978. \nSono stati poi inseriti tre brani dal precedente album Scandalo: \"Mi commuovi\", \"Rincorrerci, cadere, amarci\" e \"Amanti di nudit\u00e0\"."}
{"id": "2937610", "revid": "1935652", "url": "https://it.wikipedia.org/wiki?curid=2937610", "title": "Mario Ceccobelli", "text": "Biografia.\n\u00c8 nato a Marsciano il 14 agosto 1941.\nFormazione e ministero sacerdotale.\nHa conseguito il diploma di scuola media superiore a Perugia ed ha frequentato i corsi di filosofia al Seminario arcivescovile di Perugia e quelli di teologia presso l'Istituto di Teologia del Seminario Regionale di Assisi. Per un anno \u00e8 stato anche studente della Facolt\u00e0 di Scienze politiche all'Universit\u00e0 degli Studi di Perugia.\n\u00c8 stato ordinato presbitero il 3 settembre 1966 per l'arcidiocesi di Perugia-Citt\u00e0 della Pieve.\nDal 1967 al 1968 \u00e8 stato vicario parrocchiale a Tuoro sul Trasimeno e, dal 1969 al 1981, segretario personale dell'arcivescovo Ferdinando Lambruschini. Dal 1981 \u00e8 stato parroco della popolosa parrocchia di Ponte Felcino, incarico che ha ricoperto fino al 1995.\nIn qualit\u00e0 di parroco di Ponte Felcino ha raccolto anche l'eredit\u00e0 dei suoi predecessori, don Vicarelli e don Bistoni, nell'opera di gestione e sviluppo dell'Associazione Amici del Malawi, onlus di natura cattolica con sede a Perugia che lega la locale arcidiocesi con la diocesi di Zomba.\nNel 1995 \u00e8 stato \"delegatus ad omnia negotia\" nel periodo di sede vacante dell'arcidiocesi, dopo il trasferimento di monsignor Ennio Antonelli alla segreteria generale della CEI a Roma, e nel 1996 \u00e8 stato nominato vicario generale dell'arcidiocesi perugina dall'arcivescovo Giuseppe Chiaretti.\nOltre al governo amministrativo dell'arcidiocesi ha pure ricoperto l'incarico di consigliere dell'Istituto Diocesano del Sostentamento del Clero, di assistente dei Convegni di Maria Cristina e consigliere spirituale dell'\u00c9quipe N\u00f4tre-Dame.\nMinistero episcopale.\nIl 23 dicembre 2004 \u00e8 stato nominato vescovo di Gubbio, succedendo cos\u00ec a monsignor Pietro Bottaccioli, ritiratosi per raggiunti limiti di et\u00e0.\nHa ricevuto la consacrazione episcopale il 29 gennaio 2005 nella cattedrale di Perugia dall'arcivescovo Giuseppe Chiaretti, coconsacranti monsignor Pietro Bottaccioli (vescovo emerito di Gubbio) e monsignor Allan Chamgwera (vescovo emerito di Zomba). Ha fatto il suo ingresso in diocesi il 6 febbraio.\nIl 29 settembre 2017 papa Francesco ha accolto la sua rinuncia al governo pastorale della diocesi di Gubbio per raggiunti limiti di et\u00e0; gli \u00e8 succeduto Luciano Paolucci Bedini, del clero dell'arcidiocesi di Ancona-Osimo.\nGenealogia episcopale.\nLa genealogia episcopale \u00e8:"}
{"id": "2937611", "revid": "125704741", "url": "https://it.wikipedia.org/wiki?curid=2937611", "title": "Ibn-i-Asdaq", "text": "Ibn-i-Asdaq fu nominato Mano della Causa e indicato come uno dei diciannove Apostoli di Bah\u00e1'u'll\u00e1h.\nBah\u00e1'u'll\u00e1h lo chiam\u00f2 \"Shah\u00edd Ibn-i-Shah\u00edd\", \"Martire figlio di martire\", per essere figlio di Mull\u00e1 S\u00e1diq, un martire del B\u00e1bismo, e per avere egli stesso offerto la propria vita per la Fede bahai.\nNel 1920 Ibn-i-Asdaq e Ahmad Yazdani portarono la tavola chiamata \"Tavola all'Aia\" di \u2018Abdu'l-Bah\u00e1 all\"'Organizzazione centrale per una pace duratura\" dell'Aia..\nIbn-i-Asdaq fu uno dei pochi Apostoli di Bah\u00e1'u'll\u00e1h a vivere durante il periodo in cui Shoghi Effendi era Custode della Causa,\nLa figlia di Ibn-i-Asdaq, Ruha Asdaq, fervente Bahai, scrisse il libro \"One Life One Memory\" sulle esperienze sul pellegrinaggio bahai"}
{"id": "2937617", "revid": "124768641", "url": "https://it.wikipedia.org/wiki?curid=2937617", "title": "Manuela Repetti", "text": "Biografia.\nAppartenente a una famiglia di imprenditori edili ed immobiliari, \u00e8 laureata in lingue e letterature straniere. Dal 2009 convive con Sandro Bondi.\nElezione a deputato (2008).\nGi\u00e0 consigliere comunale a Novi Ligure, viene eletta per la prima volta in parlamento, alla Camera dei deputati, alle elezioni politiche del 2008, per il Popolo della Libert\u00e0 nella \"circoscrizione Piemonte 1\" (XVI Legislatura).\nElezione a senatore (2013).\nAlle elezioni politiche del 2013 \u00e8 eletta al Senato della Repubblica nelle liste del Popolo della Libert\u00e0 in \"regione Piemonte\" (contemporaneamente anche il compagno Sandro Bondi viene eletto senatore in \"regione Lombardia\").\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nL'addio a Silvio Berlusconi.\nIl 3 marzo 2015, con una lettera al direttore del \"Corriere della Sera\" Ferruccio de Bortoli, annuncia l'intenzione di fuoriuscire dal gruppo parlamentare di Forza Italia al Senato per aderire al Gruppo misto, tuttavia, dopo il colloquio privato ad Arcore con Silvio Berlusconi, la Repetti sceglie di \"congelare\" le sue dimissioni, ma il 31 marzo torna sui suoi passi e insieme al collega e compagno Sandro Bondi lascia il partito e aderisce al gruppo misto.\nIl 15 aprile, in occasione delle votazioni sul decreto antiterrorismo, entrambi votano la fiducia al Governo Renzi, sancendo quindi la rottura definitiva con Forza Italia, passando al Gruppo misto.\nIl 18 settembre 2015, Bondi e Repetti formano la componente del Gruppo misto \"\"Insieme per l'Italia\", a cui aderiscono entrambi.\nIl 22 dicembre 2015 Bondi e Repetti abbandonano il Gruppo misto ed aderiscono come indipendenti al gruppo parlamentare \"Alleanza Liberalpopolare-Autonomie\", costituito da Denis Verdini e da altri fuoriusciti da Forza Italia per sostenere il \"governo Renzi\".\nIl 21 gennaio 2016 diventa Segretario della 1\u00aa Commissione Affari Costituzionali del Senato (in rappresentanza del gruppo ALA).\nIl 20 aprile 2016 Bondi e Repetti abbandonano il gruppo ALA e ritornano nel Gruppo misto, dove ricostituiscono la componente \"Insieme per l'Italia\"\", all'interno della quale rimangono sino alla fine della legislatura.\nTerminata la legislatura lascia la politica e torna a dedicarsi all'attivit\u00e0 imprenditoriale. Ha un blog su Huffington Post.\nNel dicembre 2021 annuncia la sua adesione al Partito Democratico."}
{"id": "2937619", "revid": "1926649", "url": "https://it.wikipedia.org/wiki?curid=2937619", "title": "Walter Ciappi", "text": "Carriera.\nVanta 182 presenze in Serie B con le maglie di , , e Campobasso. Con il Cesena, sia pure con una sola presenza all'attivo, ha ottenuto la promozione in Serie A nella stagione 1972-1973.\nAllenatore.\n\u00c8 stato collaboratore fidato di Bruno Bolchi negli ultimi anni della sua carriera."}
{"id": "2937622", "revid": "1442080", "url": "https://it.wikipedia.org/wiki?curid=2937622", "title": "WTA Austrian Open 1998 - Singolare", "text": "Il singolare del WTA Austrian Open 1998 \u00e8 stato un torneo di tennis facente parte del WTA Tour 1998.\nBarbara Schett era la detentrice del titolo, ma ha perso nei quarti di finale contro Emmanuelle Gagliardi.\nPatty Schnyder ha battuto in finale 6\u20132, 4\u20136, 6\u20133 Gala Le\u00f3n Garc\u00eda."}
{"id": "2937625", "revid": "31887968", "url": "https://it.wikipedia.org/wiki?curid=2937625", "title": "Mazda5", "text": ""}
{"id": "2937626", "revid": "838137", "url": "https://it.wikipedia.org/wiki?curid=2937626", "title": "WTA Austrian Open 1998 - Doppio", "text": "Il doppio del WTA Austrian Open 1998 \u00e8 stato un torneo di tennis facente parte del WTA Tour 1998.\nEva Melicharov\u00e1 e Helena Vildov\u00e1 erano le detentrici del titolo, ma quest'anno non hanno partecipato.\nLaura Montalvo e Paola Su\u00e1rez hanno battuto in finale 6\u20131, 6\u20132 Tina Kri\u017ean e Katarina Srebotnik."}
{"id": "2937628", "revid": "729019", "url": "https://it.wikipedia.org/wiki?curid=2937628", "title": "Coppa del Mondo di sprint (combinata nordica)", "text": "La Coppa del Mondo di sprint di combinata nordica \u00e8 stato un trofeo assegnato annualmente dalla Federazione Internazionale Sci dalla stagione 2001 alla stagione 2008.\nLa classifica veniva stilata tenendo conto solo dei risultati delle gare sprint disputate nel circuito della Coppa del Mondo di combinata nordica; alla fine della stagione lo sciatore con il punteggio complessivo pi\u00f9 alto vinceva la Coppa del Mondo di specialit\u00e0. Il trofeo consegnato ai vincitori era una sfera di cristallo, che rappresentava il mondo, su un piedistallo; aveva la stessa forma, ma con dimensioni pi\u00f9 piccole, del trofeo spettante ai vincitori della Coppa del Mondo di combinata nordica.\nLe gare sprint, che prevedevano un salto seguito da 7,5\u00a0km di sci di fondo con l'ordine di partenza stabilito dai risultati del salto, furono eliminate dal calendario della Coppa del Mondo a partire dalla stagione 2009, e con esse la relativa classifica di specialit\u00e0.\nRisultati.\nRisultati stagionali:"}
{"id": "2937633", "revid": "838137", "url": "https://it.wikipedia.org/wiki?curid=2937633", "title": "Barbara Mannucci", "text": "Biografia.\n\u00c8 figlia di Corrado Mannucci, sindacalista dell'UGL ed ex segretario generale della CISNAL e della segretaria del politico missino Pino Romualdi.\n\u00c8 sposata con Enrico Cavallari, gi\u00e0 Assessore al personale nella giunta capitolina di Gianni Alemanno, eletto nel 2018 al Consiglio regionale del Lazio con la Lega, e poi passato a sostenere la maggioranza di Nicola Zingaretti con Italia Viva.\nAttivit\u00e0 politica.\nNel gennaio 2007, quando ricopriva l'incarico di assistente parlamentare, ha fondato e presieduto il circolo di Roma EUR appartenente alla rete del \"buon governo\" di Marcello Dell'Utri, che l'ha scelta per essere candidata in parlamento l'anno successivo. All'et\u00e0 di 26 anni, in occasione delle elezioni politiche del 2008 viene quindi eletta deputata della XVI legislatura della Repubblica Italiana nella Circoscrizione Puglia per Il Popolo della Libert\u00e0, rimanendo in carica fino al 2013. Nel 2008 \u00e8 la prima firmataria della proposta di legge per introdurre nel codice penale due nuove figure di reato, il sequestro di minorenne e la sottrazione di minore, che diventer\u00e0 legge nel 2009 con due emendamenti al pacchetto sicurezza voluto dall'allora ministro dell'Interno Roberto Maroni.\nNel giugno 2009 viene candidata alle elezioni europee con il PdL nella Circoscrizione Italia centrale, ma ottiene preferenze e non viene eletta.\nNel dicembre 2014 aderisce a Noi con Salvini (emanazione della Lega Nord nel centro e sud Italia), di cui diventa coordinatrice nazionale delle donne. Sposa le posizioni dure sull'immigrazione del partito, proponendo nel gennaio 2016 la castrazione chimica preventiva e obbligatoria per qualunque rifugiato politico in ingresso in Italia.\nAlle elezioni politiche del 2018 \u00e8 stata ricandidata alla Camera per la coalizione di centrodestra nel collegio uninominale Lazio 1 - 05, in cui ha ottenuto il 32,3%, perdendo contro il candidato del Movimento 5 Stelle Lorenzo Fioramonti, che ha ottenuto il 36,7%."}
{"id": "2937634", "revid": "287204", "url": "https://it.wikipedia.org/wiki?curid=2937634", "title": "Internazionali Femminili di Palermo 1998", "text": "Gli Internazionali Femminili di Palermo 1998 sono stati un torneo femminile di tennis giocato sulla terra battuta.\n\u00c8 l'11\u00aa edizione degli Internazionali Femminili di Palermo, che fa parte della categoria Tier IV nell'ambito del WTA Tour 1998.Si \u00e8 giocato a Palermo in Italia, dal 13 al 19 luglio 1998.\nCampionesse.\nSingolare.\n Patty Schnyder ha battuto in finale Barbara Schett 6\u20131, 5\u20137, 6\u20132\nDoppio.\n Pavlina Stoyanova / Elena Wagner hanno battuto in finale Barbara Schett / Patty Schnyder 6\u20134, 6\u20132"}
{"id": "2937636", "revid": "729019", "url": "https://it.wikipedia.org/wiki?curid=2937636", "title": "Mario Berti", "text": "Biografia.\nNacque a La Spezia il 3 febbraio 1881, all\u2019interno di una benestante famiglia della medio-alta borghesia. Suo padre (originario di Pistoia) era infatti stato ricompensato con alcuni terreni a La Spezia dopo il risorgimento. Berti non si spos\u00f2 mai e non ebbe figli, ma ebbe tre nipoti, due maschi e una femmina, suoi unici eredi.\nNella prima guerra mondiale.\nAll'inizio delle ostilit\u00e0 sul fronte italiano si trovava di stanza in Libia, ma a partire dal marzo 1916 su assegnato allo Stato maggiore della 1\u00aa Armata, schierata sul fronte fronte trentino. Partecip\u00f2 alla battaglia degli Altipiani, fu promosso tenente colonnello per meriti straordinari di guerra con anzianit\u00e0 dal 31 maggio 1917, e poi alla conquista di Trento, avvenuta nel 1918. Decorato con la Medaglia d\u2019argento al valor militare e con il Distinguished Service Order inglese, appuntatogli sul petto personalmente da Winston Churchill, fu poi promosso al grado di colonnello ad un'et\u00e0 estremamente giovane, e insignito della Croce di Cavaliere dell'Ordine militare di Savoia.\nIn Spagna.\nPromosso generale di brigata il 14 novembre 1932, dall\u2019anno successivo fu comandante dell\u2019artiglieria del Corpo d'armata di Torino, e poi, in successione della 9\u00aa Divisione fanteria \"Pasubio\" e quindi della 3\u00aa Divisione Celere \"Principe Amedeo Duca d'Aosta\". Dopo lo scoppio della guerra civile spagnola fu dapprima vice comandante del Corpo Truppe Volontarie, sostituendo al comando del C.T.V. il generale Ettore Bastico dopo la fine della battaglia di Santander (14 agosto - 1 settembre 1937). In quel periodo fu promosso generale di corpo d'armata ma Benito Mussolini, dover aver scoperto che Berti era celibe, ritir\u00f2 il provvedimento con la seguente motivazione: \"Che razza di generale \u00e8 che non si cura della \"materia\" prima della guerra?\".\nDopo la fine della battaglia di Aragona fu comunque promosso generale di corpo d'armata per meriti di guerra con decorrenza dal 25 aprile 1938, insignito del titolo di Ufficiale dell'Ordine militare di Savoia e lasci\u00f2 il comando del C.T.V. al neo promosso generale Gastone Gambara, rientrando in Italia. Divenuto Commendatore dell'Ordine militare di Savoia, tra il 1939 e il 1940 comand\u00f2 il XV Corpo d'armata. Consapevole che l'impegno dell'Italia in Spagna aveva prosciugato le limitate risorse belliche disponibili, rendendo il Paese inadeguato a combattere una guerra contro la Gran Bretagna e la Francia, fu allontato dal Ministero della Guerra e mandato in Libia, considerata un settore secondario.\nNella seconda guerra mondiale.\nAll'atto dell\u2019entrata in guerra dell\u2019Italia, avvenuta il 10 giugno 1940, si trovava in Africa Settentrionale Italiana al comando della 10\u00aa Armata schierata lungo il confine con l\u2019Egitto, avendo sostituito poco tempo prima il generale Francesco Guidi.\nAl comando della 10\u00aa Armata partecip\u00f2 all'invasione dell\u2019Egitto, iniziata il 13 settembre, avanzando per circa 100\u00a0km fino ad attestarsi a Sidi el Barrani per motivi logistici. Schier\u00f2 le sue unit\u00e0 avanzate, posizionandole in una serie di capisaldi fortificati, ma distanti tra loro.\nInsignito della Croce di Ferro di II classe dal F\u00fchrer Adolf Hitler.\nIl 9 dicembre, al momento dell'Invasione italiana dell'Egitto) e l'inizio il contrattacco inglese si trovava in licenza in Italia per malattia, e rientr\u00f2 in Libia il giorno 14, ma a causa del precipitare della situazione bellica fu esonerato dal comando il giorno 23, e sostituito per ordine del Maresciallo d'Italia Rodolfo Graziani dal generale Giuseppe Tellera al comando della 10\u00aa Armata. \nTellera mor\u00ec in combattimento a Beda Fomm il 7 febbraio 1941.\nLasci\u00f2 definitivamente l'esercito dopo la firma dell\u2019armistizio dell\u20198 settembre 1943, ritirandosi a vita privata nella sua villa di La Spezia. Accusato di crimini di guerra dopo la fine del conflitto, fu assolto da ogni accusa, e si spense nel 1964."}
{"id": "2937637", "revid": "287204", "url": "https://it.wikipedia.org/wiki?curid=2937637", "title": "Blan\u00edk", "text": "Blan\u00edk \u00e8 una montagna della Repubblica Ceca. \u00c8 alta 638 metri sul livello del mare ed \u00e8 circondata da una piccola riserva naturale.\nStoria.\nLa storia di questa montagna \u00e8 associata ad un'antica leggenda. La leggenda narra che un enorme esercito di cavalieri cechi guidato da San Venceslao, dorme all'interno della montagna. I cavalieri si risveglieranno per aiutare la Patria quando essa si verr\u00e0 a trovare in grave pericolo. Secondo la leggenda ci saranno segni: gli alberi del bosco di Blanik diverranno secchi, ma la vecchia quercia morta sotto il monte diverr\u00e0 di nuovo verde e una piccola sorgente affiorante dalla montagna diventer\u00e0 un fiume. Poi, durante una battaglia epica tra i cechi e il loro nemico schiacciante i cavalieri Blanik verranno loro in aiuto guidati da San Venceslao sul suo cavallo bianco. Il nemico si ritirer\u00e0 a Praga dove verr\u00e0 finalmente sconfitto.\nSecondo la leggenda, il buon re Venceslao ed i suoi cavalieri si desteranno dal loro sonno quando i cechi saranno attaccati da un numero di armate pari o superiore a quattro (dai quattro punti cardinali).\nEvidentemente questa \u00e8 una pura leggenda visto che nel 1968 alla fine della Primavera di Praga, la Cecoslovacchia venne attaccata da cinque eserciti del Patto di Varsavia ed \"a Blanik non si mosse una sola gamba\".\nIn 'La mia patria' Bed\u0159ich Smetana ne racconta la leggenda."}
{"id": "2937642", "revid": "1442080", "url": "https://it.wikipedia.org/wiki?curid=2937642", "title": "Internazionali Femminili di Palermo 1998 - Singolare", "text": "Il singolare degli Internazionali Femminili di Palermo 1998 \u00e8 stato un torneo di tennis facente parte del WTA Tour 1998.\nSandrine Testud era la detentrice del titolo, ma ha perso nel 1\u00ba turno contro Barbara Rittner.\nPatty Schnyder ha battuto in finale 6\u20131, 5\u20137, 6\u20132 Barbara Schett."}
{"id": "2937644", "revid": "838137", "url": "https://it.wikipedia.org/wiki?curid=2937644", "title": "Internazionali Femminili di Palermo 1998 - Doppio", "text": "Il doppio degli Internazionali Femminili di Palermo 1998 \u00e8 stato un torneo di tennis facente parte del WTA Tour 1998.\nSilvia Farina e Barbara Schett erano le detentrici del titolo, ma solo la Schett ha partecipato in coppia con Patty Schnyder.\nLa Schett e la Schnyder hanno perso in finale 6\u20134, 6\u20132 contro Pavlina Stoyanova e Elena Wagner."}
{"id": "2937652", "revid": "54354", "url": "https://it.wikipedia.org/wiki?curid=2937652", "title": "Giardini di Sabatini", "text": "I giardini di Sabatini sono un parco monumentale ubicato davanti alla facciata settentrionale del Palazzo Reale di Madrid, fra la \"calle de Bail\u00e9n\" e la \"Cuesta de San Vicente\".\nI giardini furono realizzati negli anni trenta del XX secolo, sul luogo precedentemente occupato dalle stalle progettate ed erette accanto al Palazzo Reale dall'architetto italiano Francesco Sabatini. Il Governo dell'allora neo-istituita seconda repubblica spagnola aveva infatti ordinato la confisca di varie propriet\u00e0 del demanio reale, compresa questa che venne ceduta al Comune di Madrid con l'obiettivo di allestirvi un parco pubblico.\nIl lavoro venne assegnato a Fernando Mercandal, autore del progetto vincitore di un apposito concorso bandito per l'edificazione dei giardini; i lavori ebbero inizio nel 1933 e si conclusero solo alla fine degli anni settanta. Nonostante ci\u00f2, gi\u00e0 nel 1972 il sito venne sottoposto ad un'accurata ristrutturazione, durante la quale furono costruite le scale monumentali. I giardini coprono una superficie di 2,66 ettari complessivamente e furono aperti al pubblico nel 1978."}
{"id": "2937653", "revid": "1782831", "url": "https://it.wikipedia.org/wiki?curid=2937653", "title": "Meloni Thawne", "text": "Meloni Thawne-Allen \u00e8 un personaggio immaginario dei fumetti DC Comics, creata dallo scrittore Mark Waid e dal disegnatore Humberto Ramos. Nell'Universo DC \u00e8 la madre del supereroe Impulso. La sua prima apparizione \u00e8 stata in \"Impulse\" n. 23 (marzo 1997).\nBiografia del personaggio.\nMeloni \u00e8 nativa del XXX secolo (che tra le altre cose, casa della Legione dei Supereroi) ed \u00e8 la figlia del Presidente Thawne, un discendente dell'Anti-Flash (Eobard Thawne, il Professor Zoom) e di Cobalt Blue. \u00c8 la moglie di Don Allen, figlio di Barry Allen (che vive nel XXX secolo con sua moglie Iris Allen) ed uno dei Gemelli Tornado. Il loro matrimonio fu portato alla fine da una faida che dura ormai da anni, se non da secoli, tra le due famiglie di super velocisti. Quando nacque loro figlio, Bart, scoprirono che la super velocit\u00e0 ereditata da entrambi i genitori, lo faceva crescere ad una velocit\u00e0 considerevole. Il Presidente Thawne mise Bart in una realt\u00e0 virtuale per fare s\u00ec che non impazzisse, e permise agli scienziati di trovare una cura. A Meloni fu detto che Bart mor\u00ec in seguito all'attacco alla Terra da parte dei Dominatori (gli stessi alieni che uccisero suo marito e la sua gemella).\nBart fu infine liberato da sua nonna Iris, che lo invi\u00f2 nel XX secolo dove fu curato dal suo invecchiamento precoce dal Wally West|terzo Flash. Quando Meloni seppe che era ancora vivo, viaggi\u00f2 fino al XX secolo per ritrovare il suo figlio ora adolescente, ma infine lo lasci\u00f2 vivere nel passato.\nFratellastri.\nSi scopr\u00ec in \"The Flash\" n. 223 (dicembre 2005) che Meloni \u00e8 anche la madre di Owen Harkness, ex Owen Mercer, il nuovo Capitan Boomerang, che ebbe con il Capitan Boomerang originale quando fu intrappolato nel XXX secolo. Non si sa se nacque prima Bart o Owen, o se Owen l'ha fatta ritornare al nostro tempo.\nLa Legione dei 3 mondi.\nSi scopr\u00ec in \"\" n. 3, che Meloni, Bart, sua cugina Jenni e suo zio Jeven, sono tutti originari della Nuova Terra. Qualche tempo fa, il rivale di Barry Allen, il Professor Zoom tent\u00f2 di distruggere la relazione tra Don e Meloni, e la loro famiglia, cos\u00ec Don e Dawn utilizzarono il Tapis roulant cosmico per nascondersi sulla Terra-247 (casa della Legione originale successivamente a \"Ora zero\"). Tutto ci\u00f2 chiama in causa la relativa connessione di parentela tra Meloni e il Presidente Thawne."}
{"id": "2937658", "revid": "123336514", "url": "https://it.wikipedia.org/wiki?curid=2937658", "title": "Turn- und Sportverein Bayer 04 Leverkusen 1997-1998", "text": "Stagione.\nNella stagione 1996-1997, il Bayer Leverkusen si classifico terzo in Bundesliga e venne eliminata ai quarti di finale sia in Coppa di Germania che in Champions League (contro il poi vincitore). Ulf Kirsten con 22 reti in 34 gare vinse per la seconda volta consecutiva il titolo di capocannoniere della Bundesliga.\nIl Bayer in questa stagione conquist\u00f2 anche il record di maggior numero di pareggi in campionato, 13, insieme allo ed ebbe la miglior differenza reti con 25 reti segnate in pi\u00f9 di quelle subite.\nAl termine della stagione, i seguenti giocatori vennero convocati per le rispettive nazionali in vista dei campionati mondiali di Francia 98: Emerson per il Brasile, Jan Heintze per la Danimarca, Christian W\u00f6rns e Ulf Kirsten per la Germania.\nMaglie e sponsor.\nLo sponsor che compare sulle maglie della societ\u00e0 \u00e8 Alka-Seltzer, prodotto della casa farmaceutica Bayer proprietaria del team.\nLo sponsor tecnico \u00e8 il marchio Tedesco Adidas.\nRosa.\n\"* ceduti durante la stagione\"\n\"\u00b0 arrivati a gennaio\""}
{"id": "2937659", "revid": "1543377", "url": "https://it.wikipedia.org/wiki?curid=2937659", "title": "Orange Warsaw Open 1998", "text": "L'Orange Prokom Open 1998 \u00e8 stato un torneo femminile di tennis giocato sulla terra battuta.\n\u00c8 la 1\u00aa edizione dell'Orange Prokom Open, che fa parte della categoria Tier IV nell'ambito del WTA Tour 1998.Si \u00e8 giocato a Sopot in Polonia, dal 27 luglio al 2 agosto 1998.\nCampionesse.\nSingolare.\n Henrieta Nagyov\u00e1 ha battuto in finale Elena Wagner 6\u20133, 5\u20137, 6\u20131\nDoppio.\n Kv\u011bta Hrdli\u010dkov\u00e1 / Helena Vildov\u00e1 hanno battuto in finale \u00c5sa Carlsson / Seda Noorlander 6\u20133, 6\u20132"}
{"id": "2937660", "revid": "124880423", "url": "https://it.wikipedia.org/wiki?curid=2937660", "title": "Claudio Trezzani", "text": "Biografia.\nEntrato nelle file del Regio Esercito ancora in giovent\u00f9, decise di intraprendere la propria carriera nel corpo degli alpini. Divenuto ufficiale all'inizio del Novecento, prese parte nel 1911 alla guerra italo-turca e successivamente, dal 1914, prest\u00f2 servizio nella prima guerra mondiale.\nTerminato il servizio al fronte, rientr\u00f2 a Torino dove fu insegnante alla locale Scuola di Guerra, lasciando in seguito l'insegnamento per dedicarsi all'armata di Udine, divenendo poi comandante della 2\u00aa Divisione celere e dell'armata di Padova.\nCon Regio Decreto del 31-7-1938 il Generale di Divisione Trezzani viene promosso per meriti eccezionali a Generale di Corpo d'armata con la seguente motivazione: \"Ufficiale generale dotato di vasta cultura professionale, di spiccate qualit\u00e0 di intelligenza e di carattere, comandante esperto ed avveduto, ha dato indubbie prove delle sue virt\u00f9 militari, rendendo segnalati servizi all'Esercito\".\nNello stesso anno venne inviato dal governo italiano nelle colonie dell'Africa orientale con l'alto compito di capo di Stato Maggiore del governo generale e quindi comandante di fatto delle truppe presenti nell'area, oltre a ricoprire la carica di vicegovernatore durante la reggenza di Pietro Badoglio. Fu poi capo di stato maggiore delle Forze armate dell'Africa Orientale Italiana.\nCollocato in aspettativa nel 1941 perch\u00e9 fatto prigioniero di guerra, prima in Gran Bretagna e successivamente negli Stati Uniti (dapprima nel campo di Crossville e in seguito in quello di Monticello, successivamente fu impiegato presso il Quartier Generale delle ISU a Washington D.C.), venne successivamente richiamato in servizio attivo il 22 dicembre 1944 nell'Esercito cobelligerante italiano.\nOttenne nuovi ruoli a partire dal 2 maggio 1945 quando assunse la carica di capo di Stato maggiore generale, carica confermata anche nella Repubblica Italiana nel 1948, tramutata in capo di Stato Maggiore della Difesa. Conserv\u00f2 tale carica apicale sino al 1950. Mor\u00ec dopo lunga malattia nel 1955."}
{"id": "2937662", "revid": "1442080", "url": "https://it.wikipedia.org/wiki?curid=2937662", "title": "Orange Warsaw Open 1998 - Singolare", "text": "Il singolare del torneo di tennis Orange Warsaw Open 1998, facente parte del WTA Tour 1998, ha avuto come vincitrice Henrieta Nagyov\u00e1 che ha battuto in finale 6\u20133, 5\u20137, 6\u20131 Elena Wagner."}
{"id": "2937663", "revid": "1452073", "url": "https://it.wikipedia.org/wiki?curid=2937663", "title": "Saggio di Kreiss", "text": "Il saggio di Kreiss \u00e8 un saggio chimico usato per determinare qualitativamente il grado di irrancidimento di un olio alimentare.\nIl saggio serve a individuare i prodotti secondari dell'autoossidazione degli acidi grassi e si accompagna alla determinazione del numero di perossidi (prodotti primari dell'autoossidazione).\nProcedimento.\nTalvolta questo saggio d\u00e0 falsi positivi."}
{"id": "2937664", "revid": "1543377", "url": "https://it.wikipedia.org/wiki?curid=2937664", "title": "Elizabeth Porter", "text": "Nata Elizabeth Jarvis (o Jervis \u2013 Boswell riporta tutte e due le dizioni), spos\u00f2 in prime nozze Henry Porter, un mercante di Birmingham, con il quale gener\u00f2 tre figli. La coppia fece la conoscenza di Johnson nel 1732 (al loro primo incontro, ella confid\u00f2 a sua figlia Lucy, \"Questo \u00e8 l'uomo pi\u00f9 sensibile che io abbia mai incontrato\"). Johnson inizi\u00f2 a corteggiare Elizabeth dopo la morte di Porter. Il diminutivo col quale la chiamavar, \"Tetty\" o \"Tetsey,\" erano forme locali per il nome \"Elizabeth.\"\nSamuel ed Elizabeth si sposarono il 9 luglio 1735 nella St. Werburgh's Church, a Derby. All'epoca del matrimonio lui aveva 25 e lei 46, per questo motivo le famioglie dei Johnson e dei Porter non furono entusiasti per questa unione.\nLa dote di Elizabeth, ammontante a pi\u00f9 di \u00a3600 fu investita da Johnson per metter su la Edial Hall School, un istituto privato a Edial vicino Lichfield, la citt\u00e0 natale di Johnson. Dopo l'insuccesso di questa iniziativa, nel 1737 Johnson si trasfer\u00ec a Londra, dove lo raggiunse la moglie verso la fine dello stesso anno.\nNegli ultimi anni soffr\u00ec di problemi di salute, aggravate dall'uso di alcool e oppiacei. Robert Levet, un medico conoscente di Johnson, attribu\u00ec la morte di Elizabet prevalentemente all'uso di derivati dell'oppio. Mor\u00ec a 63 anni e venne sepolta nella chiesa parrocchiale di Bromley. L'iscrizione tombale recita \"Formosae, cultae, ingeniosae, piae\"(Bella, elegante, di talento, pia).\nJohnson defin\u00ec la loro unione \"un matrimonio d'amore da entrambe le parti\" e la ricord\u00f2 sempre con affetto e con tremendo dolore, specie in ogni anniversario della sua morte.\nLe principali descrizioni di Elizabeth, comunque, provengono dai contemporanei e biografi di Johnson come il suo ex-allievo David Garrick, Hester Lynch Piozzi e Thomas Macaulay: quest'ultimo la descrisse come \"una donna bassa, grassa e rozza, truccata pesantemente, vestita di colori sgargianti ed una esibizionista dalle arie tipicamente provinciali.\" La scrittrice e saggista Alice Meynell giudic\u00f2 la moglie di Johnson in modo pi\u00f9 pacato, accusando questi critici di pregiudizio."}
{"id": "2937665", "revid": "1442080", "url": "https://it.wikipedia.org/wiki?curid=2937665", "title": "Orange Warsaw Open 1998 - Doppio", "text": "Il doppio del torneo di tennis Orange Warsaw Open 1998, facente parte del WTA Tour 1998, ha avuto come vincitrici Kv\u011bta Hrdli\u010dkov\u00e1 e Helena Vildov\u00e1 che hanno battuto in finale 6\u20133, 6\u20132 \u00c5sa Svensson e Seda Noorlander."}
{"id": "2937679", "revid": "767487", "url": "https://it.wikipedia.org/wiki?curid=2937679", "title": "Istanbul Cup 1998", "text": "L'Istanbul Cup 1998 \u00e8 stato un torneo di tennis giocato sul cemento. \u00c8 stata la 1\u00aa edizione dell'Istanbul Cup, che fa parte della categoria Tier IV nell'ambito del WTA Tour 1998. Si \u00e8 giocato a Istanbul in Turchia, dal 3 al 9 agosto 1998.\nCampionesse.\nSingolare.\n Silvia Pezza ha battuto in finale Ol'ga Baraban\u0161\u010dikova 6\u20134, 3\u20136, 7\u20136\nDoppio.\n Meike Babel / Laurence Courtois hanno battuto in finale \u00c5sa Svensson / Florencia Labat 6\u20130, 6\u20132"}
{"id": "2937685", "revid": "121433756", "url": "https://it.wikipedia.org/wiki?curid=2937685", "title": "Sam Pollaccia", "text": "I primi anni.\nSaverio Pollaccia nasce nel 1887, a Cefal\u00e0 Diana, in provincia di Palermo. Nel 1904, all'et\u00e0 di 17 anni, emigra a New York, dove diviene ben presto un temuto \"uomo d'onore\" della potentissima famiglia Morello. Pollaccia sin dall'inizio del proibizionismo era in affari assieme a due altri importanti mafiosi come il suo diretto superiore Joe Masseria e con Frankie Yale nel territorio di Coney Island.\nContatti con Chicago.\nNel 1924 il capo della Mafia di Chicago, Mike Merlo, muore di cause naturali e Pollaccia assieme a Yale vanno al suo funerale come rappresentanti di New York. Due giorni dopo Dean O'Banion il capo della malavita irlandese in lotta con le locali famiglie mafiose viene assassinato all'interno del suo negozio di fiori. La polizia sospetta dei due mafiosi di Brooklyn, arrivati in citt\u00e0 con la scusa del funerale di Merlo. Ma non essendoci prove le autorit\u00e0 sono costrette a rilasciare sia Pollaccia che Yale che tornano a New York.\nDue anni dopo nel 1926, la polizia di Chicago si ritrova ad avere a che fare ancora una volta con Pollaccia anche se indirettamente. Era successo che Orazio Tropea, luogotenente dei Fratelli Genna, era stato ucciso perch\u00e9 stava diventando troppo potente all'interno della cosca guidata dai 6 fratelli Marsalesi. La polizia trovo nelle tasche di Tropea un'agendina, con i nomi e gli indirizzi di numerosi mafiosi di diverse citt\u00e0 tra cui quello di Pollaccia. Altri nomi erano: Vincenzo Piro di Los Angeles, Sam Lovullo di Buffalo, e Sam Pisciotta di Detroit.\nGli ultimi anni.\nAlla fine degli anni venti, Pollaccia era diventato uno dei \"capidecina\" pi\u00f9 vicini a Joe Masseria. Tuttavia nel 1931, quando Masseria verr\u00e0 assassinato al ristorante \"Scarpatos\" di Coney Island, Pollaccia fu sospettato dalla polizia di essere uno degli esecutori, ma lui neg\u00f2 addirittura di conoscere il suo vecchio boss.\nPollaccia infatti pur non partecipando materialmente all'omicidio, si era accordato con Lucky Luciano e gli altri boss per prendere il comando della cosca. Nei primi mesi del 1932, Lucky Luciano temendo la rivalit\u00e0 con Pollaccia per il controllo della \"famiglia\", diede ordine ai suoi uomini di sbarazzarsi di Pollaccia, che scomparve di lupara bianca lasciando la moglie e 3 figli.\nMafiosi associati.\nPollaccia aveva rapporti di affari, alleanza e collaborazione con i seguenti mafiosi:"}
{"id": "2937686", "revid": "102346373", "url": "https://it.wikipedia.org/wiki?curid=2937686", "title": "Muscularis mucosae", "text": "La Muscularis mucosae, o meglio Lamina muscularis mucosae, \u00e8 una sottile fascia di muscolatura liscia che rappresenta il limite anatomico della mucosa, costituita dalla componente ghiandolare e dalla lamina propria della mucosa, che rappresenta il tessuto connettivo interposto tra le ghiandole stesse. \nLa \"muscularis mucosae\" assicura un movimento indipendente alla tonaca mucosa, prescindendo almeno in parte dalla tonaca muscolare che assicura il movimento a tutte le parti restanti di un organo cavo. Degli esempi di movimento mediati dalla \"muscularis mucosae\" possono essere la secrezione ghiandolare nel lume dell'organo, oppure lo scivolamento dell'intera tonaca mucosa al di sopra della tonaca sottomucosa.\nLa contrazione della \"muscularis mucosae\" \u00e8 dovuta all'opera del sistema nervoso autonomo (a seconda del distretto corporeo) parasimpatico e simpatico; inoltre la contrazione della muscularis mucosae \u00e8 dovuta anche alla secrezione di serotonina da parte delle cellule del sistema GEP presenti nelle cripte intestinali (nelle ghiandole intestinali)."}
{"id": "2937687", "revid": "62004", "url": "https://it.wikipedia.org/wiki?curid=2937687", "title": "Cerv\u00e9lo-Lifeforce Pro Cycling Team", "text": ""}
{"id": "2937688", "revid": "1442080", "url": "https://it.wikipedia.org/wiki?curid=2937688", "title": "Istanbul Cup 1998 - Singolare", "text": "Il singolare del torneo di tennis Istanbul Cup 1998, facente parte del WTA Tour 1998, ha avuto come vincitrice Henrieta Nagyov\u00e1 che ha battuto in finale 6\u20134, 3\u20136, 7\u20136 Ol'ga Baraban\u0161\u010dikova."}
{"id": "2937690", "revid": "1442080", "url": "https://it.wikipedia.org/wiki?curid=2937690", "title": "Istanbul Cup 1998 - Doppio", "text": "Il doppio del torneo di tennis Istanbul Cup 1998, facente parte del WTA Tour 1998, ha avuto come vincitrici Meike Babel e Laurence Courtois che hanno battuto in finale 6\u20130, 6\u20132 \u00c5sa Svensson e Florencia Labat."}
{"id": "2937691", "revid": "125207455", "url": "https://it.wikipedia.org/wiki?curid=2937691", "title": "Panvocalismo", "text": "Con il termine panvocalismo in enigmistica e ludolinguistica, si intende la contemporanea presenza di tutte le lettere vocaliche della lingua italiana (a, e, i, o, u) in una stessa parola o frase, con la frequente restrizione che esse appaiano una sola volta. Non esistono esempi in italiano di parole panvocaliche in cui le vocali appaiano in ordine alfabetico, data la rarit\u00e0 di vocaboli terminanti con \"u\". Ci\u00f2 \u00e8 invece possibile, ad esempio, nella lingua inglese: \"arterious\", \"bacterious\" (nel caso la \"y\" venga in questo caso considerata come sesta vocale, si pu\u00f2 citare come esempio \"facetiously\"). Sono invece presenti, in italiano, parole in cui le 5 vocali si presentano in ordine inverso, come nel caso di \"fusoliera\". &lt;br&gt;Come nella maggior parte dei giochi enigmistici, quel che conta \u00e8 l'occhio e non l'orecchio: l'italiano possiede 5 grafemi vocalici (a, e, i, o, u), ma 7 fonemi vocalici (a, \u00e8, \u00e9, i, \u00f2, \u00f3, u). &lt;br&gt;In italiano, la parola panvocalica pi\u00f9 breve \u00e8 \"aiuole\", in francese \u00e8 \"oiseau\", in inglese \"eunoia\". La parola \"aiuole\", cos\u00ec come \"bustrofedica\", \"buscherandogli\", \"compravenduti\", \u00e8 un termine sia panvocalico sia eteroletterale (le lettere di cui \u00e8 formato non si ripetono). Volendo considerare anche la lettera straniera y come vocale, si pu\u00f2 trovare comunque come parola panvocalica \"yogurtiera\". &lt;br&gt;Vi sono vari esempi di toponimi con tale caratteristica, come Acquedolci, Auditore, Decimomannu, Firenzuola, Quattroventi, Torrepaduli, Vetulonia. Nomi propri di persona: Aurelio, Eustachio, Gaudenzio, Gualtiero."}
{"id": "2937694", "revid": "1228162", "url": "https://it.wikipedia.org/wiki?curid=2937694", "title": "Luigi Efisio Marras", "text": "Biografia.\nDalla nascita alla promozione a colonnello.\nNato e cresciuto in Sardegna, Luigi Efisio Marras inizi\u00f2 la propria carriera nel 1906 quando inizi\u00f2 la sua formazione presso l'Accademia militare di Torino. Dopo la laurea, prest\u00f2 servizio come ufficiale in vari reparti di artiglieria. Successivamente prese parte alla guerra italo-turca e si impegn\u00f2 particolarmente nell'occupazione del Dodecaneso.\nDurante la prima guerra mondiale combatt\u00e9 nei Balcani contro le truppe degli imperi centrali e dopo il conflitto mondiale rientr\u00f2 in patria prendendo a lavorare presso il dipartimento delle operazioni dello Stato Maggiore italiano.\nDal 1926 venne impiegato nel reggimento d'artiglieria da campo di stanza a Livorno e nel contempo fu insegnante alla locale Accademia militare. Nel 1931 fu promosso colonnello e dal 1936 gli venne affidato il comando di un reggimento di artiglieria pesante.\nL'attivit\u00e0 in Germania e le ultime vicende.\nNel mese di ottobre del 1936, Marras venne prescelto al delicato compito di addetto militare a Berlino. In questa veste fu responsabile dell'area nord europea e dei rapporti con i Paesi Baltici. Marras, che divenne ben presto noto per la sua natura cortese, scrisse numerose relazioni anche sulla situazione degli armamenti tedeschi, riservando riguardo particolare per la Wehrmacht e sulla formazione del personale nelle accademie di guerra. Fece un quadro insolitamente accurato dello sforzo bellico tedesco in materia di formazione pratica e pragmatica ma anche sugli aspetti e le debolezze umane come orgoglio ed arroganza.\nDal luglio al novembre del 1939 fu attivo a Roma ed in Libia per poi venire nuovamente trasferito a Berlino.\nDopo l'8 settembre 1943 venne promosso tenente generale per poi venire internato in Germania. Il 31 marzo 1944 le autorit\u00e0 tedesche lo consegnarono ai fascisti della Repubblica di Sal\u00f2 nell'Italia settentrionale e da allora tocc\u00f2 punti di prigionia a Verona, Gavi ed infine ad Alessandria, ma nell'agosto di quello stesso anno riusc\u00ec a fuggire in Svizzera.\nDal maggio 1945 fu a guida del Comando Militare Territoriale di Milano e dal 1\u00ba dicembre 1947 divenne capo di Stato Maggiore e dal 2 dicembre 1950 fu capo di Stato Maggiore della Difesa, contribuendo in maniera significativa alla ricostruzione dell'Esercito Italiano nel dopoguerra.\nIl 15 aprile 1954 si ritir\u00f2 dal servizio attivo per poi spegnersi a Roma nel 1991."}
{"id": "2937695", "revid": "125210396", "url": "https://it.wikipedia.org/wiki?curid=2937695", "title": "St Michael's Mount", "text": "St Michael's Mount (in lingua cornica: \"Karrek Loos y'n Koos\"; 0,23\u00a0km\u00b2) \u00e8 un'isola tidale situata nella cosiddetta Mount's Bay, nell'estremit\u00e0 occidentale della Cornovaglia (Inghilterra sud-occidentale), di fronte alla cittadina di Marazion. \nDal punto di vista amministrativo, si tratta di una parrocchia civile del distretto di Penwith.\nDescrizione.\nL'isola \u00e8 famosa per la sua vaga somiglianza (non solo nel nome) con il Mont Saint-Michel della Normandia (Francia). Difatti anche questo luogo \u00e8 dedicato all'arcangelo Michele, che secondo la leggenda vi sarebbe apparso nel 495 e al quale dei benedettini, provenienti proprio da Mont Saint-Michel, vollero dedicare un'abbazia in loco, di cui rimangono solo il refettorio e la chiesa, e sostituita poi nel corso del XVI secolo dalla fortezza che si pu\u00f2 tuttora ammirare.\nSi pensa che l'arcangelo abbia deciso di apparire nelle due isole omonime perch\u00e9 esse simboleggiavano perfettamente il rapporto tra Dio e l'uomo: la terraferma e le isole vengono infatti periodicamente unite e divise dalla marea in analogia al bene e al male che uniscono o dividono Dio e l'umanit\u00e0.\nLe due isole sono inoltre meta di pellegrinaggio essendo entrambe tappe appartenenti alla cosiddetta \u00ablinea di San Michele\u00bb, ossia una retta che unisce idealmente altri luoghi di culto dedicati all'arcangelo sul territorio europeo.\nOltre che da una lingua di terra durante la bassa marea, l'isola di Saint Michael's Mount \u00e8 collegata alla citt\u00e0 di Marazion da un traghetto."}
{"id": "2937696", "revid": "1272592", "url": "https://it.wikipedia.org/wiki?curid=2937696", "title": "Determinazione del numero di perossidi", "text": "La determinazione del numero dei perossidi \u00e8 un metodo di chimica analitica classica per determinare il grado di irrancidimento di un olio alimentare o di un grasso alimentare (di origine vegetale o animale).\nIl test determina quantitativamente il numero di perossidi (NP), indice della quantit\u00e0 di prodotti primari di autoossidazione degli acidi grassi.\nQuesto test si affianca al saggio di Kreiss.\nPrincipio.\nIn seguito alle reazioni chimiche che hanno luogo durante il processo di irrancidimento di un olio alimentare, si formano anche perossidi come prodotti di tali reazioni. Il \"numero di perossidi\", o meglio la loro concentrazione nel campione (espressa in milliequivalenti di ossigeno attivo per chilogrammo di olio), \u00e8 dunque un'indicazione del grado di avanzamento delle reazioni di irrancidimento. Maggiore \u00e8 il grado di irrancidimento, peggiore \u00e8 la qualit\u00e0 dell'olio alimentare (anche in termini di propriet\u00e0 nutritive e organolettiche).\nProcedimento.\nLa determinazione dei perossidi consiste in una titolazione iodometrica indiretta. Durante il test, si libera infatti iodio che \u00e8 titolato con una soluzione standard di tiosolfato di sodio (Na2S2O3) e un apposito indicatore (salda d'amido).\nSi utilizza una miscela acido acetico glaciale e cloroformio come miscela estraente.\nUna volta determinata la concentrazione di iodio liberata, si pu\u00f2 risalire facilmente alla quantit\u00e0 di perossidi presenti nel campione, essendo tale quantit\u00e0 direttamente proporzionale alla quantit\u00e0 di iodio liberato.\nProcedura operativa.\nIl NP si esprime come mEq di ossigeno su 1000 g di olio.\nNormativa.\nNell'ambito della Comunit\u00e0 Europea, la classificazione degli oli di oliva e oli di sansa d'oliva \u00e8 strettamente regolamentata, stabilendo per ciascuna tipologia dei valori limite da rispettare per quanto riguarda certi parametri, tra cui il numero di perossidi.\nIn particolare, nel REGOLAMENTO DELEGATO (UE) 2015/1830 DELLA COMMISSIONE dell'8 luglio 2015, che modifica il regolamento (CEE) n. 2568/91 relativo alle caratteristiche degli oli d'oliva e degli oli di sansa d'oliva nonch\u00e9 ai metodi ad essi attinenti, si indicano tali limiti per il numero di perossidi:\nNon sono indicati limiti invece per il numero di perossidi nell'olio di oliva lampante e nell'olio di sansa di oliva greggio."}
{"id": "2937697", "revid": "219355", "url": "https://it.wikipedia.org/wiki?curid=2937697", "title": "Equivalenti", "text": ""}
{"id": "2937698", "revid": "729019", "url": "https://it.wikipedia.org/wiki?curid=2937698", "title": "Pattaya Women's Open 1998", "text": "Il Pattaya Women's Open 1998 \u00e8 stato un torneo di tennis giocato sul cemento.\n\u00c8 stata l'8\u00aa edizione del Pattaya Women's Open, che fa parte della categoria Tier IV nell'ambito del WTA Tour 1998. \nSi \u00e8 giocato a Pattaya in Thailandia, dal 16 al 22 novembre 1998.\nCampionesse.\nSingolare.\n Julie Halard-Decugis ha battuto in finale Fang Li 6\u20131, 6\u20132\nDoppio.\n Els Callens / Julie Halard-Decugis hanno battuto in finale Rika Hiraki / Aleksandra Olsza 3\u20136, 6\u20132, 6\u20132"}
{"id": "2937702", "revid": "28406", "url": "https://it.wikipedia.org/wiki?curid=2937702", "title": "Irene Ducas", "text": ""}
{"id": "2937703", "revid": "122509816", "url": "https://it.wikipedia.org/wiki?curid=2937703", "title": "Forti del gruppo di Rivoli e di Pastrengo", "text": "I Forti del gruppo di Rivoli e di Pastrengo sono una serie di otto fortificazioni edificate dall'impero austriaco tra il 1849 e il 1861. Quattro di esse furono poste sulle colline moreniche attorno al paese di Pastrengo e le altre quattro a difendere la stretta del fiume Adige tra Rivoli Veronese e Ceraino (comune di Dolc\u00e8).\nQueste fortificazioni passarono al Regio Esercito del Regno d'Italia dopo l'annessione del Veneto nel 1866.\nSituazione storica.\nDurante la prima guerra d'indipendenza le truppe sabaude si erano spinte fino al territorio di Bussolengo e fin quasi a Rivoli, minacciando cos\u00ec la citt\u00e0 di Verona, considerata strategica.\nIl comando dell'esercito austriaco si rese conto allora che le difese poste nella citt\u00e0 di Verona potevano risultare non sufficienti. Anche grazie alla spinta data dal feldmaresciallo Josef Radetzky, l'Imperiale Regio Ufficio delle Fortificazioni progett\u00f2 e costru\u00ec una serie di fortezze e bastioni che andarono a costituire i campi trincerati di Verona, a cui successivamente vennero aggiunti i forti del gruppo di Rivoli e del gruppo di Pastrengo. La piazzaforte di Verona era considerata infatti la pi\u00f9 strategicamente importante delle quattro chiamate fortezze del Quadrilatero.\nScopo e caratteristiche.\nSe i campi trincerati intorno a Verona servivano alla protezione della citt\u00e0, i forti del gruppo di Rivoli e di Pastrego avevano lo scopo di poter difendere le truppe austriache in caso di ritirata verso il nord della valle dell'Adige e per evitare che i nemici potessero arrivare alla citt\u00e0 di Verona aggirando la piazzaforte di Peschiera.\nTutti questi forti erano favoriti dal posizionamento su alture dominanti, erano protetti da spessi muri e disponevano di numerose postazioni di artiglieria, sia in barbetta che in casematte. Alcuni di essi disponevano, inoltre, di artiglieria mobile che poteva essere utilizzata anche al di fuori del forte, a seconda delle necessit\u00e0.\nPer tutti i forti sorprende l'accuratezza dei particolari: le murature sono eseguite con conci di pietra viva (spesso rosso ammonitico) di grosse dimensioni, ben allineati e con un sottile strato di malta. Perfetti nella forma i contorni delle cannoniere, i portali, le scale e gli ingegnosi sistemi per la raccolta delle acque.\nI forti del gruppo di Rivoli.\nI forti del gruppo di Rivoli sono una serie di fortificazioni costituite da 4 forti edificati dagli austriaci intorno al 1850, a difesa della stretta della Vallagarina nei pressi di Rivoli Veronese e della Chiusa di Ceraino.\nTre di essi si trovano sulla riva sinistra dell'Adige:\nUn altro forte si trovava invece sul lato destro dell'Adige:\nIl comando della zona era installato in un edificio posto nel paese di Ceraino, tuttora presente e in stato di abbandono.\nQuesti forti presentano una tipologia costruttiva leggermente antecedente a quella del gruppo di Pastrengo. Essi sono caratterizzati da piante diverse tra loro, in quanto le diverse asperit\u00e0 del terreno su cui sono edificati hanno costretto i progettisti ad adattarsi.\nTutti i forti sono collegati tra di loro attraverso una strada militare che attraversava anche il fiume Adige. Di notevole pregio ingegneristico il tratto che da Ceraino porta al forte omonimo e che poi continua, incastonato nella roccia a strapiombo, verso il Forte Monte.\nIl vicino Forte San Marco, sulla riva destra dell'Adige, non pu\u00f2 essere considerato facente parte del gruppo, in quanto costruito posteriormente (tra il 1888 e il 1913) dal Regio Esercito italiano.\nIl gruppo di Rivoli oggi.\nNegli ultimi anni tutte queste fortificazioni sono state abbandonate dall'esercito italiano. Il forte di Rivoli \u00e8 quello che oggi risulta essere il meglio conservato, anche in virt\u00f9 del fatto di essere il pi\u00f9 facile da raggiungere tra quelli posti in quota. Ristrutturato da una associazione no profit, \u00e8 sede di un museo di oggetti militari. Gli altri tre versano in condizioni di abbandono ed in particolare Forte della Chiusa e Forte Monte sono ormai diroccati.\nLa presenza di queste costruzioni ha fatto s\u00ec che questa zona sia oggi conosciuta come \"Terra dei Forti\".\nI forti del gruppo di Pastrengo.\nI forti del gruppo di Pastrengo sono un gruppo di 4 forti, situati molto vicino tra di loro, che si trovavano nel comune di Pastrengo. Sono tra le ultime fortificazioni, in ordine cronologico, edificate dagli austriaci nella zona, infatti tutte risalgono agli anni fra il 1859 e il 1861.\nTutte queste costruzioni hanno molti elementi in comune. Ad esempio, tutte presentano degli ampi piazzali su cui si affacciano i locali adibiti a casematte o uffici e magazzini. Essendo posizionati abbastanza lontani dalla citt\u00e0, i forti dovevano avere la possibilit\u00e0 di assicurare una certa autonomia alla guarnigione, per periodi relativamente lunghi. Erano infatti presenti ampi e aerati dormitori, magazzini, cucine e locali per il comando.\nIl gruppo comprende i seguenti quattro forti:\nTutti i forti erano collegati da una strada militare. Era prevista la possibilit\u00e0 di attraversare l'Adige, in caso fosse stato necessario ripiegare a nord, grazie ad un ponte che poteva essere costruito all'occorrenza. Considerato strategico, spesso i pontieri si esercitavano nella sua immediata e temporanea costruzione.\nNei pressi del forte era presente anche un telegrafo ottico Chappe, che permetteva di comunicare con la citt\u00e0 di Verona(stazione ottica sul mastio di Castelvecchio), con Punta Telegrafo (a sua volta comunicante con Malcesine e Borghetto sull'Adige e di conseguenza con Trento) e altre postazioni austriache (i dispacci potevano essere trasmessi fino a Rivoli, Peschiera e anche Mantova).\nIl gruppo di Pastrengo oggi.\nI forti del gruppo di Pastrengo godono tuttora di un buono stato di conservazione. Tutti di propriet\u00e0 privata, mantengono ancora l'aspetto originario e hanno subito non troppe modifiche. Nei forti di Poggio Pol e Poggio Croce ora sono presenti delle strutture di ristorazione e quindi sono accessibili. Il forte di Piovezzano \u00e8 stato adibito a deposito di marmi, mentre il forte di Monte Folaga \u00e8 recintato in una propriet\u00e0 privata. La facilit\u00e0 di accesso a queste fortificazioni e la vicinanza all'abitato di Pastrengo hanno certamente contribuito al loro buon mantenimento e al loro riutilizzo."}
{"id": "2937707", "revid": "1442080", "url": "https://it.wikipedia.org/wiki?curid=2937707", "title": "Pattaya Women's Open 1998 - Singolare", "text": "Il singolare del Pattaya Women's Open 1998 \u00e8 stato un torneo di tennis facente parte del WTA Tour 1998.\nHenrieta Nagyov\u00e1 era la detentrice del titolo, ma ha perso nel 1\u00ba turno contro Silvija Talaja.\nJulie Halard-Decugis ha battuto in finale 6\u20131, 6\u20132 Li Fang."}
{"id": "2937709", "revid": "295921", "url": "https://it.wikipedia.org/wiki?curid=2937709", "title": "Eudora Welty", "text": "\u00c8 una delle scrittrici americane pi\u00f9 note, specialmente quando si tratta di raccontare gli Stati Uniti del sud. \u00c8 stata insignita con la Medaglia presidenziale della libert\u00e0, e con \"The Optimist's Daughter\" ha vinto il Premio Pulitzer. La sua casa natale \u00e8 considerata d'interesse nazionale e oggi \u00e8 un museo.\nBiografia.\nNata a Jackson, nel Mississippi, da Christian Webb Welty e Chestina Andrews (che avranno poi anche i figli Edward, 1912-1966, e Walter, 1915-1959), ha studiato al \"Mississippi College for Women\" e si \u00e8 poi trasferita all'Universit\u00e0 del Wisconsin, dove si \u00e8 laureata nel 1929. Dopo aver studiato \"Linguaggio pubblicitario\" per un anno presso la Columbia University, alla morte del padre (1931), che era un appassionato fotografo dilettante, torn\u00f2 a casa, dove cominci\u00f2 a lavorare in una radio e poi come agente pubblicitario, viaggiando per gli Stati Uniti del sud, in particolare nel Mississippi.\nDurante il tempo libero si appassion\u00f2 di fotografia, facendo il ritratto delle classi pi\u00f9 povere durante la grande depressione che segu\u00ec la crisi del 1929. Alcune sue foto le ispirarono quindi dei racconti, come per esempio \"Why I Live at the Post Office\" basato sul ritratto di una donna che stira da lei fatto sul retro di un ufficio postale.\nContemporaneamente i suoi racconti cominciarono a uscire su diverse riviste, sempre meno locali e pi\u00f9 lette (da \u00abPrairie Schooner\u00bb a \u00abSouthern Review\u00bb, da \u00abHarper's Bazaar\u00bb a \u00abThe Atlantic Monthly\u00bb, a \u00abThe New Yorker\u00bb). Il suo primo racconto (\"Death of a Traveling Salesman\") usc\u00ec nel 1936, stimolando interesse in Katherine Anne Porter che decise di aiutarla scrivendo la postfazione alla sua prima raccolta (\"A Curtain of Green\", 1941). Il primo romanzo, \"The Robber Bridegroom\" usc\u00ec l'anno seguente. Alcuni suoi racconti che avevano per oggetto la guerra, li firm\u00f2 per la \"New York Times Book Review\" con lo pseudonimo Michael Ravenna, pensando che un nome maschile avrebbe avuto maggiore autorit\u00e0 in argomento.\nNegli anni quaranta visse per qualche tempo a New York e a San Francisco, senza per questo rinunciare a scrivere storie ambientate al sud. Tenne lezioni presso la \"Pacific Northwest Writers' Conference\" dell'University of Washington e la Cambridge University.\nNel 1950 fece un viaggio finanziato dal \"Guggenheim Fellowship\" durante il quale visit\u00f2 anche l'Inghilterra, la Francia, l'Irlanda e l'Italia. In questo viaggio fu anche ospite di Elizabeth Bowen nella sua casa di Hythe (Kent).\nNel 1954 le venne data la \"laurea magistrale honoris causa\" presso l'Universit\u00e0 del Wisconsin, prima di altre e voce di una lunga lista di riconoscimenti e medaglie (che anche a sua volta consegner\u00e0, per esempio a William Faulkner, nel 1962).\nNel 1964 muoiono la madre e il fratello Edward (pochissimi giorni dopo).\nPer il romanzo \"The Optimist's Daughter\" le fu concesso il Premio Pulitzer nel 1973, mentre nel 1992 le venne dato il \"Rea Award for the Short Story\" per il contributo totale dei suoi racconti alla letteratura statunitense.\nFaceva parte del \"Fellowship of Southern Writers\" (Sodalizio degli scrittori sudisti), fondato nel 1987 e ha tenuto corsi e seminari come ospite di diverse universit\u00e0 e altre istituzioni.\nNon si \u00e8 mai sposata e non ha avuto figli. \u00c8 morta a 92 anni, nel 2001, ed \u00e8 stata sepolta al Greenwood Cemetery di Jackson, Mississippi.\nScrittura.\nL'argomento principale dei suoi racconti (e delle sue fotografie, che ne sono in qualche modo l'illustrazione e l'ispirazione) \u00e8 la complessit\u00e0 dei rapporti umani, lo scontro sociale e l'ipocrisia che costringe a nascondere dietro le convenzioni e i pregiudizi qualche virt\u00f9 nascosta o una certa sensibilit\u00e0 particolare che altrimenti non vengono accettate e meno che mai celebrate dalla superficie oscurantista dei tipici rapporti di provincia, specialmente nel sud e lungo il delta del fiume Mississippi. Tuttavia, il suo apporto \u00e8 ottimista, e la lettura dona speranza, laddove l'autrice disegna l'amore come salvezza e la rottura dell'isolamento e dell'indifferenza con qualche gesto insieme generoso e di acutezza psicologica, oltretutto con la presenza di un certo umorismo e di leggerezza nello stile."}
{"id": "2937711", "revid": "136142", "url": "https://it.wikipedia.org/wiki?curid=2937711", "title": "Muscolaris mucosae", "text": ""}
{"id": "2937712", "revid": "838137", "url": "https://it.wikipedia.org/wiki?curid=2937712", "title": "Pattaya Women's Open 1998 - Doppio", "text": "Il doppio del Pattaya Women's Open 1998 \u00e8 stato un torneo di tennis facente parte del WTA Tour 1998.\nKristine Kunce e Corina Morariu erano le detentrici del titolo, ma solo la Kunce ha partecipato in coppia con Nicole Pratt.\nLa Kunce e la Pratt hanno perso nei quarti di finale contro Rika Hiraki e Aleksandra Olsza.\nEls Callens e Julie Halard-Decugis hanno battuto in finale 3\u20136, 6\u20132, 6\u20132 Rika Hiraki e Aleksandra Olsza."}
{"id": "2937723", "revid": "1543377", "url": "https://it.wikipedia.org/wiki?curid=2937723", "title": "WTA Tour Championships 1998", "text": "Il WTA Tour Championships 1998 \u00e8 stato un torneo di tennis che si \u00e8 giocato al Madison Square Garden di New York negli USA dal 16 al 22 novembre su campi in cemento. \u00c8 stata la 27\u00aa edizione del torneo di fine anno di singolare, la 23a del torneo di doppio.\nCampionesse.\nSingolare.\n Martina Hingis ha battuto in finale Lindsay Davenport 7\u20135, 6\u20134, 4\u20136, 6\u20132\nDoppio.\n Lindsay Davenport / Nata\u0161a Zvereva hanno battuto in finale Alexandra Fusai / Nathalie Tauziat 6\u20137, 7\u20135, 6\u20133"}
{"id": "2937728", "revid": "121745924", "url": "https://it.wikipedia.org/wiki?curid=2937728", "title": "Orchi (Warcraft)", "text": "Gli orchi (\"orcs\") sono una razza dell'universo di \"Warcraft\" creato da Blizzard Entertainment. Assieme agli umani furono introdotti fin dal primo videogioco della serie \"Warcraft\", \"\", restando una presenza costante e venendo ulteriormente sviluppati in tutti i titoli successivi e nel restante materiale della serie. In \"World of Warcraft\" sono una delle razze giocabili per la fazione dell'Orda.\nOriginari del mondo di Draenor, molti orchi sono rimasti ad Azeroth in seguito alla Seconda Guerra. Buona parte degli orchi presenti ad Azeroth fanno parte della nuova Orda fondata da Thrall, mentre molti di quelli che rimasero nelle Terre Esterne dopo la loro creazione formano l'Orda Demoniaca. Gli orchi sono noti soprattutto per la loro forza, il loro coraggio e la loro abilit\u00e0 in combattimento.\nStoria.\nIn origine, gli orchi erano una popolazione pacifica che abitava il mondo di Draenor. Erano divisi in clan, ognuno retto da un capo militare e da uno sciamano. La loro cultura si basava infatti sullo sciamanesimo, ovvero l'adorazione degli spiriti della terra: lo sciamano era una figura molto rispettata, molto pi\u00f9 dei guerrieri. Ad un certo punto, a Draenor giunsero i draenei, una razza di creature dedite al culto della Luce Sacra e in fuga dagli agenti della Legione Infuocata. Gli orchi e i draenei convissero in pace per cinquemila anni, pur non avendo molti contatti.\nLa corruzione.\nIl cambiamento avvenne quando Kil'jaeden, uno dei demoni pi\u00f9 importanti della Legione Infuocata, che da migliaia di anni inseguiva i draenei ed il loro capo Velen per distruggerli, li localizz\u00f2 a Draenor. Sullo stesso pianeta adocchi\u00f2 anche gli orchi, che consider\u00f2 un'ottima razza da aggiungere alle armate della Legione\nCos\u00ec contatt\u00f2 il capo del clan Torvaluna, Ner'zhul, e lo convinse ingannadolo ad utilizzare la magia demoniaca. Col tempo Ner'zhul cominci\u00f2 a sospettare qualcosa, dato che gli spiriti non gli parlavano pi\u00f9: cos\u00ec viaggi\u00f2 fino al monte Oshu'gun a Nagrand, sacro agli orchi, dove gli spiriti gli rivelarono la verit\u00e0, facendogli comprendere che Kil'jaeden lo aveva usato e ingannato. Kil'jaeden cap\u00ec che Ner'zhul non gli avrebbe pi\u00f9 obbedito e si serv\u00ec cos\u00ec di Gul'dan, discepolo di Ner'zhul. \nGul'dan fond\u00f2 il Concilio dell'Ombra, un'organizzazione volta al comando dei clan orcheschi e all'adorazione demoniaca, e cominci\u00f2 ad insegnare agli orchi a far emergare la loro natura pi\u00f9 violenta.\nRiunendo sotto la guida di Manonera (una marionetta del Concilio) tutti i clan degli orchi, Gul'dan form\u00f2 l'Orda e, su ordine di Kil'jaeden, attacc\u00f2 i draenei. Tramite Gul'dan, Kil'jaeden fece bere agli orchi il sangue del demone Mannoroth, dando inizio alla corruzione di questo popolo, nota come \"Maledizione del Sangue\". Il primo a bere fu Grom Malogrido, con il suo clan Cantaguerra, seguito da Varok Faucisaure e Kilrogg Occhiotetro, infine tutti i restanti capiclan e il popolo intero. Alcuni orchi non bevvero, fra cui Orgrim Martelfato e l'intero clan dei Lupi Bianchi, guidato da Durotan. Gli orchi vennero quindi pervasi da una folle sete di sangue, che solo il massacro poteva colmare. Questa sete, unita alla loro naturale propensione alla battaglia e ai poteri demoniaci li rese una potenza spaventosa. Inoltre accelerarono la rapidit\u00e0 di crescita di molti loro figli in modo da avere guerrieri in breve tempo. In breve tempo i draenei furono soverchiati e pressoch\u00e9 sterminati in un vero e proprio genocidio, e l'uso smodato delle magie demoniache insegnate da Gul'dan rovin\u00f2 e contamin\u00f2 molti dei territori di Draenor, come la Penisola del Fuoco Infernale e la Valle di Torvaluna.\nA quel punto Kil'jaeden si disinteress\u00f2 degli orchi, ed essi cominciarono a lottare fra di loro, rischiando di distruggersi a vicenda. Gul'dan temeva inoltre per la sua vita, perch\u00e9 gli orchi gli attribuivano la colpa della devastazione di Draenor causata dalla magia demoniaca. Il signore della Legione Sargeras, per\u00f2, decise di sfruttarli per distruggere il mondo di Azeroth, e nei panni del mago umano Medivh contatt\u00f2 Gul'dan e apr\u00ec un portale fra i due mondi, permettendo all'Orda di invadere Azeroth.\nIl clan dei Lupi Bianchi venne inviato in esplorazione, anche se era solo uno stratagemma per liberarsene. Quasi tutto il resto dell'Orda attravers\u00f2 il portale, eccettuati i clan Cantaguerra e dei Guerci Insanguinati, dando cos\u00ec inizio alla Prima Guerra.\nLa Prima e la Seconda Guerra.\nLa Prima Guerra fu un successo assoluto per gli orchi: inizialmente vennero sconfitti in un assalto alle porte di Roccavento ma poi, comandati da Manonera, sconfissero a pi\u00f9 riprese gli umani comandati da Anduin Lothar e da re Llane Wrynn. L'apprendista di Medivh, Khadgar, e la spia orchessa Garona scoprirono il coinvolgimento del mago nell'invasione degli orchi, e aiutati da Lothar lo uccisero. In seguito Garona uccise re Llane Wrynn, determinando la vittoria dell'Orda nella Prima Guerra. Nel giro di poco tempo Manonera venne ucciso da Orgrim Martelfato che, con Gul'dan in coma per aver cercato di scandagliare la mente di Medivh mentre moriva, lo sostitu\u00ec come capo dell'Orda e stermin\u00f2 i membri del Concilio dell'Ombra.\nSotto la guida di Martelfato, l'Orda avanz\u00f2 verso nord, invadendo Khaz Modan e Lordaeron e dando inizio alla Seconda Guerra. Durante la guerra l'Orda strinse alleanza con i troll di Zul'jin, inimicandosi cos\u00ec gli alti elfi. Sia questi ultimi che i nani e gli gnomi unirono i propri sforzi a quelli della neonata Alleanza per respingere l'Orda. La situazione per gli orchi precipit\u00f2 quando Gul'dan e Cho'gall, alla ricerca della Tomba di Sargeras, presero i loro clan e abbandonarono l'Orda, segnandone la disfatta. La maggioranza degli orchi, compreso Martelfato, vennero catturati dalle forze dell'Alleanza, mentre altri riuscirono a ritornare a Draenor, seguiti da una spedizione dell'Alleanza. L\u00ec Ner'zhul, aprendo una serie di portali rese instabile il pianeta, causando un immane cataclisma che lo trasformer\u00e0 nelle Terre Esterne.\nL'internamento e l'arrivo a Kalimdor.\nGli orchi che erano stati catturati vennero rinchiusi in campi di prigionia, controllati dagli umani. Senza energia demoniache a cui attingere, caddero in una specie di apatia. Antonidas, arcimago di Dalaran, fu uno dei pochi altri a capire il perch\u00e9 di questa strana apatia, ma non riusc\u00ec a trovarne una cura. Thrall, figlio del capo dei Lupi Bianchi Durotan, venne allevato dagli umani nel Forte di Durnholde, nelle Alture di Colletorto; riuscito a fuggire, incominci\u00f2 a cercare Orgrim Martelfato, aiutato da Grom Malogrido, che considerava Thrall come suo fratello minore. Thrall cap\u00ec che per liberare gli orchi dal loro \"letargo\" bisognava ristabilire l'antica cultura sciamanica del suo popolo, e si fece istruire dai Lupi Bianchi sullo sciamanesimo. Thrall divenne un potentissimo sciamano e, assieme a Martelfato e Malogrido liber\u00f2 gli orchi dai campi d'internamento. Durante l'assedio di Durnholde Orgrim venne ferito e, in punto di morte, nomin\u00f2 Thrall capo dell'Orda, consegnandogli il suo martello. Pi\u00f9 avanti Thrall, divenuto capo assoluto dell'Orda, prese con s\u00e9 alcuni clan e part\u00ec per Kalimdor, come gli era stato consigliato in sogno da Medivh. Sulla strada per il continente all'Orda si unirono anche i troll della trib\u00f9 Lanciascura, e poco dopo l'arrivo a Kalimdor strinsero alleanza anche con i tauren.\nLa fine della Maledizione del Sangue.\nIl clan Cantaguerra e il suo capo, Grom Malogrido, vennero inviati da Thrall nella foresta di Valtetra per procurare del legname, causando l'ira degli elfi della notte e del loro semidio Cenarius. Per sconfiggerlo, Grom e il clan Cantaguerra bevvero da una fontana corrotta dal sangue di Mannoroth, riuscendo a respingere gli elfi ma cadendo di nuovo sotto il giogo della Legione Infuocata. Aiutato da Jaina Marefiero, Thrall riusc\u00ec a liberare Grom dalla possessione demoniaca, e i due orchi si confrontarono poi con Mannoroth stesso, uccidendolo grazie al sacrificio di Grom e liberando cos\u00ec gli orchi dalla Maledizione del Sangue.\nLa fondazione di Durotar.\nIn seguito gli orchi di Thrall, assieme agli umani di Jaina Marefiero e agli elfi della notte, riuscirono a sconfiggere le forze della Legione durante la battaglia del Monte Hyjal, uccidendo anche l'eredar Archimonde. A questa battaglia segu\u00ec poi la fondazione di Durotar, la nazione degli orchi a Kalimdor, con capitale Orgrimmar. Durante la costruzione di Orgrimmar, gli orchi vennero attaccati dalle armate di Kul Tiras, guidate dall'ammiraglio Daelin Marefiero. La guerra, che termin\u00f2 con l'uccisione di Daelin da parte di Rexxar, influ\u00ec pesantemente sui rapporto fra gli orchi e gli umani di Theramore.\nIn World of Warcraft.\nQuando Thrall seppe che il Portale Oscuro si era riaperto, riun\u00ec immediatamente i suoi consiglieri per pianificare una spedizione, ansiosi di trovare nuove intuizioni nella storia del suo popolo sull'altro lato. Dopo che le forze dell'Orda, a fianco di quelle dell'Alleanza, respinsero l'invasione della Legione Infuocata attraverso il Portale Oscuro, varcarono la porta dimensionale giungendo nelle Terre Esterne, i resti del pianeta natale degli Orchi, Draenor. L\u00ec, la spedizione dell'Orda, guidata dal fidato consigliere di Thrall Nazgrel, fond\u00f2 l'avamposto di Thrallmar. Nella Penisola del Fuoco Infernale, l'Orda entr\u00f2 in contatto con la Vilorda - Orchi corrotti dal sangue del Signore delle Fosse Magtheridon, e servitori del sovrano delle Terre Esterne, Illidan Grantempesta, comandati da Kargath Manotagliente, capoclan dei Manomozza e uno dei pi\u00f9 grandi eroi della storia degli orchi. Le forze dell'Orda presero d'assalto la fortezza della Vilorda, la Cittadella del Fuoco Infernale, e uccisero Kargath. La sua caduta nella corruzione e la morte fu un duro colpo per gli Orchi, ma comunque onorarono in sua memoria ci\u00f2 che era una volta, cos\u00ec come la lezione appresa dalla sua caduta. Tuttavia, i Vilorchi non erano gli unici Orchi nelle Terre Esterne\u02d0 l'Orda incontr\u00f2 i Mag'har - un gruppo di Orchi dalla pelle marrone che erano completamente sfuggiti alla corruzione demoniaca che aveva colpito il resto della loro razza. Tra questi Orchi erano presenti Jorin Occhiotetro, figlio del leggendario Kilrogg Occhiotetro; Dranosh Faucisaure, figlio di Varok Faucisaure e il figlio di Grommash Malogrido, Garrosh Malogrido. L'Orda si alle\u00f2 con i Mag'har e Thrall convinse Garrosh a venire su Azeroth come suo consulente.\nIn \"Wrath of the Lich King\", Thrall apprese della venuta del Re dei Lich e mand\u00f2 Garrosh insieme Varok, ora capoclan dei Cantaguerra, in una missione personale per dimostrare a s\u00e9 stesso di essere come suo padre, in quanto Garrosh pensava che essere figlio del primo Orco corrotto dal sangue di Mannaroth era una vergogna, ma quando incontr\u00f2 Thrall il capoguerra gli raccont\u00f2 di come suo padre si era sacrificato per estirpare dalla sua gente la Maledizione del Sangue, diventando un eroe. Durante la guerra Dranosh Faucisaure guid\u00f2 un gruppo di Orchi ad aiutare gli umani guidati da Bolvar Domadraghi al Cancello dell'Ira. Purtroppo Dranosh venne ucciso dal Re dei Lich stesso sotto gli occhi di tutti, mentre Bolvar e alcuni membri di entrambe le forze furono vittime della nuova piaga dei Reietti guidati dal Gran Speziale Putress. Durante l'assalto a Rocca della Corona di Ghiaccio, Varok rivide il figlio trasformato dal Re dei Lich nel Cavaliere della morte Faucisaure, il pi\u00f9 forte tra i suoi Cavalieri della morte e non ebbe altra scelta che ucciderlo per dargli finalmente pace.\nTornati a Orgrimmar, Thrall, dato che era uno sciamano, si accorse di vari disturbi e squilibri negli elementi dovuti al Cataclisma, ma non poteva lasciare il suo posto come Capoguerra. Decise quindi di eleggere come suo sostituto Garrosh, certo che sarebbe diventato un vero condottiere dell'Orda. Ma il giovane Malogrido si dimostr\u00f2 pi\u00f9 impulsivo e aggrassivo rispetto al suo diplomatico predecessore, guadagnandosi il malcontento anche tra gli altri membri dell'Orda.\nDopo la caduta di Theramore a causa dell'ordine di Garrosh di distruggerla con una bomba al mana, la guerra tra Alleanza e Orda riprese, spostandosi anche nel nuovo continente di Pandaria, dove per\u00f2 decisero di unire di nuovo le forze per fermare gli Sha che infestavano Pandaria e il risorto Re del Tuono Lei Shen. Tuttavia, la sconsiderata sete di potere di Garrosh lo port\u00f2 a fare qualcosa di impensabile\u02d0 nella Vallata dell'Eterna Primavera scopri il cuore del Dio Antico Y'Shaarj e decise di utilizzarlo come arma, scatenando vari orrori nella valle. Lo sfrontato Capoguerra decise inoltre di formare la Vera Orda, un'Orda formata puramente dagli Orchi comprendenti i seguaci pi\u00f9 fanatici e fedeli verso Garrosh, con la quale avrebbe conquistato tutta Azeroth. L'Alleanza e gli altri capi dell'Orda decisero di mettere fine alle ambizioni di Garrosh assediando la stessa Orgrimmar, dove sconfissero quasi del tutto i traditori e alla fine anche Garrosh, che venne portato a Pandaria per rispondere dei suoi crimini di guerra.\nGarrosh, tuttavia, riusc\u00ec a fuggire grazie all'aiuto del drago bronzeo rinnegato Kairozdormu e del Principe Nero Irathion e and\u00f2 indientro di trentacinque anni di una linea temporale alternativa su Draenor grazie all'artefatto Visione del Tempo. Qui Garrosh uccise Kairoz e us\u00f2 la Visione del Tempo per convincere suo padre Grommash e gli altri capiclan degli Orchi a fermare l'operato della Legione Infuocata per mano di Gul'dan, per poi riunire tutti loro nell'Orda di Ferro con l'intento di distruggere Azeroth. Gul'dan e i suoi discepoli Cho'gall e Teron'gor vennero usati per collegare il nuovo Portale Oscuro con quello di Azeroth. L'invasione venne per\u00f2 respinta dagli avventurieri di Alleanza e Orda guidati dall'arcimago Khadgar, dal Vendicatore Maraad e da Thrall, che liberarono i tre stregoni e distrussero il portale. In questa guerra l'Alleanza trov\u00f2 come alleati i Draenei che, dopo la morte di Velen nella Valle Torvaluna, erano guidati da Yrel, mentre l'Orda nei clan dei Lupi bianchi guidati da Durotan, padre di Thrall, e Teschio ridente, guidati dalla folle ma leale Kaz l'Urlatrice. Con la sconfitta dell'Orda di Ferro ormai imminente, Gul'dan ne approfitt\u00f2 per destituire Grommash e trasformare tutti gli Orchi con il sangue di Mannoroth, usando poi la Cittadella del Fuoco Infernale come centro nevralgico per prepararsi ad evocare l'eredar Archimonde. Tuttavia, l'Alleanza e l'Orda riuscirono ad espugnare la roccaforte, liberare Grommash, distruggere un risorto Mannoroth e sconfiggere Archimonde. Con la liberazione di Draenor dalla Legione, Yrel, Durotan e Grommash promisero di ricostruirlo insieme.\nDescrizione.\nFra maschi e femmine degli orchi c'\u00e8 un notevole dimorfismo sessuale: i maschi sono di aspetto pi\u00f9 brutale, sono pi\u00f9 muscolosi e tendono ad avere una posizione incurvata. Pesano in media fino a 115-130 kg e sono alti fino a 2,15 metri circa, anche se possono essere inferiori o addirittura superiori a tali dimensioni . Le femmine sono molto pi\u00f9 leggere (pesano dai 23 ai 45\u00a0kg in meno) e appena pi\u00f9 basse (variando di altezza da 1,80 a quasi 2,15metri). Tendenzialmente gli orchi hanno capelli e peli ispidi di colore nero o castano, con varie tonalit\u00e0 anche accese ma non chiare, che si ingrigiscono o sbiadiscono con l'et\u00e0. In diversi casi sono tenuti lunghi e raccolti in code (come Grom) e/o trecce(come Go'el), o anche rasati in modo pi\u00f9 o meno completo. Solitamente i maschi tendono a lasciarsi crescere la peluria sul mento e/o sulle guance(agli orchi non sembrano crescere peli sulla parte superiore della bocca) in barbe o basette. Queste possono essere ispide e incolte, tagliate grossolanamente, o anche curate e in alcuni casi la raccolgono in trecce. Il colore degli occhi pu\u00f2 essere marrone, ambra, nocciola, rosso, giallo, celeste (segno di un grande avvenire). Negli orchi del caos e negli orchi corrotti dal sangue demoniaco, gli occhi brillano di un rosso sangue fiammeggiante. Le orecchie sono a punta e leggermente pi\u00f9 lunghe di quelle umane. Altra caratteristica, evidente soprattutto nei maschi, sono le grandi e pesanti mascelle irte di denti aguzzi, in particolar modo i canini inferiori che sporgono in modo molto prominente dalla mandibola. Gli orchi indossano spesso una grande variet\u00e0 di ornamenti, ad esempio anelli usati come piercing al naso, alle zanne e alla bocca, alle orecchie e alle sopracciglia, oppure ossa leggermente ricurve in svariate parti del corpo(ad esempio gli avambracci), inoltre, molti presentano numerosi tatuaggi in varie parti del corpo, anche estese, che celano un significato personale.\nColore della pelle.\nOriginariamente, tutti gli Orchi avevano la pelle marrone. Da dopo la creazione dell'Orda, a causa di diversi fattori, esistono diverse tonalit\u00e0 di pelle. La quasi totalit\u00e0 degli Orchi presente ad Azeroth ha la pelle verde. Di seguito un breve riassunto dei diversi colori di pelle degli Orchi e della loro derivazione:\nCultura e societ\u00e0.\nNella cultura e societ\u00e0 degli orchi, quasi tutto \u00e8 incentrato sull'onore e l'abilit\u00e0, soprattutto in battaglia. Questo si guadagna in battaglia, con gesta eroiche e cicatrici, nella caccia, con trofei di avversari prestigiosi uccisi e, nella societ\u00e0, rispettando e rendendo onore alla famiglia, alle tradizioni, ai propri avi o morendo in battaglia, specie se in modo onorevole. Pi\u00f9 un orco \u00e8 forte e onorevole, pi\u00f9 pu\u00f2 ambire a varie cariche sempre pi\u00f9 importanti, come sciamano, consigliere, signore della guerra e capo-clan fino a Capoguerra. Inoltre, fatta eccezione del troll Vol'jin e della non morta Sylvanas Ventolesto, tutti i capiguerra della Nuova Orda sono stati orchi. Un orco senza onore o inabile e debole, invece, viene emarginato e disprezzato dal resto del clan e se si tratta di un traditore gli viene imposta la pi\u00f9 dura punizione per un orco, che non \u00e8 la morte, ma bens\u00ec l'esilio. Gli orchi hanno una concezione piuttosto pragmatica e spesso spartana della vita, esclusi alcuni ambiti.\nLa lingua parlata dagli orchi \u00e8 l'orchesco (\"orcish\"), lingua usata anche come \"lingua comune\" dalle altre razze dell'Orda. Normalmente, gli orchi non conoscono altre lingue oltre al comune (\"common\") e all'orchesco, e anche in tali casi si tratta perlopi\u00f9 delle lingue dei loro alleati, lo zandali e il taur-ahe. Alcune espressioni in orchesco sono diventate piuttosto note, come \"lok'tar\" (\"vittoria\"), usata come forma di saluto, il grido di guerra \"lok'tar ogar\" (\"vittoria o morte\") o l'espressione \"zug-zug\" (o \"zug zug\"), comparabile ad \"ok\".\nGli orchi non venerano alcuna divinit\u00e0. La loro fede \u00e8 di tipo sciamanistico, e rivolgono le preghiere agli spiriti dei loro antenati e agli spiriti elementali. I poteri degli sciamani vennero bloccati da Kil'jaeden e Gul'dan durante la formazione dell'Orda innalzando una barriera demoniaca attorno ad Oshu'gun, la dimora degli spiriti orchi a Nagrand. Ci\u00f2 permise a Gul'dan di convertire gli sciamani alla stregoneria. La cultura sciamanica venne recuperata da Thrall con la formazione della Nuova Orda, e permise agli orchi di stringere forti legami con i tauren e i troll, da cui anche era praticata.\nAvendo una grande considerazione per i loro eroi, gli orchi, molto spesso, cantano le loro gesta in alcune composizioni chiamate \"lok'vadnod\" (composte dopo la morte dell'eroe a cui \u00e8 dedicata). Tra i personaggi che hanno un \"lok'vadnod\" dedicato vi sono Orgrim Martelfato, Grom Malogrido, Durotan, Broxigar Faucisaure e, unico caso di non orco, Taretha Foxton, l'amica d'infanzia di Thrall. Fra gli altri eroi del popolo orchesco si ricordano Thrall e Varok Faucisaure.\nClan.\nLa societ\u00e0 orchesca \u00e8 divisa in clan: in origine i contatti fra clan erano sporadici, perlopi\u00f9 in occasione di importanti celebrazioni annuali. Vennero successivamente uniti con la nascita dell'Orda. Alcuni di essi sono entrati a far parte della Nuova Orda, mentre altri sono parte dell'Orda Oscura ed altri dell'Orda Demoniaca. I clan noti sono:\nCaratteristiche tecniche in \"World of Warcraft\".\nI giocatori che utilizzano gli orchi in \"World of Warcraft\" hanno a disposizione le classi di sciamano, cacciatore, stregone, ladro e guerriero. Con \"Wrath of the Lich King\" si \u00e8 aggiunta anche la nuova classe del cavaliere della morte, con \"\" quella del mago, prima inaccessibile agli orchi, e con \"Mists of Pandaria\" quella nuova del monaco.\nGli orchi impersonati dal giocatore fanno parte della Nuova Orda. La zona da cui partono gli orchi \u00e8 Durotar, per poi proseguire nelle Savane Settentrionali o ad Azshara, mentre la cavalcatura standard \u00e8 il lupo. Gli orchi conoscono il linguaggio orchesco e dispongono dei seguenti tratti razziali:"}
{"id": "2937730", "revid": "1442080", "url": "https://it.wikipedia.org/wiki?curid=2937730", "title": "WTA Tour Championships 1998 - Singolare", "text": "Il singolare del WTA Tour Championships 1998 \u00e8 stato un torneo di tennis facente parte del WTA Tour 1998.\nJana Novotn\u00e1 era la detentrice del titolo, ma ha perso nel 1\u00ba turno contro Steffi Graf.\nMartina Hingis ha battuto in finale 7\u20135, 6\u20134, 4\u20136, 6\u20132 Lindsay Davenport."}
{"id": "2937732", "revid": "76963", "url": "https://it.wikipedia.org/wiki?curid=2937732", "title": "Laurie Walters", "text": "Carriera.\nTerminate le riprese della serie televisiva a cui deve il successo, partecipa come \"guest star\" in altri telefilm statunitensi, come \"Cin cin\" (\"Cheers\").\nDal 1999 abbandona la scena artistica, trasferendosi a Los Angeles per dedicarsi all'ambientalismo."}
{"id": "2937733", "revid": "838137", "url": "https://it.wikipedia.org/wiki?curid=2937733", "title": "WTA Tour Championships 1998 - Doppio", "text": "Il doppio del WTA Tour Championships 1998 \u00e8 stato un torneo di tennis facente parte del WTA Tour 1998.\nLindsay Davenport e Jana Novotn\u00e1 erano le detentrici del titolo, ma hanno partecipato con partner differenti, la Davenport con Nata\u0161a Zvereva e la Novotn\u00e1 con Martina Hingis.\nLa Hingis e la Novotn\u00e1 hanno perso nei quarti di finale contro Yayuk Basuki e Caroline Vis.\nLa Davenport e la Zvereva hanno battuto in finale 6\u20137, 7\u20135, 6\u20133 Alexandra Fusai e Nathalie Tauziat."}
{"id": "2937735", "revid": "729019", "url": "https://it.wikipedia.org/wiki?curid=2937735", "title": "Battaglia di Hamburger Hill", "text": "La battaglia di Hamburger Hill fu la fase culminante dei combattimenti verificatesi tra forze americane e nordvietnamite durante la cosiddetta Operazione Apache Snow, sferrata nella primavera 1969 dal comando statunitense per tentare di soverchiare definitivamente le forze nemiche nella Valle di A Shau. \"Apache Snow\" fu la quarta e ultima operazione lanciata dagli Stati Uniti per cercare di occupare la regione, al confine tra il Vietnam del Sud e il Laos. Gli scontri pi\u00f9 sanguinosi avvennero su quota 937, battezzata in seguito \"Hamburger Hill\" dagli americani per via dei soldati e dei cadaveri statunitensi che, a fine battaglia, erano disseminati e ammucchiati lungo le pendici della collina, quasi affastellati gli uni sopra gli altri appunto come gli strati del tipico panino americano.\nStoria.\nQuota 937.\nIl mattino dell'11 maggio 1969 gli uomini della compagnia B del 3\u00ba battaglione del 187\u00ba reggimento Fanteria aviotrasportata - a sua volta dipendente dalla 3\u00aa Brigata della 101\u00aa Divisione aviotrasportata americana - scesero dagli elicotteri su quota 937 per quello che avrebbe dovuto essere un semplice lavoro di routine nel quadro delle vaste operazioni previste dalla \"Apache Snow\", quarta grande manovra americana nella Valle di Ashau dopo le operazioni \"Delaware\", \"Somerset Plain\" e \"Dewey Canyon\".\nLa loro missione tuttavia si rivel\u00f2 presto pi\u00f9 difficile del previsto: presi sotto tiro dai razzi e dal fuoco delle armi leggere delle forze nordvietnamite saldamente attestate sulla cima della collina (due battaglioni del 29\u00ba reggimento nordvietnamita), gli aviotrasportati si ritirarono pi\u00f9 volte gi\u00f9 dalle pendici, venendo respinti con perdite sanguinose a ogni nuovo tentativo di risalire il crinale, nonostante il massiccio supporto di fuoco fornito da aerei, elicotteri e artiglieria. Al calar della sera, pi\u00f9 di trenta uomini erano rimasti feriti e dieci di loro erano morti. Furono fatti arrivare gli elicotteri per evacuare i feriti e fu ordinato un altro bombardamento per facilitare la conquista della collina.\nSanguinosi assalti alla collina.\nIl giorno successivo un nuovo attacco in forze della compagnia B, condotto assieme ad altri reparti del 3\u00ba battaglione giunti di rinforzo, fu bloccato dal fuoco proveniente dalla fitta rete di bunker e trincee scavate dai nord vietnamiti sulle pendici della collina. Segu\u00ec quindi un nuovo intervento dell'aviazione, e poi un nuovo assalto duramente respinto con pesanti perdite: le compagnie B e C vennero quasi decimate. La situazione non miglior\u00f2 di molto nei giorni seguenti: sotto la guida diretta dell'ostinato comandante del 3\u00ba battaglione del 187\u00ba reggimento, colonnello Weldon \"Blackjack\" Honeycutt (ufficiale coraggioso - venne ferito tre volte durante la battaglia - ma particolarmente rigido e dalle concezioni tattiche convenzionali) gli aviotrasportati vennero continuamente lanciati all'assalto in salita lungo le pendici della collina, con pochi risultati e perdite inutili.\nUn attacco in forze, sferrato il 15 maggio congiuntamente dal 3\u00ba e dal 1\u00ba battaglione del 187\u00ba reggimento, giunse in vista della cima di quota 937 quando improvvisamente un elicottero, per errore, apr\u00ec il fuoco contro i soldati americani con razzi pesanti e mitragliatrici, causando gravissime perdite. Venne ordinata un'altra ritirata in attesa di ulteriori rinforzi della 3\u00aa brigata, mentre il morale dei soldati crollava a livelli minimi (fino quasi al punto dell'ammutinamento).\nIl 20 maggio un massiccio assalto condotto contemporaneamente da tutti e quattro i battaglioni del 187\u00ba reggimento aviotrasportato giunse fino a distanza ravvicinata, e permise di travolgere le posizioni nemiche e di conquistare ci\u00f2 che restava della sommit\u00e0 di Hamburger Hill. Nel corso della battaglia, gli americani avevano subito perdite particolarmente sanguinose: 72 morti e 400 feriti; vennero individuati 630 corpi di soldati nemici morti sul terreno e nelle colline circostanti il campo di battaglia.\nConseguenze.\nQuel che pi\u00f9 impression\u00f2 l'opinione pubblica in patria fu che dopo cos\u00ec pesanti combattimenti e dopo aver reso sicuro il perimetro di quota 937, le forze americane abbandonarono dopo pochi giorni l'altura che avevano cos\u00ec faticosamente conquistato, ritenuta in realt\u00e0 di scarso rilievo strategico. I generali americani cercarono di giustificare le loro azioni affermando che le tattiche delle missioni \"search and destroy\" non si basavano sulla conquista permanente del territorio ma sulla distruzione fisica del maggior numero di nemici possibile. Sulla collina si riteneva di aver individuato rilevanti forze nemiche che quindi divenivano un bersaglio e un obiettivo da attaccare e annientare. Queste concezioni tattiche erano poco comprensibili per l'opinione pubblica legata al ricordo delle avanzate liberatrici delle truppe alleate nella seconda guerra mondiale; esse inoltre risultavano particolarmente costose in perdite umane per i reparti americani inviati ad attaccare reparti nemici saldamente schierati su posizioni facilmente difendibili.\nNei giorni successivi, venne pubblicato un servizio della rivista \"Life\" con l'elenco e le foto di 242 soldati americani caduti in Vietnam nell'ultima settimana. Molte persone in patria, credendo erroneamente che si trattasse di tutti i soldati morti solo ad Hamburger Hill e non anche nelle altre aree del Vietnam, fecero esplodere la polemica negli Stati Uniti in modo sicuramente pi\u00f9 accesa di quanto ci si potesse aspettare: il presidente Nixon dovette ordinare al comandante in capo del MACV, generale Creighton Abrams, di ridurre la portata delle operazioni, di sospendere le costose e inutili offensive per rastrellare i \"santuari\" comunisti, e di passare da una strategia di \"pressione massima\" sulle forze nemiche (sul tipo delle tattiche ideate dal predecessore di Abrams, generale Westmoreland) a una cosiddetta strategia di \"reazione protettiva\".\nVenne inoltre accelerato il programma di vietnamizzazione della guerra, diretto a ridurre progressivamente il numero dei soldati americani schierati in Vietnam e a potenziare al massimo le forze armate sudvietnamite. Di fatto, dopo la battaglia di Hamburger Hill, l'Esercito americano non avrebbe pi\u00f9 condotto estese operazioni offensive n\u00e9 combattuto grandi e sanguinose battaglie campali in Vietnam."}
{"id": "2937744", "revid": "148107", "url": "https://it.wikipedia.org/wiki?curid=2937744", "title": "Transizione isomerica", "text": "Una transizione isomerica (abbreviata con la sigla IT, \"isomeric transition\") \u00e8 il decadimento di un isomero nucleare in uno stato nucleare a bassa energia. Il processo effettivo ha due tipi (modalit\u00e0):\nGli isomeri possono decadere in altri elementi, sebbene il tasso di decadimento possa differire tra gli isomeri.\nEsempi di transizione isomerica.\nUn esempio \u00e8 il tecnezio-99 metastabile (99mTc) derivante dal 99Mo che decade \u00df a 99mTc, con un tempo di dimezzamento di 2,7 giorni. A sua volta il 99mTc decade per transizione isomerica a 99Tc, con un'emivita di 6 ore.&lt;br&gt;\nUn altro esempio \u00e8 il 177mLu: esso pu\u00f2 decadere \u03b2 in 177Hf con un'emivita di 160,4 giorni, oppure pu\u00f2 subire una transizione isomerica a 177Lu con un'emivita di 160,4 giorni, che poi decade \u03b2 a 177Hf con un'emivita di 6,68 giorni.&lt;br&gt;\nUn altro esempio ancora di transizione isomerica \u00e8:\nL'emissione di un raggio gamma da uno stato nucleare eccitato consente al nucleo di perdere energia e raggiungere uno stato di energia inferiore, a volte il suo stato fondamentale. In alcuni casi, lo stato nucleare eccitato a seguito di una reazione nucleare o altro tipo di decadimento radioattivo pu\u00f2 diventare uno stato nucleare eccitato metastabile. Alcuni nuclei sono in grado di rimanere in questo stato eccitato metastabile per minuti, ore, giorni o, occasionalmente, molto pi\u00f9 a lungo.\nIl processo della transizione isomerica \u00e8 simile all'emissione gamma da qualsiasi stato nucleare eccitato, ma differisce per il coinvolgimento di stati metastabili eccitati di nuclei con emivite pi\u00f9 lunghe. Come con altri stati eccitati, il nucleo pu\u00f2 essere lasciato in uno stato isomerico in seguito all'emissione di una particella \u03b1, particella \u03b2 o qualche altro tipo di particella.\nIl raggio gamma pu\u00f2 trasferire la sua energia direttamente a uno degli elettroni pi\u00f9 strettamente legati, provocando l'espulsione di quell'elettrone dall'atomo, un processo chiamato effetto fotoelettrico. Questo non deve essere confuso con il processo di conversione interna, in cui nessun fotone di raggi gamma viene prodotto come particella intermedia."}
{"id": "2937747", "revid": "253269", "url": "https://it.wikipedia.org/wiki?curid=2937747", "title": "Henry Levin", "text": "Biografia.\nPrima di approdare al cinema lavor\u00f2 in teatro come regista e attore. La sua lunga e prolifica carriera cinematografica inizi\u00f2 nel 1943 come direttore di dialoghi. Poco tempo dopo cominci\u00f2 a dirigere pellicole, spaziando quasi in ogni genere per i successivi 36 anni di carriera. Diresse western come \"L'uomo del Colorado\" (1948), l'avventuroso \"Il vendicatore nero\" (1955), la commedia \"E col bambino fanno tre\" (1949) e il film di fantascienza \"Viaggio al centro della Terra\" (1959).\nDirad\u00f2 la sua attivit\u00e0 negli anni settanta e mor\u00ec poco prima che fosse ultimato il suo ultimo lavoro, un film per la tv dal titolo \"Scout's Honor\" (1980)."}
{"id": "2937753", "revid": "729019", "url": "https://it.wikipedia.org/wiki?curid=2937753", "title": "Giuseppe Mancinelli (militare)", "text": "Biografia.\nGiuseppe Mancinelli nacque ad Urbino il 13 maggio 1895 e ancora giovanissimo dal settembre del 1912 inizi\u00f2 a frequentare l'accademia militare di Torino, uscendone con il grado di sottotenente d'artiglieria il 2 agosto 1914 e venne ammesso alla frequentazione della Scuola di Applicazione di Artiglieria e Genio ubicata sempre a Torino.\nEntrato in servizio attivo con lo scoppio della prima guerra mondiale, venne assegnato al 21\u00ba Reggimento di Piacenza col quale, nel settembre 1915, consegu\u00ec la promozione al grado di tenente. Promosso capitano nell'aprile del 1917, nel gennaio 1918 venne assegnato al comando d'artiglieria della 7\u00aa Armata.\nAlla fine del conflitto, nel maggio del 1920 Mancinelli venne trasferito al 2\u00ba Reggimento di Pesaro ed alla fine del 1921 fu ammesso al corso di stato maggiore presso la scuola di guerra della citt\u00e0, da dove usc\u00ec nell'agosto 1922 per essere quindi assegnato all'ufficio dello stato maggiore centrale di Roma.\nPassato al servizio del Ministero della Guerra nel maggio 1924, nel gennaio dell'anno successivo venne destinato a Milano con l'incarico di sovrintendere alla 2\u00aa sezione di statistica militare. Nel dicembre del 1926 venne trasferito al corpo di stato maggiore ed il 1\u00ba ottobre 1927 venne trasferito al reggimento artiglieria a cavallo di Milano, quale comandante del 4\u00ba gruppo autoreparto.\nTrasferito nuovamente all'ufficio centrale dello stato maggiore di Roma, nel marzo del 1930 venne promosso tenente colonnello e successivamente divenne addetto militare a Berlino (con competenze anche nell'area della Lituania).\nNel dicembre dello stesso anno la sua carica venne estesa anche presso le legazioni di Copenaghen, Stoccolma e L'Aia, e mantenne tale incarico fino al 15 ottobre 1936 quando venne sostituito da Luigi Efisio Marras. Nel novembre del 1932 venne anche nominato aiutante di campo onorario del re Vittorio Emanuele III.\nRientrato in Italia dalla legazione berlinese nel 1936, nel marzo 1942 diviene capo di stato maggiore dell'unit\u00e0 di collegamento con l'Armata corazzata italo-tedesca in Nord Africa (Colacit) e presto promosso Generale di brigata. Dal gennaio 1943 assumer\u00e0 l'incarico di capo di stato maggiore della 1\u00aa Armata italiana in Tunisia.\nVenne nominato Capo di stato maggiore della difesa nel 1955 fino al 1959.\nDal 1956 al 1957 fu anche Presidente del comitato militare NATO."}
{"id": "2937762", "revid": "76963", "url": "https://it.wikipedia.org/wiki?curid=2937762", "title": "Lani O'Grady", "text": "Biografia.\nFiglia di una talent scout televisiva, sorella dell'attore e musicista Don, inizia a recitare a 13 anni, nel 1967, nella serie televisiva \"Ai confini dell'Arizona\" (\"The High Chaparral\"). Dopo diverse partecipazioni a serie statunitensi di successo, entra nel primo cast del telefilm a cui deve il successo, \"La famiglia Bradford\". Alla conclusione della serie appare sporadicamente in opere televisive, ricoprendo l'ultimo ruolo rilevante nel 1990, nella soap opera \"Il tempo della nostra vita\" (\"Days of Our Lives\").\nIn quegli anni le vengono riscontrate agorafobia e vuoti di memoria, che la spingono ad allontanarsi dalle scene, dedicandosi al ruolo di talent agent. L'abuso di farmaci, a seguito degli attacchi di panico sempre pi\u00f9 frequenti, la porta alla morte da intossicazione, nella sua casa californiana, nel 2001."}
{"id": "2937765", "revid": "57342", "url": "https://it.wikipedia.org/wiki?curid=2937765", "title": "Lanita Rose Agrati", "text": ""}
{"id": "2937772", "revid": "729019", "url": "https://it.wikipedia.org/wiki?curid=2937772", "title": "Aldo Rossi (generale)", "text": "Biografia.\nAldo Rossi nacque nel 1898 e sin dalla giovinezza frequent\u00f2 l'accademia militare dalla quale usc\u00ec col grado di sottotenente d'artiglieria nel 1916, venendo immediatamente destinato al fronte nell'ambito della Prima guerra mondiale con il 54\u00ba Reggimento d'artiglieria da campagna.\nSuccessivamente riprese gli studi frequentando i corsi della scuola di guerra e prese parte alla campagna contro l'Etiopia.\nNominato colonnello, ricopr\u00ec la carica di capo di Stato Maggiore della divisione \"Trieste\", comandando quindi il 1\u00ba Reggimento di artiglieria divisionale in Albania dal 1939. Divenuto capo di Stato Maggiore della divisione di fanteria \"Ravenna\", prestando servizio nell'Africa Orientale Italiana. Rientrato in Italia divenne capo ufficio dei servizi dello stato maggiore del Regio Esercito nonch\u00e9 insegnante alla scuola di guerra di Roma e comandante dei corsi per la formazione degli allievi dello stato maggiore. Nominato quindi comandante dell'intera scuola di guerra, prese successivamente il comando della divisione \"Mantova\".\nProseguendo la carriera nello stato maggiore, divenne dapprima addetto e poi sottocapo nel medesimo corpo e successivamente venne destinato al comando della Divisione corazzata \"Pozzuolo del Friuli\". Nominato generale di corpo d'armata prese il comando del Comiliter di Bologna, prestando poi servizio con incarichi vari nel comando centrale. Dal novembre del 1958 al marzo del 1959 comand\u00f2 le F.T.A.S.E. (Forze Terrestri Alleate del Sud Europa) e dal 1\u00ba aprile 1959 venne nominato capo di Stato Maggiore della Difesa, carica che ricopr\u00ec sino al 31 gennaio 1966 quando si ritir\u00f2 dalla carriera militare."}
{"id": "2937775", "revid": "6923", "url": "https://it.wikipedia.org/wiki?curid=2937775", "title": "Suzuki Ignis", "text": "La Suzuki Ignis \u00e8 una piccola crossover prodotta dalla casa automobilistica giapponese Suzuki dal 2000 al 2008 in due distinte generazione sia in versione con carrozzeria 3 porte che con 5 porte. Il nome \u00e8 stato ripreso nel 2016 per una nuova autovettura. Tra il 2001 e il 2008, la vettura \u00e8 stata venduta anche sotto il marchio Chevrolet come Chevrolet Cruze (da non confondere con l'omonima auto compatta basata sulla Opel/Vauxhall Astra).\nPrima serie (2000-2003).\nIl modello Ignis nasce dalla collaborazione tra il marchio Suzuki e la General Motors da un progetto di veicoli destinati a sostituire il modello Cultus, la world car venduta in Europa con il nome Swift. La prima generazione (serie HT), in produzione dal 2000, utilizza il pianale di base e lo schema meccanico della piccola Suzuki Kei dalla quale viene ripreso parte del design. La carrozzeria rialzata da terra stile crossover compatto permette di affrontare anche sentieri dissestati, inoltre \u00e8 disponibile sia con trazione anteriore che integrale tramite giunto viscoso ..differenziale a slittamento limitato.\nLa lunghezza \u00e8 di 3,62 metri. Il motore \u00e8 il 1.3 quattro cilindri 16 valvole da 63 kW abbinato ad una trasmissione manuale a cinque rapporti oppure ad una tradizionale automatica a quattro rapporti con convertitore di coppia motrice ma per il mercato estero era disponibile anche la Ignis Sport con motore 1.5 16V da 116 cavalli (110 la versione europea omologata secondo la normativa Euro 3) e cambio manuale a 5 rapporti. La Ignis Sport possedeva la carrozzeria tre porte, il telaio a trazione anteriore irrigidito e le sospensioni dalla taratura sportiva, migliorato quindi il comportamento generale dell'autovettura; i sedili erano firmati Recaro. La Ignis Sport e la versione tre porte non sono state importate in Italia.\nLa prima generazione \u00e8 stata prodotta fino al 2005 dalla Suzuki nell'impianto di Kosai, Shizuoka in Giappone ed importata in Europa fino al 2003. La Ignis Sport \u00e8 stata utilizzata anche in competizioni, la versione Super1600 ha partecipato al JWRC ed era equipaggiata con un 1.6 da 206 cavalli, telaio con sospensioni a quattro MacPherson e trazione anteriore con cambio meccanico a sei rapporti.\nSeconda serie (2003-2008).\nAl Salone dell'automobile di Francoforte del 2003 viene introdotta la seconda generazione (HR) che utilizza una versione rivista del telaio della serie precedente. Stavolta l'auto viene prodotta in Ungheria a Esztergom e gran parte dei componenti viene condiviso con l'ultima generazione di Wagon R+, anch'essa prodotta nello stesso impianto ungherese.\nL'estetica della nuova Ignis subisce una lieve evoluzione, la carrozzeria (allungata di 15 centimetri) stavolta era solo a cinque porte ma sempre in stile crossover, notevole l'altezza da terra, parafanghi allargati e barre sul tetto. La nuova Ignis sar\u00e0 venduta anche con il marchio Subaru con il nome Justy G3X.\nUn'importante novit\u00e0 \u00e8 l'adozione delle nuove sospensioni posteriori a braccio semi indipendente con barra stabilizzatrice, la trazione \u00e8 anteriore ma \u00e8 disponibile anche l'integrale, i motori sono il nuovo 1.3 VVT 16 valvole a fasatura variabile da 94 cavalli e il 1.5 VVT 16V da 99 cavalli con cambio manuale 5 rapporti oppure automatico a 4 rapporti. Grazie all'accordo tra la General Motors e la FIAT \u00e8 stato possibile adottare anche il 1.3 turbodiesel common rail Multijet da 69 cavalli, ci\u00f2 ha permesso alla Ignis di riscontrare in Europa un discreto successo commerciale. La nuova Ignis \u00e8 lunga 3,77 metri. Nel 2005 viene introdotto l'allestimento speciale Special Edition con dotazione di serie arricchita, questa versione rimarr\u00e0 in listino fino al 2008. Anche la seconda serie di Ignis ha partecipato dal 2004 al JWRC Super1600 riprendendo lo schema meccanico della prima generazione ma la carrozzeria per\u00f2 era a cinque porte.\nLa Ignis \u00e8 stata prodotta fino al 2008 ma poich\u00e9 la Suzuki ha introdotto sui mercati dell'Europa la nuova, pi\u00f9 compatta e sportiva Swift \u00e8 stato sospeso l'utilizzo della denominazione Ignis."}
{"id": "2937781", "revid": "1573940", "url": "https://it.wikipedia.org/wiki?curid=2937781", "title": "Libellula axilena", "text": "Libellula axilena \u00e8 una libellula endemica degli Stati Uniti orientali.\nDistribuzione e habitat.\nVive nella parte orientale degli Stati Uniti, dallo stato di New York alla Florida e al Texas.\nCresce in zone coperte di boschi e foreste paludose."}
{"id": "2937782", "revid": "287204", "url": "https://it.wikipedia.org/wiki?curid=2937782", "title": "HMS Penelope (97)", "text": "La HMS \"Penelope\" (Pennant number 97), nona nave da guerra britannica a portare questo nome, \u00e8 stata un incrociatore leggero classe Arethusa della Royal Navy. Costruita nei cantieri Harland &amp; Wolff di Belfast, venne impostata il 30 maggio 1934, varata il 15 ottobre 1935 ed entr\u00f2 in servizio il 13 novembre 1936.\nServizio.\n1939-1941.\nAllo scoppio della seconda guerra mondiale la \"Penelope\" si trovava aggregata al 3 Squadrone incrociatori della \"Mediterranean Fleet\", operando con compiti di pattuglia anticontrabbando. All'inizio del 1940 venne trasferita presso la \"Home Fleet\", giungendo a Portsmouth l'11 gennaio. Venne quindi assegnata al 2 Squadrone incrociatori con compiti di pattuglia nel Mare del Nord, scorta ai convogli e caccia ai forzatori di blocco nemici. Nel mese di marzo venne brevemente ritirata dal servizio per la pulizia delle caldaie a Rosyth.\nTornata in servizio a Scapa Flow il 5 aprile, prese parte due giorni dopo alla caccia a navi tedesche segnalate nel Mare del Nord insieme alle navi da battaglia \"Rodney\" e \"Valiant\", all'incrociatore da battaglia \"Repulse\" e all'incrociatore \"Sheffield\". L'8 aprile venne distaccata insieme ad altre unit\u00e0 per recuperare i sopravvissuti del cacciatorpediniere \"Glowworm\", affondato dalla \"Admiral Hipper\".\nDal 9 aprile venne schierata al largo della Norvegia per supportare gli sbarchi alleati nella zona, denominati Operazione Wilfred. L'11 aprile si aren\u00f2 durante l'ingresso nel fiordo di Fleinvaer, imbarcando acqua nella sala macchine e venendo quindi rimorchiata a Skelsfjord dal cacciatorpediniere \"Eskimo\". Tornata in servizio attivo dopo delle riparazioni provvisorie, venne utilizzata per implementare le difese di terra nei frequenti attacchi aerei tedeschi, venendo trasferita nella seconda parte del mese ad Harstad. L'11 maggio torn\u00f2 in patria venendo rimorchiata insieme agli incrociatori \"Coventry\" e \"Calcutta\" e ai cacciatorpediniere \"Isis\", \"Zulu\", \"Campbell\" e \"Witch\". Il 18 maggio entr\u00f2 quindi in cantiere a Greenock per riparazioni provvisorie, mentre i lavori definitivi, durati fino al giugno 1941, vennero effettuati nei cantieri navali del Tyne.\nDurante i lavori venne sostituita buona parte della chiglia, vennero modificati gli alberi per installare il radar di scoperta aerea Type 281 mentre per il controllo fuoco dei pezzi principali venne installato il Type 284. Gli armamenti secondari vennero collegati invece a un modello Type 285. Vennero anche aumentate le armi antiaeree con il posizionamento di mitragliere Oerlikon da 20\u00a0mm. Completate le prove in mare la \"Penelope\" torn\u00f2 in servizio a Scapa Flow il 17 agosto 1941. Dal mese di settembre oper\u00f2 invece con base nel Firth of Clyde con compiti di scorta ai convogli. Il 9 settembre prese parte alla scorta alla nave da battaglia \"Duke of York\", appena completata dai cantieri John Brown &amp; Company e diretta a Rosyth per ricevere l'armamento di bordo. Terminata la missione, venne trasferita in Islanda, scortando nei primi di ottobre la portaerei \"Victorious\", impegnata nel bombardamento del naviglio nemico al largo di Bod\u00f8.\nIl 12 ottobre venne deciso il trasferimento della nave presso il 3 Squadrone incrociatori della \"Mediterranean Fleet\" insieme alla sorella \"Aurora\". Il 19 ottobre, dopo aver imbarcato munizioni a Gibilterra, si diresse verso Malta insieme alla \"Aurora\" e ai cacciatorpediniere \"Lance\" e \"Lively\" per formare la Forza K con il compito di intercettare e distruggere i convogli di rifornimento italiani diretti in nordafrica. Dal 21 ottobre la squadra divenne operativa e gi\u00e0 l'8 novembre vennero affondati tutti i 7 mercantili di un convoglio e il cacciatorpediniere italiano \"Fulmine\" nella cosiddetta battaglia del convoglio Duisburg. Nello scontro rimase danneggiato anche il cacciatorpediniere \"Grecale\".\nIl 18 novembre venne impegnata in una missione diversiva nei pressi di Malta durante operazioni militari del British Army in nordafrica. Il 21 novembre scort\u00f2 quindi un finto convoglio diretto verso la costa africana come ulteriore diversivo. Tre giorni dopo intercett\u00f2 due mercantili italiani scortati da due torpediniere, la \"Lupo\" e la \"Cassiopea\"; i primi due vennero affondati e le scorte danneggiate. Il 28 novembre la forza K venne rafforzata dall'arrivo degli incrociatori \"Ajax\" e \"Neptune\" e dai cacciatorpediniere \"Kingston\" e \"Kimberley\".\nIl 1\u00ba dicembre vennero intercettate e affondate la nave ausiliaria \"Adriatico\", la petroliera \"Iridio Mantovani\" e il cacciatorpediniere di scorta, l\"'Alvise da Mosto\". Il 9 dicembre venne impiegata in un pattugliamento a caccia di un convoglio italiano, che per\u00f2 non venne individuato dalle navi del gruppo. Il 15 dicembre scort\u00f2 la petroliera \"Breconshire\", salpata da Alessandria d'Egitto nell'ultimo tratto del viaggio verso Malta. Due giorni dopo prese parte alla prima battaglia della Sirte. Il 18 dicembre, inviata ad intercettare navi italiane in attesa al largo di Tripoli, incapp\u00f2 in un campo minato rimanendo danneggiata sulla fiancata sinistra; anche le apparecchiature di controllo fuoco vennero messe fuori uso dall'esplosione. Tornata a Malta, dal 20 dicembre venne sottoposta a riparazioni che durarono fino al gennaio 1942.\n1942-1944.\nIl 19 gennaio scort\u00f2 un convoglio di rifornimenti diretto a Malta insieme ai cacciatorpediniere \"Sikh\", \"Zulu\", \"Lance\", \"Lively\" e \"Jaguar\", venendo presa di mira pi\u00f9 volte da aerei nemici. Il 25 gennaio scort\u00f2 le navi di rifornimento nel viaggio di ritorno ad Alessandria, incontrando il giorno successivo la \"Breconshire\" nuovamente diretta a Malta.\nIn febbraio venne impiegata nella scorta al convoglio ME10 diretto ad Alessandria, venendo sottoposta a continui attacchi aerei. Il 22 marzo seguente partecip\u00f2 alla seconda battaglia della Sirte, durante la scorta al convoglio MW10, scortando quindi i mercantili sopravvissuti a destinazione. Il 26 marzo rimase danneggiata da una bomba caduta poco lontano dallo scafo, venendo quindi trasferita in cantiere per riparazioni, durante le quali l'unit\u00e0 venne ulteriormente danneggiata da ripetuti attacchi aerei che le valsero il soprannome di HMS \"Pepperpot\" (pepiera). Vennero quindi posizionati nuovi cannoni antiaerei per proteggere la nave durante lo svolgimento dei lavori. L'8 aprile venne ulteriormente danneggiata, riuscendo comunque a salpare per Gibilterra dopo una serie di riparazioni provvisorie. Anche durante la navigazione venne presa di mira da aerei nemici, riuscendo comunque a giungere a destinazione l'11 aprile. Dopo ulteriori riparazioni provvisorie, la \"Penelope\" venne trasferita negli Stati Uniti per i lavori definitivi, giungendo presso i Brooklyn Navy Yard il 19 maggio dopo una sosta a Bermuda.\nDopo la fine delle riparazioni, durate fino al mese di agosto, salp\u00f2 per tornare in patria il 17 settembre. Venne quindi trasferita presso il 12\u00ba Squadrone incrociatori della \"Mediterranean Fleet\", passando il mese di novembre in cantiere per completare l'armamento e le dotazioni di servizio. In dicembre, tornata in servizio attivo, venne trasferita temporaneamente a Scapa Flow, servendo con la \"Home Fleet\" fino al gennaio 1943, quando salp\u00f2 per Annaba per sostituire la \"Ajax\" nella Forza Q. Giunta a destinazione, venne impiegata insieme alla sorella \"Aurora\" e agli incrociatori \"Dido\" e \"Sirius\" in missioni di intercettazione di convogli nemici e di appoggio alle truppe di terra in azione in Algeria e Tunisia.\nDal 1\u00ba giugno venne impiegata nel bombardamento di Pantelleria, effettuato per preparare lo sbarco delle forze alleate (Operazione Corkscrew), venendo colpita da una batteria italiana posizionata sull'isola. Il 10 giugno forn\u00ec copertura agli sbarchi sull'isola insieme agli incrociatori \"Aurora\", \"Newfoundland\", \"Orion\" ed \"Euryalus\". Due giorni dopo prese parte al bombardamento di Lampedusa che port\u00f2 la guarnigione dell'isola ad arrendersi poche ore dopo. Dal 5 luglio venne impiegata nella protezione dei convogli di trasporto truppe diretti in Sicilia per prendere parte all'operazione Husky, lo sbarco alleato sull'isola. Il 9 luglio, giorno precedente agli sbarchi, bombard\u00f2 Catania e Taormina, incrociando poi nel Mar Jonio per respingere eventuali attacchi alle forze da sbarco. Il giorno successivo support\u00f2 l'avanzata delle truppe bombardando le linee difensive italiane.\nDal mese di agosto oper\u00f2 con base a Biserta fino all'8 settembre, giorno in cui venne reso pubblico l'armistizio di Cassibile. Imbarcata la 1\u00aa Divisione Aviotrasportata, prese il largo per Taranto, dove giunse il giorno successivo per permettere alle truppe di prendere il controllo del porto. Subito dopo venne trasferita nel Tirreno per appoggiare l'operazione Avalanche, nome in codice dello sbarco a Salerno. Dal 14 settembre oper\u00f2 in supporto alle truppe a terra bombardando le posizioni nemiche, tornando a Malta il 26 settembre. Dal 4 ottobre venne impiegata nel Mar Egeo per intercettare i convogli tedeschi diretti nelle isole precedentemente sotto controllo italiano. Il 7 ottobre intercett\u00f2 insieme alla \"Sirius\" e a due cacciatorpediniere un convoglio con a bordo un contingente tedesco diretto a Coo: tutte le navi da trasporto e di scorta vennero affondate o abbandonate in preda alle fiamme. Il giorno stesso rimase danneggiata durante un attacco aereo da una bomba caduta a fianco alla torretta Y e da altre esplosioni avvenute vicino allo scafo. Dodici marinai rimasero uccisi e 29 feriti nelle esplosioni. Tornata ad Alessandria, venne sottoposta a riparazioni dal 9 ottobre.\nTornata in servizio il mese successivo oper\u00f2 da Haifa in supporto alle operazioni nell'Egeo. All'inizio di dicembre venne quindi trasferita a Gibilterra e impiegata dal 22 dicembre nell'Atlantico per la caccia alla nave tedesca \"Alstruffer\" insieme all'incrociatore \"Gambia\" e al posamine \"Ariadne\". Dopo l'affondamento della nave nemica, torn\u00f2 in porto il 29 dicembre.\nDal 19 gennaio 1944 venne trasferita al largo di Napoli con il 15\u00ba Squadrone incrociatori per appoggiare il previsto sbarco ad Anzio denominato operazione Shingle. Venne quindi inquadrata nella Forza d'attacco meridionale insieme alla USS \"Brooklyn\" e a cacciatorpediniere britannici e statunitensi. Il 22 gennaio, giorno degli sbarchi, bombard\u00f2 le posizioni nemiche a terra rimanendo nella zona anche i giorni successivi e bombardando Formia il 27 gennaio. Il 17 febbraio, mentre navigava in direzione di Napoli per fare rifornimento e caricare munizioni, venne colpita da un siluro a guida acustica T5 lanciato dall'U-410. La \"Penelope\" affond\u00f2 in dieci minuti, dopo essere stata colpita da un secondo siluro. Morirono 415 marinai mentre imbarcazioni partite dalla terraferma riuscirono a trarne in salvo 250."}
{"id": "2937783", "revid": "123582742", "url": "https://it.wikipedia.org/wiki?curid=2937783", "title": "Abele Damiani", "text": "Fu Vicepresidente della Camera, sottosegretario agli Esteri e senatore del Regno d'Italia.\nBiografia.\nNacque a Marsala nel 1835 da \"Giuseppe\", (1798 - 1855) discendente da un patrizio genovese e \"Giacoma Curatulo\" (... - 1851). Abele studi\u00f2 al seminario di Mazara del Vallo e nel 1852 si spost\u00f2 a Palermo per frequentare l'universit\u00e0. Qui collabor\u00f2 con giornali letterari come \"Il Segesta\", \"La Lira\", \"il Mondo Comico\".\nSi oppose ai Borboni e fu tra coloro che in Sicilia prepararono il terreno alla rivoluzione del 1860, che permise la spedizione dei Mille. Insieme a Nicol\u00f2 Fabrizi sbarc\u00f2 da Malta nel sud est dell'isola, e combatt\u00e9 a Milazzo e fu ufficiale di sTato maggiore nell'Esercito meridionale. Poi fu con Giuseppe Garibaldi sull'Aspromonte.\nDopo l'unit\u00e0 d'Italia, deputato per undici legislature eletto nel 1865 e restando parlamentare fino al 1897. Nel 1882, alla morte di Garibaldi, fece confezionare il grande drappo con la scritta \"Marsala\" in cui venne avvolto il corpo del Generale.\nFu seguace di Francesco Crispi che, nel 1888 lo pose a capo della diplomazia, conferendogli le funzioni di Segretario generale del Ministero degli Esteri; successivamente, a seguito della riforma amministrativa crispina che introdusse i sottosegretario di Stato, tale carica fu soppressa e Damiani fu nominato sottosegretario di Stato agli Esteri nel primo e nel secondo governo Crispi dal febbraio 1888 al febbraio 1891. Fu poi vicepresidente della Camera dei deputati dal febbraio 1894 al maggio 1895.\nIl 17 novembre del 1898 venne nominato senatore del Regno durante la XX legislatura, e giur\u00f2 il 14 dicembre dello stesso anno. Nel 1904 fu membro della Commissione parlamentare d'inchiesta sull'organizzazione e amministrazione della Regia marina.\nNella sua attivit\u00e0 politica propose e fece realizzare l'Istituto tecnico Agrario di Marsala che oggi porta il suo nome.\nI cimeli e la divisa da garibaldino di Damiani sono conservati presso il Museo garibaldino di Marsala, nel centro polifunzionale San Pietro.\n\u00c8 sepolto nel cimitero urbano di Marsala, in una tomba-monumento a forma di piramide.\nMassoneria.\nIl 3 luglio 1862 fu iniziato in Massoneria nella Loggia di Palermo \"I Rigeneratori del 12 gennaro 1848 al 1860 Garibaldini\", dipendente dal Supremo consiglio di Palermo, su proposta dello stesso Garibaldi, prima della sfortunata spedizione di Aspromonte. Fu tra i fondatori della Loggia \"Marsala\" di Caprera e nel 1896 fu uno dei consiglieri delegati dal Supremo consiglio presso il Grande Oriente d'Italia, del quale fu eletto primo Gran sorvegliante nel 1908, essendo Gran maestro Ernesto Nathan.\nOpere.\nNel 1864 ha pubblicato un libro intitolato \"Andrea D'Anna da Marsala\", sulle gesta del cospiratore marsalese."}
{"id": "2937785", "revid": "77594", "url": "https://it.wikipedia.org/wiki?curid=2937785", "title": "HMS Formidable (R67)", "text": ""}
{"id": "2937786", "revid": "1573940", "url": "https://it.wikipedia.org/wiki?curid=2937786", "title": "Libellula angelina", "text": "Libellula angelina \u00e8 un insetto della famiglia Libellulidae, con areale asiatico.\nDescrizione.\nLa libellula angelina \u00e8 molto pi\u00f9 piccola rispetto alle altre libellule e al fusto \u00e8 tutta nera con parti marrone scuro, ha delle ali con tre macchie sul margine di colore palissandro-rossastro.\nDistribuzione e habitat.\n\u00c8 diffusa in Cina, Giappone, Corea del Nord e Corea del Sud. \nI suoi habitat naturali sono i laghi d'acqua dolce e paludi d'acqua dolce."}
{"id": "2937789", "revid": "339392", "url": "https://it.wikipedia.org/wiki?curid=2937789", "title": "Manbi\u011d", "text": ""}
{"id": "2937798", "revid": "31890131", "url": "https://it.wikipedia.org/wiki?curid=2937798", "title": "Petecchie", "text": ""}
{"id": "2937804", "revid": "899609", "url": "https://it.wikipedia.org/wiki?curid=2937804", "title": "Sturla Sighvatsson", "text": "Gioc\u00f2 un ruolo importante nella guerra civile che sconvolse l'Islanda durante l'Epoca degli Sturlungar (in islandese \"Sturlunga\u00f6ld\").\nSturla era il figlio di Sighvatur Sturluson, fratello dello scrittore di saghe Snorri Sturluson, e viveva in una fattoria a Sau\u00f0afell. Come suo zio, Sturla divenne vassallo del re di Norvegia Haakon IV, e combatt\u00e9 per estendere la sua influenza sull'isola; mor\u00ec nella Battaglia di \u00d6rlygssta\u00f0ir."}
{"id": "2937806", "revid": "838137", "url": "https://it.wikipedia.org/wiki?curid=2937806", "title": "Ofantina", "text": ""}
{"id": "2937813", "revid": "31886", "url": "https://it.wikipedia.org/wiki?curid=2937813", "title": "The Lugano Tapes", "text": "The Lugano Tapes \u00e8 una videocassetta del gruppo Elio e le Storie Tese.\nIl video \u00e8 un \"best\" dei concerti che il gruppo ha tenuto a Lugano, nella Svizzera italiana, il 24 e 25 aprile 2000, durante la sua tourn\u00e9e teatrale. I concerti si svolsero all'Auditorium Stelio Molo, mentre il relativo filmato venne trasmesso dalla RSI. Le performance vantano tre importanti featuring: Riccardo Fogli (ex-Pooh), Sir Oliver Skardy (dei Pitura Freska) e Ike Willis.\nLa scaletta (come nel resto della tourn\u00e9e teatrale del 2000) comprende molti brani inediti del gruppo, alcuni che \u00ab\"sono stati ascoltati solo da quei pochi fortunatissimi che hanno assistito ai primi anni di Elio e le Storie Tese\"\u00bb, come sostenuto da Elio nell'introduzione di \"Perdo anche l'ultimo dente e cerco di riavvitarlo\"; altre canzoni, invece, sono tratte principalmente dai due dischi usciti nel 1999, ovvero, \"Craccracriccrecr\" e \"Tutti gli uomini del deficiente\"; non mancano poi alcune cover: \"Out Into the Daylight\" di Mike Rutherford, \"Time Warp\", la sigla italiana di \"Mork &amp; Mindy\", due pezzi degli Earth, Wind &amp; Fire (\"September\" e \"Sing a Song\"), nonch\u00e9 tre canzoni di Frank Zappa (\"Broken Hearts Are for Assholes\", \"Why Does It Hurt When I Pee\" e \"You Are What You Is\").\nNella versione della videocassetta, sono stati tagliati ben sette pezzi: in ordine, \"Evviva\" / \"La visione\" (da \"Craccracriccrecr\"), \"L'indianata\" (da \"Tutti gli uomini del deficiente\") e \"T.V.U.M.D.B.\" (da \"Eat the Phikis\"), \"Sofa\" e \"Tell Me You Love Me\" (altra cover di Zappa presente su \"Tutti gli uomini...\"), e \"Tapparella\" (da \"Eat the Phikis\"). Le ultime tre sono state eseguite con Ike Willis.&lt;br&gt;\nNel 2010 la videocassetta \u00e8 stata ripubblicata in forma di DVD.\nFormazione.\nElio: cantante, flauto traverso.\nCesareo: chitarra elettrica.\nFaso: basso elettrico.\nRocco Tanica: Tastiere.\nJantoman: Tastiere.\nChristian Meyer: Batteria."}
{"id": "2937818", "revid": "1652635", "url": "https://it.wikipedia.org/wiki?curid=2937818", "title": "Ludolinguistica", "text": "Con il termine di ludolinguistica s'intende quella branca della linguistica che si occupa di giochi di parole. A differenza dell'enigmistica, che propone componimenti che celano una soluzione, come indovinelli, crittografie e rebus, la ludolinguistica s'interessa di giochi linguistici in chiaro, con finalit\u00e0 ludiche ed estetiche, e dello studio delle peculiarit\u00e0 formali di una lingua. Tra i meccanismi pi\u00f9 comuni oggetto di studio della ludolinguistica vi sono l'acrostico, l'anagramma, l'eteroletteralit\u00e0, il lipogramma, il metanagramma, il monovocalismo, il palindromo, il pangramma, il panvocalismo, il tautogramma. Spesso i componimenti di autori appartenenti ad associazioni letterarie come l'OuLiPo e l'OpLePo fanno largo utilizzo di tecniche ludolinguistiche.\nUn esempio celebre \u00e8 quello di Georges Perec, autore francese tra le cui opere figura \"9691\", un racconto palindromico, e \"La scomparsa\", un romanzo a cui manca integralmente la lettera \"e\"."}
{"id": "2937823", "revid": "352448", "url": "https://it.wikipedia.org/wiki?curid=2937823", "title": "Materia oscura non barionica", "text": ""}
{"id": "2937824", "revid": "76069", "url": "https://it.wikipedia.org/wiki?curid=2937824", "title": "Bud Boetticher", "text": ""}
{"id": "2937827", "revid": "110157", "url": "https://it.wikipedia.org/wiki?curid=2937827", "title": "Vivo e vero EP", "text": "Vivo e vero EP \u00e8 il secondo EP del rapper italiano Bassi Maestro, pubblicato nel 2010 dalla Vibrarecords."}
{"id": "2937828", "revid": "365417", "url": "https://it.wikipedia.org/wiki?curid=2937828", "title": "I. Liga 1930-1931", "text": "L'edizione 1930-31 della I. Liga vide la vittoria finale del First Vienna FC.\nCapocannoniere del torneo fu Anton Schall del SK Admira Wien con 25 reti."}
{"id": "2937829", "revid": "729019", "url": "https://it.wikipedia.org/wiki?curid=2937829", "title": "Dismetria", "text": "La dismetria \u00e8 un'esecuzione alterata dei movimenti volontari, che risulta sproporzionata ai fini che si propongono e che pu\u00f2 presentarsi come conseguenza di lesioni del cervelletto e del midollo spinale. Il soggetto che ne \u00e8 affetto presenta una mancanza di coordinazione delle attivit\u00e0 motorie (con il movimento stesso che presenta un insufficiente conseguimento oppure un superamento della posizione prevista con la mano, braccio, gamba o occhio). Per questo motivo chi ne soffre presenta difficolt\u00e0 nell'eseguire piccoli movimenti. \u00c8 un tipo di atassia. Talvolta viene anche descritta come un'incapacit\u00e0 di giudicare la distanza o la scala.\nI termini ipermetria e ipometria definiscono in modo pi\u00f9 preciso la tendenza, rispettivamente, al superamento o al mancato raggiungimento della posizione prevista.\nGeneralit\u00e0.\nIl cervelletto \u00e8 una parte del sistema nervoso centrale che contribuisce alla coordinazione e ai processi motori; anatomicamente, il cervelletto umano ha una forma grossolanamente ovoidale, pesa circa 130-140 grammi, ed \u00e8 disposto nella fossa cranica posteriore, inferiormente rispetto agli emisferi cerebrali. Al cervelletto giungono afferenze provenienti da diverse aree del sistema nervoso centrale. Tra queste le pi\u00f9 note corrispondono alla via cortico-ponto-cerebellare (che controlla la coordinazione e l'esecuzione di diversi movimenti volontari), alla via spino-cerebellare (che governa la postura e i movimenti degli arti) e alla via vestibolo-cerebellare (che provvede all'equilibrio e ai movimenti oculari). \nL'integrazione sensitivo-motoria \u00e8 la modalit\u00e0 con cui il cervello integra le informazioni ricevute dai neuroni sensoriali (o propriocettivi) dal corpo, comprese tutte le informazioni visive. In sostanza le informazioni che arrivano dalla periferia portano i dettagli dei movimenti durante la loro stessa esecuzione permettendo cos\u00ec al cervelletto di controllare il tono muscolare nel corso dell'esecuzione del movimento, adattando lo stato di contrazione muscolare alle variazioni di carico o delle richieste fisiologiche sia per ampiezza, sia per efficacia, traiettoria e durata del movimento. Avviene inoltre una integrazione con le informazioni provenienti dalla retina che a livello del sistema nervoso sono tradotte in informazioni spaziali. L'integrazione sensitivo-motoria \u00e8 pertanto fondamentale per l'esecuzione di qualsiasi compito motorio e si svolge nella corteccia post-parietale. Dopo che le informazioni visive sono state tradotte in indicazioni spaziali, il cervelletto ha il compito di elaborare tutti questi dati per eseguire il compito motorio. \u00c8 evidente che se vi sono danni ad uno o pi\u00f9 dei percorsi nervosi che collegano tutte queste aree cerebrali, pu\u00f2 verificarsi dismetria.\nDismetria motoria.\nDismetria motoria \u00e8 il termine che viene abitualmente usato quando una persona si riferisce alla dismetria. La dismetria degli arti, causata da sindromi emisferiche, si pu\u00f2 manifestare in diversi modi: disritmia di mani e piedi e disdiadococinesia, che \u00e8 la compromissione della capacit\u00e0 di eseguire rapidi movimenti alternati. Il danno al cervelletto rende una persona lenta nell'orientare gli arti e le estremit\u00e0 corporee nello spazio.\nControllo motorio come processo di apprendimento \nRicerche recenti hanno anche messo in luce un processo specifico che, se interrotto, potrebbe essere la causa di atassia e dismetria. Sembra infatti che il controllo motorio possa essere un processo di apprendimento che si verifica nelle sinapsi dei dendriti delle Cellule di Purkinje. Sono state elaborate diverse teorie sulle modalit\u00e0 con cui il cervelletto riesce a controllare questo processo. Alcuni autori ritengono che il cervelletto sia un apparato generatore di pattern regolabili (APG), ognuno dei quali genera un impulso (\"comando burst\") di intensit\u00e0 e durata variabili. Altri modelli teorici (con possibili ricadute in applicazioni robotiche), propongono che il cervelletto acquisisca un \"modello inverso dell'apparato motorio\". Ricerche pi\u00f9 recenti in elettrofisiologia hanno evidenziato strutture modulari nel midollo spinale conosciute come \"strutture motorie primitive\". Sulla base del modello APG, i moduli APG sono i principali controllori dell'apprendimento motorio. L'intero processo presenta un feedback positivo. L'input inibitorio viene trasmesso e ricevuto da vari componenti della corteccia cerebrale, compreso il nucleo cerebellare, cellule corticali motorie e le cellule di Purkinje. Le cellule di Purkinje trasmettono l'informazione inibitoria ottenendo informazioni di apprendimento da fibre parallele provenienti da cellule granulari. Questo modello di APG \u00e8 utile in quanto descrive efficacemente il processo di apprendimento motorio.\nMovimenti saccadici.\nI movimenti saccadici sono movimenti rapidi e simultanei creati dall'occhio per ricevere informazioni visive e spostare la linea di visione da una posizione all'altra. Ogni individuo dipende profondamente dalla capacit\u00e0 di accuratezza di esecuzione di questi movimenti. L'informazione viene ricevuta dalla retina, \u00e8 quindi tradotta in informazioni spaziali e viene infine trasferita ai centri motori perch\u00e9 vi sia una corretta risposta motoria. Una persona con dismetria saccadica produrr\u00e0 costantemente movimenti anormali degli occhi, tra cui in particolare movimenti microsaccadici, flutter oculare scosse e scatti, anche quando l'occhio \u00e8 a riposo. Durante i movimenti oculari si verificano movimenti saccadici ipometrici e ipermetrici; inoltre l'interruzione e il rallentamento del normale movimento saccadico \u00e8 un evento comune.\nCause.\nSi ritiene che la dismetria possa essere causata da lesioni nel cervelletto oppure da lesioni nei nervi propriocettivi che veicolano al cervelletto, il quale ha il compito di coordinare le informazioni visive, spaziali e altre informazioni sensoriali con il controllo motorio. Il danno ai nervi propriocettivi non consente al cervelletto di valutare con precisione dove dovrebbero essere indirizzati i movimenti della mano, del braccio, della gamba o dell'occhio. Queste lesioni sono spesso secondarie a ictus, sclerosi multipla (SM), sclerosi laterale amiotrofica (SLA) o tumori.\nSe la teoria del controllo motorio come processo di apprendimento che utilizza una schiera di generatori di pattern regolabili (APG) fosse confermata, allora la rottura di questi APG potrebbe anch'essa essere alla base dell'atassia e della dismetria e, una volta identificati questi danni motori primitivi, i medici potrebbero essere in grado di isolare le aree specifiche responsabili dei problemi cerebellari.\nEsistono due tipi di disordini cerebellari che producono dismetria, in particolare le sindromi cerebellari della linea mediana e le sindromi cerebellari emisferiche. Sindromi cerebellari della linea mediana possono causare dismetria oculare, che \u00e8 una condizione in cui le pupille dell'occhio sovrastimano il movimento. La dismetria oculare rende difficile focalizzare la visione su un oggetto. Le sindromi cerebellari emisferiche causano invece la tipica dismetria motoria.\nLa sindrome motoria cerebellare pu\u00f2 facilmente causare dismetria: questa sindrome \u00e8 anche caratterizzata da alterazioni della marcia (conosciute anche come atassia), movimenti oculari disordinati, tremore, difficolt\u00e0 a deglutire e scarsa capacit\u00e0 di articolare le parole. Anche la sindrome cerebellare cognitivo-affettiva (CCAS) pu\u00f2 causare dismetria.\nMalattie associate.\nLa dismetria si trova spesso in individui affetti da sclerosi multipla (SM), sclerosi laterale amiotrofica (SLA) e persone che hanno sofferto di tumori o ictus. Gli individui che hanno ricevuto una diagnosi di atassia spinocerebellare autosomica dominante (SCA) sono frequentemente soggetti a dismetria.\nDiagnosi.\nLa diagnosi di qualsiasi malattia o sindrome cerebellare dovrebbe essere effettuata da un neurologo qualificato. Prima di indirizzare un paziente a un neurologo, un medico di medicina generale o d'urgenza dovrebbe comunque eseguire una valutazione neurologica di base, in particolare una prova indice-naso. Questa prova \u00e8 di semplice esecuzione e richiede che il medico esaminatore alzi un dito davanti al paziente e gli chieda di toccarlo con il proprio dito per poi andare a toccare il suo naso con lo stesso indice. La prova viene ripetuta pi\u00f9 volte. Questa prova mette in evidenza la capacit\u00e0 del paziente di giudicare la posizione di un bersaglio. Altri test che potrebbero essere eseguiti sono di natura simile e includono il cosiddetto test tallone-ginocchio. Se il test indice-naso o il test tallone-ginocchio danno un esito positivo \u00e8 opportuno l'invio o la sdiscussione del caso con un neurologo e l'eventuale esecuzione di una risonanza magnetica cerebrale per determinare eventuali danni al cervelletto.\nI pazienti con problemi cerebellari incontrano difficolt\u00e0 ad adattarsi a variazioni impreviste dell'inerzia che deve essere vinta dagli arti. Questa difficolt\u00e0 pu\u00f2 essere sfruttata per evidenziare meglio la dismetria e confermare una diagnosi di disfunzione cerebellare. I pazienti tendenzialmente mostrano anche una risposta anomala ai cambiamenti di smorzamento del movimento. Questi risultati confermano un ruolo del cervelletto nella previsione dei movimenti.\nTrattamento.\nLa dismetria \u00e8 il sintomo di un altro problema medico di base e attualmente non esiste una cura specifica. \u00c8 comunque possibile assumere alcuni farmaci per tenere la sintomatologia sotto controllo. Alcuni medici consigliano per il trattamento della dismetria l'isoniazide (un farmaco che viene generalmente utilizzato per la terapia della tubercolosi) e il clonazepam (una benzodiazepina dotata di propriet\u00e0 anticonvulsivanti, ipnotiche miorilassanti e sedative - utile in particolare nelle forme di dismetria associate a tremore e/o nistagmo).\nSecondo alcuni autori gli esercizi di Frenkel (un trattamento dell'atassia basato su alcuni esercizi fisioterapici sistematici, lenti e ripetitivi, di difficolt\u00e0 progressivamente aumentata) sembra possano essere di giovamento. L'idea alla base di questo approccio \u00e8 che con l'esercizio ripetuto il cervello imparer\u00e0 a compensare i deficit del cervelletto.\nNel Regno Unito \u00e8 stato autorizzato l'uso sperimentale di cannabis per il trattamento della dismetria (considerata efficace nel trattamento del tremore in soggetti con sclerosi multipla), ma allo stato non esistono lavori scientifici di qualit\u00e0 che possano supportare un simile approccio."}
{"id": "2937830", "revid": "899609", "url": "https://it.wikipedia.org/wiki?curid=2937830", "title": "Gissur \u00deorvaldsson", "text": "Suo bisnonno era J\u00f3n Loftsson.\nGissur gioc\u00f2 un ruolo importante nel periodo di guerra civile noto oggi come \"Sturlunga\u00f6ld\" (che in islandese significa Epoca degli Sturlungar: egli combatt\u00e9 a fianco di Kolbeinn il Giovane contro le forze guidate da Sturla Sighvatsson del clan degli Sturlungar nella Battaglia di \u00d6rlygssta\u00f0ir nel 1238, e guid\u00f2 il manipolo di uomini che uccisero lo scrittore di saghe Snorri Sturluson nel 1241, su ordine del re norvegese Haakon IV. Nel 1258 fu nominato jarl d'Islanda per il suo fedele servizio per conto del re; mantenne il titolo fino alla morte.\nGissur lavor\u00f2 attivamente per promuovere il \"Gamli s\u00e1ttm\u00e1li\" (\"Vecchio Patto\" in islandese), un accordo che assoggett\u00f2 l'Islanda alla corona norvegese nel 1264. L'accordo \u00e8 stato per questo chiamato talvolta il \"Patto di Gissur\", o \"Gissurars\u00e1ttm\u00e1li\"."}
{"id": "2937831", "revid": "287204", "url": "https://it.wikipedia.org/wiki?curid=2937831", "title": "Gissur Thorvaldsson", "text": ""}
{"id": "2937835", "revid": "365417", "url": "https://it.wikipedia.org/wiki?curid=2937835", "title": "I. Liga 1929-1930", "text": "L'edizione 1929-30 della I. Liga vide la vittoria finale del SK Rapid Wien.\nCapocannoniere del torneo fu Franz Weselik del SK Rapid Wien con 24 reti."}
{"id": "2937837", "revid": "767487", "url": "https://it.wikipedia.org/wiki?curid=2937837", "title": "Angeli a Sud", "text": "Angeli a Sud \u00e8 un film italiano del 1992 diretto dal regista Massimo Scaglione.\nTrama.\nNella Calabria degli anni settanta un gruppo di amici, in particolare Max, decide di fondare una rete televisiva privata \"Tv Sila\"; il sogno poi diventa realt\u00e0.\nRiconoscimenti.\nIl film fa ricevere una candidatura ai David di Donatello 1992 a Scaglione come miglior regista esordiente."}
{"id": "2937839", "revid": "1251388", "url": "https://it.wikipedia.org/wiki?curid=2937839", "title": "Crispiero", "text": "Crispiero \u00e8 una frazione del comune di Castelraimondo, in provincia di Macerata.\n\u00c8 situata a 611 metri sul livello del mare ed a 6\u00a0km dal capoluogo. Nel territorio si possono ammirare un castello di epoca medievale e due torri di avvistamento, chiamate \"Famula\" e \"Guardia,\" della stessa epoca del castello in quanto con esso facenti parte di un sistema fortificato che si estendeva dai Monti Sibillini alla valle dei fiumi Potenza e Chienti. Vi si possono trovare anche abitazioni di epoca medievale di rilevante interesse. Celebre per la devozione verso le anime del Purgatorio, dal 1200 la tradizione popolare sostiene che nel paese sia nascosta la porta d'ingresso del Purgatorio; tale fatto aliment\u00f2 la credenza di un purgatorio separato solo per le anime dei defunti del luogo, il \"Purgatorio di Crispiero\"."}
{"id": "2937844", "revid": "365417", "url": "https://it.wikipedia.org/wiki?curid=2937844", "title": "I. Liga 1928-1929", "text": "L'edizione 1928-29 della I. Liga vide la vittoria finale del SK Rapid Wien.\nCapocannoniere del torneo fu Anton Schall del SK Admira Wien con 21 reti."}
{"id": "2937845", "revid": "599013", "url": "https://it.wikipedia.org/wiki?curid=2937845", "title": "Agapio di Gerapoli", "text": " \nBiografia.\nAppartenente alla Chiesa cattolica greco-melchita, fu fedele al Concilio di Calcedonia. \u00c8 l'autore di una \"storia universale\" in arabo, pervenutaci incompleta, divisa in due parti: dall'inizio del mondo alla venuta di Ges\u00f9 Cristo e da Gaio Giulio Cesare al 942."}
{"id": "2937850", "revid": "365417", "url": "https://it.wikipedia.org/wiki?curid=2937850", "title": "I. Liga 1927-1928", "text": "L'edizione 1927-28 della I. Liga vide la vittoria finale del SK Admira Wien.\nCapocannoniere del torneo fu Anton Schall del SK Admira Wien con 36 reti."}
{"id": "2937852", "revid": "640469", "url": "https://it.wikipedia.org/wiki?curid=2937852", "title": "Propagginazione", "text": "La propagginazione \u00e8 un metodo di esecuzione capitale, usato prevalentemente nel Medioevo.\nDescrizione.\nL'esecuzione consisteva nel calare il condannato a testa in gi\u00f9 in una buca, che veniva successivamente riempita con la terra; in altri casi la buca era colmata con melma o sterco. Colui che subiva il supplizio moriva per soffocamento. Il corpo veniva poi lasciato in balia dello scempio degli animali. La pena veniva comminata ai simoniaci e ai sicari. \nGilles M\u00e9nage osserva che si tratta di un supplizio riservato anche ad assassini e traditori, ficcati a testa in gi\u00f9 nella terra, a guisa di pianta, usando lo stesso termine usato in agricoltura per la piantumazione delle viti e altre piante, termine che lamenta viene spesso erroneamente trascritto come sinonimo di impiccato per \"l'ignoranza degli stampatori o copiatori\". Il termine deriverebbe infatti dal nome della tecnica utilizzata prevalentemente in viticoltura, con la quale viene effettuata la propagazione delle piante mediante il ripiegamento e il conseguente sotterramento di un ramo (la propaggine).\nDivina commedia.\nNell'Inferno - Canto diciannovesimo, Dante dice di sentirsi come un frate che confessi un sicario, condannato alla propagginazione. secondo le leggi municipali fiorentine. Giovanni Fallani nota che appunto \"agli assassini sottoposti alla pena della propagginazione si soleva far grazia per alcuni istanti, perch\u00e9 si confessassero ancora in extremis\"."}
{"id": "2937855", "revid": "287204", "url": "https://it.wikipedia.org/wiki?curid=2937855", "title": "I. Liga 1926-1927", "text": "L'edizione 1926-27 della I. Liga vide la vittoria finale del SK Admira Wien.\nCapocannoniere del torneo fu Anton Schall del SK Admira Wien con 27 reti."}
{"id": "2937858", "revid": "339392", "url": "https://it.wikipedia.org/wiki?curid=2937858", "title": "Gravivettore", "text": ""}
{"id": "2937869", "revid": "767487", "url": "https://it.wikipedia.org/wiki?curid=2937869", "title": "Augustasaurus hagdorni", "text": "L'augustasauro (Augustasaurus hagdorni) \u00e8 un rettile acquatico appartenente ai saurotterigi. Visse nel Triassico medio (circa 235 milioni di anni fa) e i suoi resti fossili sono stati ritrovati in Nordamerica (Nevada). \u00c8 considerato il pi\u00f9 stretto parente (e uno dei possibili antenati) dei plesiosauri. \nDescrizione.\nQuesto rettile era lungo circa tre metri, e possedeva un corpo relativamente piatto e allungato. Le zampe erano modificate in strutture simili a pagaie; il cranio di \"Augustasaurus\" era molto simile a quello di \"Pistosaurus\" e possedeva molte caratteristiche analoghe, ad esempio le arcate temporali superiori alte e simili a lame. Il rostro allungato terminava in una punta smussata e i denti mascellari e premascellari erano simili a zanne.\nLe spine neurali dorsali erano basse e possedevano sommit\u00e0 rugose, mentre i coracoidi erano grandi piastre simili a quelle dei plesiosauri, ma erano sprovvisti del foro (caratteristico invece dei plesiosauri). Le coste cervicali possedevano processi anteriori e, come la maggior parte dei plesiosauri, le vertebre erano dotate di processi traversi ispessiti. \nClassificazione.\n\"Augustasaurus\" \u00e8 stato descritto nel 1997 ed \u00e8 stato accostato a \"Pistosaurus\", un rettile acquatico con caratteristiche intermedie tra i notosauri e i plesiosauri. Il clade comprendente queste due forme (Pistosauridae) \u00e8 stato considerato il \"sister group\" dei plesiosauri, rettili marini maggiormente specializzati per una vita completamente acquatica. Analisi cladistiche pi\u00f9 recenti (Cheng et al. 2006, Ketchum e Benson 2011) ritengono invece che \"Augustasaurus\" fosse ancor pi\u00f9 vicino all'origine dei plesiosauri rispetto a \"Pistosaurus\". I coracoidi mostrano somiglianze con quelli di un altro saurotterigio del Triassico americano, \"Corosaurus\".\nI suoi resti fossili sono stati rinvenuti nelle Augusta Mountains (toponimo da cui deriva il nome) nel Nevada nord-occidentale, all'epoca invaso dalle acque marine."}
{"id": "2937872", "revid": "287204", "url": "https://it.wikipedia.org/wiki?curid=2937872", "title": "Antonio Savazzini", "text": "Biografia.\nAllievo di Pietro Melchiorre Ferrari, divenne nel 1816 professore di disegno all'Accademia di Belle Arti di Parma. Della sua opera rimangono solamente un \"Ritratto di Maria Luigia\" presso l'Universit\u00e0 di Parma ed una \"Sacra Famiglia\" nella chiesa di Santa Maria delle Grazie di Parma."}
{"id": "2937877", "revid": "1318658", "url": "https://it.wikipedia.org/wiki?curid=2937877", "title": "Augusta Mountains", "text": "Le Augusta Mountains (in italiano Monti Augusta) sono una catena montuosa nella contea di Pershing, nel Nevada nordoccidentale. Nel 1997 vi sono stati rinvenuti i resti fossili dell'\"Augustasaurus\", un genere di Plesiosauro cui hanno dato il nome."}
{"id": "2937879", "revid": "767487", "url": "https://it.wikipedia.org/wiki?curid=2937879", "title": "Lugnaquilla", "text": "Lugnaquilla (dal gaelico \"Log na Coille\", che significa \"Conca del legno\") \u00e8 la pi\u00f9 alta montagna della provincia del Leinster e la tredicesima di tutta l'Irlanda.\nGeografia.\nIl Lugnaquilla \u00e8 la cima pi\u00f9 elevata dei Monti Wicklow, una catena situata nella zona orientale dell'isola irlandese e che prende il nome dall'omonima contea in cui \u00e8 situata, ed \u00e8 una delle quattordici vette irlandesi che supera i 3000 piedi in altitudine, grazie alla sua quota di 925 m s.l.m. (che corrispondono a circa 3035 piedi). Lugnaquilla \u00e8 piuttosto voluminosa e presenta una cima piatta delimitata da due grossi ripidi circhi glaciali (il North e il South Prisons).\nAccesso alla cima.\nA causa della sua vicinanza alla capitale, Dublino, la montagna \u00e8 piuttosto frequentata. Dalla sommit\u00e0, ovviamente in giorni limpidi, si pu\u00f2 godere di un suggestivo panorama, che comprende il Mare d'Irlanda e Snowdonia (Galles), a Est, e il Munster, a Ovest."}
{"id": "2937882", "revid": "413187", "url": "https://it.wikipedia.org/wiki?curid=2937882", "title": "Benessere interno lordo", "text": "Il Benessere Interno Lordo (BIL) \u00e8 un indicatore erroneamente considerato alternativo al prodotto interno lordo: i due indicatori in realt\u00e0 sono due cose totalmente diverse.\nIl PIL \u00e8 un indicatore della performance delle economie mercantili, cio\u00e8 di come si comportano i sistemi economici basati sullo scambio di merci attraverso il denaro. Ma non \u00e8 assolutamente valido come indicatore del benessere e della prosperit\u00e0, almeno per le societ\u00e0 cosiddette sviluppate, quelle cio\u00e8 nelle quali sono garantiti a tutti i minimi standard qualitativi in materia di alimentazione, salute, istruzione, protezione e sicurezza.\nPer questo motivo \u00e8 necessario affiancare, e non sostituire al concetto di PIL altri concetti, altri metodi di misurazione e altri indicatori. Il Benessere Interno Lordo \u00e8 uno di questi.\nIl BIL \u00e8, per il momento, solamente una bozza di indicatore che cerca di misurare la qualit\u00e0 della vita dell'uomo e della comunit\u00e0 in cui vive.\nPer le comunit\u00e0 in cui il PIL \u00e8 basso (i cosiddetti paesi in via di sviluppo o, in quelli sviluppati occidentali le comunit\u00e0 cosiddette marginali) sicuramente un aumento del PIL comporta un aumento del BIL, ma esistono anche fenomeni che fanno aumentare il BIL senza far aumentare il (o addirittura comportando una riduzione del) PIL.\nPer le comunit\u00e0 con un PIL elevato (i cosiddetti paesi sviluppati o comunque le comunit\u00e0 \"economicamente ricche\" indipendentemente dai paesi in cui sono presenti) invece \u00e8 dimostrato che un eventuale aumento del PIL non comporta alcuna variazione positiva del BIL e spesso comporta una diminuzione di tale indicatore (ad esempio, si pu\u00f2 avere un alto prodotto interno lordo in una zona ad alto inquinamento, fattore che abbassa il BIL)."}
{"id": "2937884", "revid": "729019", "url": "https://it.wikipedia.org/wiki?curid=2937884", "title": "Embraer Lineage 1000", "text": "L'Embraer Lineage 1000 \u00e8 un business jet bimotore a getto ad ala bassa prodotto dall'azienda brasiliana Embraer e lanciato il 2 maggio 2006.\nVariante dell'Embraer 190, il Lineage \u00e8 progettato come \"extra-large\" jet con 19 comodi posti a sedere.\nIl 1000 Lineage \u00e8 costruito soprattutto per il successo dell'aereo passeggeri Embraer E-190. Il cambiamento pi\u00f9 grande del 1000 Lineage \u00e8 l'aggiunta di serbatoi supplementari nella stiva di carico, collocata nel ponte inferiore, quasi raddoppiando l'autonomia dell'aviogetto, che vanta anche un sontuoso interno, diviso in 5 sezioni , tra cui un optional camera da letto, bagno con acqua, e un vano di carico walk-in nella parte posteriore. Un altro punto forte \u00e8 la sezione di fusoliera, pi\u00f9 grande rispetto agli altri business jet comparabili, come ad esempio il Gulfstream V e il Bombardier Global Express. Il 1000 Lineage \u00e8 superato da altri business jet solo nello spazio disponibile: il Boeing 737 e le conversioni dell'Airbus A319.\nIl 1000 Lineage ha ricevuto la certificazione dal Brasile del ANAC e dall'AESA nel dicembre 2008. Essa \u00e8 stata certificata dalla Federal Aviation Administration USA il 7 gennaio 2009. Il primo aereo della produzione fu consegnato nel dicembre 2008."}
{"id": "2937887", "revid": "1281069", "url": "https://it.wikipedia.org/wiki?curid=2937887", "title": "Graviscalare", "text": "Nella fisica teorica, un graviscalare (anche noto come radione) \u00e8 una particella ipotetica che emerge come un'eccitazione del tensore metrico (vale a dire campo gravitazionale) ma le cui propriet\u00e0 fisiche sono virtualmente indistinguibili da uno scalare in quattro dimensioni, come dimostrato nella teoria di Kaluza-Klein. Il nuovo campo scalare formula_1 deriva da una componente del tensore metrico formula_2 dove la cifra 5 indica una quinta dimensione aggiuntiva. Esso pu\u00f2 essere pensato come una misura della grandezza della dimensione extra, con variazioni del campo scalare che rappresenta variazioni della grandezza delle dimensioni extra stessa.\nNei modelli con dimensioni extra multiple, esistono molte di tali particelle.\nNelle teorie con supersimmetria estesa, un gravifotone \u00e8 di solito una superpartner del gravitone che si comporta come una particella con spin 1."}
{"id": "2937890", "revid": "352448", "url": "https://it.wikipedia.org/wiki?curid=2937890", "title": "Radione", "text": ""}
{"id": "2937894", "revid": "287204", "url": "https://it.wikipedia.org/wiki?curid=2937894", "title": "I. Liga 1925-1926", "text": "L'edizione 1925-26 della I. Liga vide la vittoria finale del FK Austria.\nCapocannoniere del torneo fu Gustav Wieser del FK Austria con 25 reti."}
{"id": "2937896", "revid": "767487", "url": "https://it.wikipedia.org/wiki?curid=2937896", "title": "Agostino Ferrarini", "text": "Biografia.\nFin da ragazzo diede prova di grande abilit\u00e0 nel modellare statuette e bassorilievi con fine gusto artistico. Dopo aver studiato a Roma ed a Firenze, torn\u00f2 a Parma dove fu allievo dello scultore Tommaso Bandini; nel 1853 e fu nominato professore di scultura presso la locale Accademia.\nTra le sue opere pi\u00f9 pregevoli vanno segnalate la statua del Correggio in piazza Garibaldi a Parma e, sempre a Parma, il gruppo della Deposizione dalla Croce nell'Oratorio dei Rossi e le statue che ornano la facciata della chiesa di San Tiburzio; a Piacenza il gruppo della Carit\u00e0 nella chiesa di San Giovanni.\nDopo la battaglia di Custoza del 1866 venne decorato della medaglia d'argento al valor militare."}
{"id": "2937899", "revid": "287204", "url": "https://it.wikipedia.org/wiki?curid=2937899", "title": "I. Liga 1924-1925", "text": "L'edizione 1924-25 della I. Liga, che vide la vittoria finale del Hakoah Vienna, fu il primo campionato a formato professionistico, rendendo l\u2019Austria il primo paese fuori dalle isole britanniche a legalizzare lo sport ufficialmente retribuito.\nCapocannoniere del torneo fu Gustav Wieser del FK Austria con 19 reti."}
{"id": "2937902", "revid": "28592", "url": "https://it.wikipedia.org/wiki?curid=2937902", "title": "Monti dell'Aldan", "text": ""}
{"id": "2937903", "revid": "1543377", "url": "https://it.wikipedia.org/wiki?curid=2937903", "title": "Cantalupo (Cerro Maggiore)", "text": "Cantalupo (\"C\u00e0ntaloeu\" in dialetto legnanese) \u00e8 l'unica frazione del comune di Cerro Maggiore, nella citt\u00e0 metropolitana di Milano, facente parte del territorio dell'Altomilanese. Sede di parrocchia fin dal Rinascimento, fu un comune autonomo fino al 10 giugno 1757, quando fu soppresso da un editto dell'imperatrice Maria Teresa.\nSul territorio cantalupese \u00e8 presente un asilo comunale (dedicato a don Angelo Luzzini), una scuola elementare comunale.\nGeografia fisica.\nTerritorio.\nLa frazione \u00e8 situata nella zona alluvionale dell'alta Pianura padana, a una quota di circa 200 m s.l.m.\nIl territorio \u00e8 pianeggiante e non \u00e8 attraversato da corsi d'acqua, anche se non lontano scorrono il fiume Olona, il canale Villoresi e il torrente Bozzente.\nCantalupo \u00e8 circondato completamente da aree agricole, appartenenti al Parco Sovracomunale dei Mughetti, che si estende per 1000 ettari nelle zone agricolo-boschive di Origgio, Uboldo, Cantalupo e Cerro Maggiore, a tutela del corridoio ecologico del Bozzente e di una delle ultime zone verdi rimaste nella zona dell'Altomilanese. Per tale ragione il paese sembra un comune autonomo, slegato da Cerro Maggiore.\nConfina a est con Origgio, a sud con Nerviano e la sua frazione Sant'Ilario Milanese, a sud-ovest con San Lorenzo, frazione di Parabiago, a nord con Uboldo e il comune di appartenenza Cerro Maggiore.\nIl territorio di Cantalupo un tempo era usato per la coltivazione soprattutto di cereali e viti.\nStoria.\nSecondo Giovanni Rampoldi, tra i secoli XII e XVI esisteva nel territorio di Cantalupo un monastero femminile fondato nel 1189 da Fiorina (o Floriana) Crivelli, sorella di Papa Urbano III (al secolo Uberto Crivelli).\nAnche lo storico Bombognini, nel suo Antiquario, fornisce qualche notizia, anche se non molto precisa, del piccolo borgo di Cantalupo:\n\"Qui era un antico Monastero, fondato da Florina Crivelli, sorella di Urbano III Papa, ed insieme nostro Arcivescovo. Si scorgono tuttora in Cantalupo gli avanzi dell'antico Monastero e si vede sul muro della Parrocchiale Chiesa un'antica pittura, che rappresenta un Crocifisso con ai piedi una Monaca, e sotto di essa queste parole: M. FLORIANA. Furono le monache in origine Umiliate, poi Agostiniane, finalmente Francescane Scalze, e cos\u00ec esemplari, che Pio II nel 1461 ne deleg\u00f2 alcune alla riforma del Monastero maggiore, e nello stesso secolo molte altre a riformare quattro Monasteri esistenti in Milano ed in Pavia.\"\nDa queste due fonti si comprende come la storia di Cantalupo sia strettamente legata a quella del Monastero delle Monache.\nFloriana Crivelli proveniva da una delle famiglie pi\u00f9 potenti e nobili di Milano; suo padre, Danese Crivelli, possedeva vaste propriet\u00e0 terriere. Partecip\u00f2, inoltre, alla vita politica del tuo tempo, ricoprendo la carica di potest\u00e0 in varie citt\u00e0. Nel 1282 vennero consegnate a Floriana Crivelli alcune terre nei territorio di Origgio e Cantalupo, gi\u00e0 possedute dal padre. Il 3 febbraio dello stesso anno, fu redatto l'atto notarile della sua professione religiosa, presso il Monastero di Santa Agnese, in Milano, nel borgo di Porta Vercellina; visse presso questo monastero\nper una decina d'anni e pare che nel 1287 ne fosse la superiora. L'anno seguente, esattamente il 3 agosto, assieme ad altre religiose ottenne da Albertus de Basilicapetri, vicario generale dell'Arcivescovo Ottone Visconti, l'autorizzazione ad istituire a Cantalupo, sui terreni di sua propriet\u00e0 una nuova casa religiosa, che venne denominata Monastero di Santa Maria di Cantalupo.\nSicuramente il borgo di Cantalupo, nel quale gi\u00e0 esisteva una chiesa, sorse molto prima del 1200, ma risalire all'epoca esatta della sua fondazione non \u00e8 stato possibile, per la mancanza di documentazione.\nPer quanto concerne, invece, la vita del convento di Cantalupo, siamo a conoscenza dell'atto notarile con cui Floriana Crivelli venne nominata Badessa della nuova Casa di Cantalupo; che la regola seguita era quella agostiniana e che questo convento, pur facendo parte della Diocesi di Milano celebrava secondo il rito romano e non secondo il rito ambrosiano.\nMadre Floriana a le sue consorelle rimasero su queste terre circa dieci anni, poi vennero acquistati vasti appezzamenti di terreno in Milano e Floriana Crivelli ritorn\u00f2 ivi. Nel dicembre del 1290, dett\u00f2 (dalla sua camera del Monastero di Cantalupo) il suo testamento. Dopo la sua morte a Cantalupo venne nominato un sacerdote \u201cmercenario\u201d per la celebrazione delle funzioni religiose, ed un amministratore che regolasse i profitti della comunit\u00e0 agricola.\nNel 1790 le Monache vendettero le loro propriet\u00e0 in Cantalupo alla nobile famiglia Bellinzaghi, che prese possesso del latifondo e costru\u00ec la propria casa patrizia. A questa famiglia subentr\u00f2 la famiglia Calvi e successivamente, nel XIX secolo, una nobildonna, Rosa Manzi F\u00e9 ed infine, il Sen. Comm. Felice Gajo, fondatore del primo asilo di Cantalupo.\nAlcune tracce del monastero potrebbero oggi essere riconosciute nei resti di alcune finestre ad arco gotico e in un grande arco con frammenti di intonaco scalpellato inseriti nei muri di un vecchio cortile. La voce popolare afferma che proprio in quel nascosto cortile fosse situato l'antico monastero e adiacente a quelle finestre vi fosse un grande pozzo, ora chiuso. \u00c8 certo che il monastero venne trasformato con il passare dei secoli, prima in ospedale e poi in caserma di cavalleria, mentre \u00e8 probabile che fra quelle mura caddero numerosi soldati durante le cinque giornate di Milano.\nLa comunit\u00e0 rurale di Cantalupo, dedita principalmente alla coltivazione della vite e dei cereali, nonch\u00e9 alla pastorizia, gravitava intorno al Convento, grazie al quale il piccolo borgo era diventato centro di scambio non solo di merci, ma anche di cultura, senza per\u00f2 alcuna possibilit\u00e0 di espansione.\nSi sa, inoltre, che grazie ad un'ordinanza comunale del 1280, Cantalupo risulta essere comune ed appartenere fino al XVII secolo al pieve di Parabiago, secondo quanto scritto negli \"Statuti delle acque e delle strade del contado di Milano fatti nel 1346\", in \"Compartimento territoriale specificante le cassine\" del 1751 e nell\"'Indice delle Pievi e Comunit\u00e0 dello Stato di Milano\" del 1753. Dal censimento del 1751, a Cantalupo abitavano circa 310 persone e l'apparato amministrativo era formato da tutti i capi famiglia, da un console e da un sindaco e verso la met\u00e0 del XVIII secolo il comune era subordinato alla giurisdizione del vicario del Seprio.\nIl 10 giugno 1757 venne promulgato l'editto teresiano e Cantalupo divenne frazione del comune di Cerro, appartenente alla pieve di Parabiago. Con tale editto avveniva per la prima volta nella storia del Ducato milanese, una generale riforma delle amministrazioni locali. Si form\u00f2 cos\u00ec un unico Comune, in un primo momento denominato Cerro con Cantalupo e successivamente, con l'avvento del regno d'Italia, Cerro Maggiore.\nSi \u00e8 a conoscenza, per di pi\u00f9, del fatto che sin dall'inizio dell'Ottocento era tradizione recarsi in pellegrinaggio a Cantalupo per ricevere i benefici di San Bartolomeo, patrono della frazione.\nMonumenti e luoghi d'interesse.\nChiesa di San Bartolomeo.\nLa chiesa di San Bartolomeo appartiene alla diocesi di Milano. Le prime notizie riguardanti la chiesa risalgono al 1398 nel \"Notitia cleri\", quando venne citata la \"cappella\" dell'edificio, assieme alle altre del plebato di Parabiago. Viene invece riportata negli archivi della Pieve di Parabiago per la prima volta nel 1600 quando essa viene segnalata unicamente come struttura religiosa campestre.\nAd oggi la chiesa presenta una struttura a croce latina a tre navate. La navata centrale, a cinque ampie arcate, risulta essere, come il resto dell'edificio, piuttosto sobrio e semplice. All'interno della chiesa Parrocchiale vi \u00e8 una statua di San Bartolomeo scorticato, simile a quella posta nel duomo di Milano, famosa opera di Marco d'Agrate; la statua raffigura il santo scorticato che tiene in mano la propria pelle.\nVilla Lampugnani.\nLa villa Lampugnani si trova lungo via Papa Pio X. \u00c8 un'antica villa cantalupese di propriet\u00e0 della famiglia Lampugnani, un'antica famiglia patrizia di Milano (III secolo), alla quale Filippo Maria Visconti duca di Milano assegn\u00f2 il feudo di Trecate.\n\"Catarabia\".\nSi tratta di un'antica cascina cantalupese situata lungo via Panigatti, non lontana dal cimitero e dalla villa Lampugnani. Poich\u00e9 non utilizzato e ormai abbandonato nel corso degli ultimi decenni, l'edificio risulta ad oggi pericolante e in uno stato di degrado.\nFestivit\u00e0.\nCarnevale.\nIl paese \u00e8 famoso per il suo carnevale, che da oltre cinquanta anni richiama molta gente dalle zone limitrofe. Gli abitanti del paese, mascherati, scendono in piazza per ammirare i carri, creati da volontari del paese, che sfilano lungo le vie della frazione. I carri, il cui tema non viene mai ripetuto, sono seguiti da una schiera di ragazzi. Infine, essi vengono venduti ai comuni richiedenti.\nSagra di San Bartolomeo.\nIl culto del Santo non ha eguali nella zona e il pellegrinaggio alla sua reliquia ha cominciato a svilupparsi sin dai primi decenni del 1800, quando migliaia di persone dei contadi vicini, ma anche da Varese e da Como, venivano a baciare la reliquia cercando la protezione contro la terribile malattia della pellagra. Alle celebrazioni religiose seguirono diverse manifestazioni culturali, tra cui la \"Fiera delle Merci e del Bestiame\".\nI pellegrini, col passare del tempo, aumentarono sempre pi\u00f9 e, per soddisfare le loro esigenze, i ristori del tempo cominciarono ad offrire loro piatti come la busecca, e le bancarelle dolci come la tiracca. Arrivarono poi mangiafuochi e saltimbanchi e, a partire dal dopoguerra, il luna park.\nLa Sagra di San Bartolomeo, oggi, richiama ogni anno centinaia di visitatori. La festa si sviluppa in quattro giorni in cui vengono allestite bancarelle, mercatini e giostre. Durante la messa solenne di domenica viene bruciato il faro di San Bartolomeo e i fuochi d'artificio della notte del luned\u00ec chiudono definitivamente i festeggiamenti. Inoltre \u00e8 ancora tradizione mangiare durante la fiera un pasto a base di busecca e tiracca.\nFesta dell'aria.\nUn tempo legata ad un'altra manifestazione chiamata \"pedalarpercave\", durante la quale veniva organizzato un giro in bicicletta per le cave dei comuni limitrofi, nata per sensibilizzare la popolazione sui temi dell'inquinamento (il manifesto \"classico\" reca l'immagine di due persone con indosso una maschera antigas), la Festa dell'Aria \u00e8 da sempre accompagnata dalla \"gara\" di aquiloni. Senza nulla in palio, vince questa sfida chi fa volare il proprio aquilone (costruiti dai volontari presso dei baracchini nei pressi dell'evento) pi\u00f9 in alto. Da una decina d'anni a questa parte, si \u00e8 persa la tradizione della biciclettata, limitando la Festa dell'Aria al solo pomeriggio con aquiloni.\nSport.\nA Cantalupo gioca la squadra di calcio U.S.D. Aurora Cantalupo, nata nel 1963 dalla fusione tra la US. Cantalupese, nata nel 1909, e la Virtus Cantalupo, nata nel 1950. La squadra conta circa 160 atleti tesserati e conobbe giocatori come Luciano Re Cecconi.\nOra la U.S.D. Aurora Cantalupo si \u00e8 fusa con la squadra del comune di Cerro Maggiore dando vita alla Aurora Cerro Maggiore Cantalupo, squadra che milita nel campionato di Promozione Girone A lombardo.\nIl 4 marzo 2015, grazie all'iniziativa di alcuni giovani del paese, \u00e8 stata fondata la nuova associazione sportiva dilettantistica del paese, la A.S.D. Virtus Cantalupo. Il nome rimanda alla squadra gi\u00e0 presente il secolo scorso proprio a Cantalupo, ed \u00e8 stato scelto come omaggio ad essa.\nInfrastrutture e trasporti.\nAutobus.\nCantalupo \u00e8 collegata soprattutto con Legnano e con i comuni limitrofi con quattro linee extraurbane di autobus gestite dall'azienda di trasporto pubblico Movibus. Esiste inoltre una linea che attraversa il paese e lo collega con la citt\u00e0 di Milano..\nStrade.\nCantalupo si trova poco distante dalla strada statale 33 del Sempione e dalla SP109.\nAutostrade.\nLo svincolo autostradale pi\u00f9 comodo per raggiungere Cantalupo \u00e8 quello di Origgio Ovest, lungo l'A8 Milano-Laghi. Tuttavia, non avendo questo svincolo un'immediata inversione di marcia in direzione della frazione, si possono utilizzare gli svincoli di:\nFerrovie.\nNon esistono stazioni ferroviarie che servono l'abitato. Le stazioni pi\u00f9 prossime sono quella di Legnano (linea S5 e treni regionali), quella di Canegrate (linea S5), quella di Parabiago (linea S5), e quella di Rescaldina (treni regionali e Malpensa Express)\nAeroporti.\nL'aeroporto di Malpensa \u00e8 il pi\u00f9 vicino al paese. Dista infatti poco pi\u00f9 di una ventina di km dal centro cittadino. A circa 40\u00a0km da Cantalupo si trova anche l'aeroporto di Linate."}
{"id": "2937905", "revid": "287204", "url": "https://it.wikipedia.org/wiki?curid=2937905", "title": "1. Klasse 1923-1924", "text": "L'edizione 1923-24 della Erste Klasse vide la vittoria finale del FK Austria.\nCapocannoniere del torneo fu Gustav Wieser del FK Austria con 16 reti."}
{"id": "2937911", "revid": "287204", "url": "https://it.wikipedia.org/wiki?curid=2937911", "title": "1. Klasse 1922-1923", "text": "L'edizione 1922-23 della Erste Klasse vide la vittoria finale del SK Rapid Wien.\nCapocannoniere del torneo fu Ferdinand Swatosch del FK Austria con 22 reti."}
{"id": "2937913", "revid": "1005847", "url": "https://it.wikipedia.org/wiki?curid=2937913", "title": "Divisioni elettorali della Camera dei rappresentanti australiana", "text": "Le divisioni della Camera dei rappresentanti australiana, detti anche elettorati o seggi, sono 150; si caratterizzano come collegi uninominali.\nDistribuzione.\nLe divisioni sono distribuite tra gli stati e i territori australiani in accordo con la sezione 24 della costituzione australiana e con l\"'Electoral Act\". \nSolitamente la distribuzione viene divisa sul criterio della popolazione, con le seguenti condizioni:\nAll'interno di ogni stato e territorio, bisogna rivedere i confini delle divisioni almeno ogni 7 anni, con un processo definito \"ridistribuzione\", o quando lo Stato ha titolo ad un cambio nel numero dei suoi rappresentanti. I confini sono stabiliti dal Comitato di Ridistribuzione, e l'assegnamento dei seggi ad ogni stato \u00e8 dato dai votanti iscritti ai collegi, e non dal numero totale degli abitanti.\nIn uno Stato (o territorio), il numero dei votanti iscritti ad ogni divisione non pu\u00f2 scostarsi di pi\u00f9 del 10% dalla media delle divisioni elettorali di quello Stato.\nNome.\nLe divisioni della Camera dei rappresentanti sono inusuali da questo punto di vista; i nomi degli elettorati infatti non sono dati in base a localit\u00e0 geografiche, come avviene nella maggior parte degli stati. A molte delle divisioni viene assegnato il nome di personalit\u00e0 storiche australiane come ex politici (spesso primi ministri), esploratori, artisti ed ingegneri.\nLa creazione, la ridistribuzione e l'abolizione delle divisioni \u00e8 responsabilit\u00e0 della Commissione elettorale australiana. Ecco di seguito alcuni dei criteri che usa nel nominare nuove divisioni:\nElenco dei Divisioni.\nElenco delle divisioni elettorali suddivise per stati e territori; situazione alle elezioni del 2016.\nNuovo Galles del Sud.\nCi sono 47 divisioni in New South Wales:\nDue to changing demographics, New South Wales lost one seat in the House of Representatives as of the 2016 federal election. The redistribution involved extensive changes to existing boundaries, with approximately 20 per cent of voters in New South Wales being moved into a new electorate. The AEC's initial proposal called for the Division of Hunter to be abolished, with its voters absorbed into the neighbouring electorates of Charlton, New England, and Paterson. Due to the AEC's practice of giving preference to the names of the so-called 'Federation divisions'\u2014those contested at the first federal election in 1901\u2014Charlton was to have been renamed Hunter.\nFurther, the Division of Throsby was renamed Whitlam, after former Prime Minister Gough Whitlam\u2014part of another AEC practice of honouring deceased Prime Ministers with electoral divisions.\nThe final map, however, saw Charlton abolished, with Hunter moving eastward to absorb most of Charlton's territory. The name change from Throsby to Whitlam remained in effect.\nVictoria.\nCi sono 37 divisioni a Victoria:\nQueensland.\nCi sono 30 divisioni nel Queensland:\nAustralia Occidentale.\nCi sono 16 divisioni in Australia Occidentale:\nDue to Western Australia's growing population, the state gained a 16th seat before the 2016 federal election. The Australian Electoral Commission has named the seat Burt after one of Western Australia's most prominent legal families, and three members thereof in particular: \nBurt is located in the south-eastern suburbs of Perth, and was created out of portions of the neighbouring divisions of Canning, Hasluck and Tangney, and a small portion of Swan.\nBased on the results of the 2013 federal election, the new electorate of Burt was notionally a Liberal seat, with a TPP margin of 5.2 percent.\nAustralia Meridionale.\nCi sono 11 divisioni in South Australia:\nTasmania.\nThere are 5 Divisions in Tasmania:\nI territori.\nTerritorio della Capitale Australiana\nCi sono 2 divisioni nel ACT:\nDal 1 \u00b0 luglio 2016, la Divisione di Canberra comprende anche gli elettori di Norfolk Island.\nPrima delle elezioni federali del 2016, la Divisione di Fenner era conosciuta come la Division of Fraser. Il nuovo nome onora il virologo australiano Frank Fenner (1914\u20132010), e la variazione \u00e8 dovuta ai piani da parte della Commissione elettorale australiana per citarne un elettorato vittoriana dopo che l'ex primo ministro Malcolm Fraser quando quello stato sottoposto ad una redistribuzione prossimo elettorale.\nTerritorio del Nord\nCi sono 2 divisioni nel Territorio del Nord:"}
{"id": "2937914", "revid": "84184", "url": "https://it.wikipedia.org/wiki?curid=2937914", "title": "Carlo Conti (compositore)", "text": "Biografia.\nFormatosi a Napoli, Carlo Conti nel 1846 successe a Gaetano Donizetti come insegnante di contrappunto e composizione nel Conservatorio di San Pietro a Majella. Teorico musicale, ebbe fra i suoi allievi Vincenzo Bellini e Nicol\u00f2 Gabrielli."}
{"id": "2937916", "revid": "287204", "url": "https://it.wikipedia.org/wiki?curid=2937916", "title": "Maria Bagrationi", "text": "Biografia.\nMarta era figlia del re di Georgia Bagrat IV di Georgia (1027-1072) e della regina Borena d'Alania. Nel 1056 fu inviata a Costantinopoli per essere allevata ed educata con il patrocinio dell'imperatrice bizantina Teodora (1055-1056). Ma Teodora che all'epoca governava l'impero bizantino senza consorte, mor\u00ec lo stesso anno e Marta torn\u00f2 in Georgia. Nel 1065 torn\u00f2 nuovamente a Costantinopoli, per sposare il principe bizantino Michele Ducas, figlio dell'imperatore Costantino X Ducas (1059-1067), per questa occasione cambi\u00f2 il suo nome in Maria.\nIl 24 ottobre 1071 Michele fu acclamato imperatore dal popolo, dopo che l'imperatore Romano IV Diogene (1068-1071) era stato fatto prigioniero dai Turchi Selgiuchidi, dopo la disastrosa battaglia di Manzicerta, Maria divenne cos\u00ec imperatrice. Nel 1075 circa, Maria diede alla luce Costantino Ducas, che nel 1076 fu nominato dal padre coimperatore. Nel gennaio 1078 un colpo di palazzo spodest\u00f2 Michele, Niceforo III Botaniate si appropri\u00f2 del trono. Maria accett\u00f2 di sposare il nuovo imperatore, nonostante l'enorme differenza d'et\u00e0, in cambio Niceforo doveva per\u00f2 nominare suo erede il figlio di Maria, Costantino. Niceforo poco dopo viol\u00f2 la sua promessa, l'imperatrice fu coinvolta in un complotto contro Niceforo, organizzato dal generale Alessio Comneno, che i pettegolezzi di corte dicevano che fosse il suo amante. Il 4 aprile 1081 Niceforo fu costretto ad abdicare, Alessio divenne imperatore (1081-1118) e adott\u00f2 Costantino, nominandolo poi suo erede, nel 1083 lo fece fidanzare con sua figlia Anna Comnena, appena nata. La situazione cambi\u00f2 drasticamente quando nacque il primogenito maschio di Alessio, il futuro imperatore Giovanni II Comneno (1118-1143), dato alla luce nel 1087, dall'imperatrice consorte Irene Ducas. L'impegno di Anna con Costantino fu sciolto, a quest'ultimo fu privata la possibilit\u00e0 di ereditare il trono, Maria fu costretta a ritirarsi in un monastero. Costantino mor\u00ec nel 1096 circa, fin\u00ec cos\u00ec definitivamente il ruolo politico di Maria, di cui non abbiamo pi\u00f9 notizie dopo 1103.\nMaria donna di cultura.\nMaria era famosa per la sua bellezza e la sua istruzione; ebbe un'affiatata corrispondenza con il teologo e filosofo Teofilatto d'Ocrida, che si dice sia stato ispirato dall'imperatrice quando scrisse il suo commentario al vangelo di Giovanni. Maria frequentava i monasteri georgiani nei Balcani, in particolare il famoso monastero di Iviron sul Monte Athos. Si un\u00ec alla madre Borena, nella costruzione del monastero Kapata sul Monte Sion a Gerusalemme."}
{"id": "2937918", "revid": "31892146", "url": "https://it.wikipedia.org/wiki?curid=2937918", "title": "Carlo Spegazzini", "text": ""}
{"id": "2937926", "revid": "767487", "url": "https://it.wikipedia.org/wiki?curid=2937926", "title": "The Adventure of an Heiress", "text": "The Adventure of an Heiress \u00e8 un film del 1913: nei titoli non compare il nome del regista. Prodotto dalla Kalem Company, il film fu interpretato da Alice Joyce e Tom Moore e venne distribuito nelle sale dalla General Film Company il 12 maggio 1913.\nTrama.\nFlorence \u00e8 un'ereditiera, figlia del ricchissimo H. Benjamin Baker ma i genitori la tengono sempre sotto stretto controllo. Un giorno, alcune amiche la invitano a partecipare alla vendita di biglietti per beneficenza. I genitori non ne vogliono neanche sentire parlare e le vietano di parteciparvi. Dick, il segretario di Baker, prende le sue difese e per questo viene licenziato. Il rapporto con suo padre diventa piuttosto burrascoso, ma poi Florence si calma. Baker, per fare la pace con la figlia, le regala una collana che lei mette dentro uno scrigno. Poi lascia la casa per raggiungere le amiche. Un giornalista, saputo del dono a Florence, in un articolo suggerisce che la collana sar\u00e0 indossata dalla ragazza per il suo debutto in societ\u00e0. La notizia colpisce la fantasia di un ladro che progetta il furto del gioiello: riesce a impadronirsi della chiave dello scrigno e si presenta a casa Baker travestito da addetto alle pulizie. Ma viene sorpreso da Dick, l'ex segretario, che lo assicura alla giustizia.\nProduzione.\nProdotto dalla Kalem Company.\nDistribuzione.\nIl film, interpretato da Alice Joyce e Tom Moore, venne distribuito nelle sale dalla General Film Company il 12 maggio 1913."}
{"id": "2937927", "revid": "371529", "url": "https://it.wikipedia.org/wiki?curid=2937927", "title": "New York Dolls (album)", "text": "New York Dolls \u00e8 l'album di debutto del gruppo musicale omonimo di genere glam/hard rock, pubblicato nel 1973 dall'etichetta Mercury Records.\nIl disco.\nSpesso sottovalutato dalla stampa musicale alla sua pubblicazione nel 1973, ma a posteriori indicato dai critici come un album fondamentale per la storia del rock, \u00e8 stato classificato al 213\u00ba posto nella lista dei 500 album pi\u00f9 grandi di tutti i tempi stilata dalla rivista \"Rolling Stone\".\nOrigine e storia.\nGi\u00e0 dalle prime esibizioni nel 1971, la band aveva cercato di fondere insieme le pi\u00f9 variegate influenze musicali dei suoi membri, la depravazione dei Velvet Underground; la furia degli Stooges e degli MC5; il sound, le movenze, e lo stile di vita dei Rolling Stones del periodo di \"Sticky Fingers\" e \"Goats Head Soup\" circa; l'aspetto androgino di David Bowie e Marc Bolan; ed infine il blues di Muddy Waters, Bo Diddley, e soci; il tutto mescolato con una immagine smaccatamente glam con trucchi pesanti, capigliature folte, stivali col tacco alto, ecc.\nNel 1973 i New York Dolls (nel frattempo il batterista Billy Murcia, deceduto, era stato sostituito da Jerry Nolan) entrano in studio di registrazione per incidere su nastro il loro unico sound registrando il primo album ufficiale, l'omonimo \"New York Dolls\". Alla produzione viene chiamato Todd Rundgren, che per\u00f2 lascia ampia libert\u00e0 di manovra alla band stessa.\nBrani.\nL'album si apre con la scatenata e \"rollingstoniana\" \"Personality Crisis\" , probabilmente il loro brano pi\u00f9 famoso, dove un attacco urlato genera una furibonda dichiarazione d'intenti di perversione e fragilit\u00e0 psicologica. La prima facciata continua con \"Looking for a Kiss\" e \"Vietnamese Baby\", introdotta da un colpo di gong, tutti brani veloci, duri, senza un attimo di sosta, che creano un clima di tensione e violenza interrotto solo dalla quasi acustica \"Lonely Planet Boy\". La violenza sonora di \"Frankestein\" rialza poi il ritmo generale dell'album.\nLa seconda facciata, si apre con la saltellante \"Trash\", infarcita di coretti beat sopra le righe e dal ritmo trascinante. \"Subway Train\" \u00e8 sorretta dal cantato strascicato \"alla Jagger\" di Johansen e dal controcanto della chitarra di Johnny Thunders. \"Bad Girl\", \u00e8 uno dei pezzi pi\u00f9 duri e con maggiori accenni di quel \"punk\" ancora a venire. La pi\u00f9 cantabile \"Pills\", cover drogata di un brano di Bo Diddley, provvede a stemperare l'atmosfera con la sua introduzione di armonica blueseggiante. \"Private World\" ha un ritmo calypso (con tanto di campanacci e pianoforte), ma sonorit\u00e0 chitarristiche metalliche e pesanti. Il brano finale dell'album, \"Jet Boy\" \u00e8 un hard-rock che, posto in chiusura, si tramuta in una jam strumentale, cosa abbastanza rara per lo stile del gruppo.\nCritica ed influenza.\nL'album, come del resto la band stessa, fu per anni snobbato e sottovalutato dalla critica (che considerava i New York Dolls come delle copie americane sbiadite dei Rolling Stones), e le vendite non esaltanti portarono alla conclusione dell'avventura del gruppo che si sciolse dopo l'incisione di un secondo album, \"Too Much Too Soon\", senza suscitare troppi clamori.\nIl lascito artistico dei Dolls si far\u00e0 prepotentemente sentire negli anni seguenti, dove le band influenzate saranno numerose: Sex Pistols, Dead Kennedys, Guns N' Roses, Hanoi Rocks, Jane's Addiction, The Runaways, Kiss, Aerosmith, ecc."}
{"id": "2937929", "revid": "818832", "url": "https://it.wikipedia.org/wiki?curid=2937929", "title": "Kolbeinn ungi Arn\u00f3rsson", "text": "Gioc\u00f2 un ruolo importante durante il periodo di guerra civile islandese chiamato Epoca degli Sturlungar (in islandese \"Sturlunga\u00f6ld\") e combatt\u00e9 accanto a Gissur \u00deorvaldsson contro gli Sturlungar di Sighvatur Sturluson e suo figlio Sturla nella Battaglia di \u00d6rlygssta\u00f0ir nel 1238. La sua casa si trovava a V\u00ed\u00f0im\u00fdri, sulle rive dello Skagafj\u00f6r\u00f0ur."}
{"id": "2937937", "revid": "755885", "url": "https://it.wikipedia.org/wiki?curid=2937937", "title": "Per dimenticare", "text": "Per dimenticare \u00e8 una canzone scritta e registrata dagli Zero Assoluto, resa disponibile per il download digitale e per l'airplay radiofonico a partire dal 1\u00ba maggio 2009. Il singolo \u00e8 uscito in contemporanea con \"Sotto una pioggia di parole - Appunti disordinati di un disco\", diario del tour che il duo romano ha tenuto. \"Per dimenticare\" segna il ritorno sulle scene degli Zero Assoluto, dopo due anni di assenza. Nel 2010 il brano \u00e8 stato usato come colonna sonora per due film: \"Scusa Ma Ti Voglio Sposare\" e \"Letters to Juliet\".\nIl brano.\nLa storia del testo di \"Per dimenticare\" \u00e8 raccontata in prima persona dal punto di vista di un uomo che riceve l'invito per il matrimonio di una sua ex-fidanzata. Il protagonista del brano declina l'invito, dicendo di avere troppi impegni e, retoricamente, le domanda se si sente pronta ad affrontare tutto ci\u00f2 che la vita matrimoniale comporta (casa, figli, famiglie, conti da pagare ecc.). Alla fine del brano il protagonista della canzone rivela di amare ancora l'ex-fidanzata, e quindi di non essere in grado di assistere al suo matrimonio.\nIl brano \u00e8 anche approdato nella Euro Top 200 riuscendo ad arrivare alla posizione numero 57. Il singolo viene inserito anche nelle compilation \"Estahits '09\" e \"Hit Mania Estate 2009\".\nSecondo la rivista \"GQ\", il singolo \u00e8 molto simile a \"Close to Me\" dei The Cure, da cui avrebbe copiato la sezione ritmica.\nVideo musicale.\nIl videoclip prodotto per \"Per dimenticare\" \u00e8 stato diretto da Cosimo Alem\u00e0, e trasmesso in anteprima da MTV Italia il 15 maggio 2009, mentre la programmazione ufficiale \u00e8 iniziata il 18 maggio. Nel video la telecamera ruota intorno a due ambienti distinti, nei quali vengono mostrati alternativamente le fasi di un matrimonio (addio al nubilato, fotografie, festeggiamenti, prima notte di nozze, ecc.), e gli Zero Assoluto che interpretano il brano.\nClassifica.\nIl brano ha raggiunto la sesta posizione nella classifica ufficiale dei download stilata da FIMI ed \u00e8 rimasto nella top20 italiana per 19 settimane, totalizzando cos\u00ec oltre 30.000 download ufficiali e ricevendo un disco di platino."}
{"id": "2937938", "revid": "287204", "url": "https://it.wikipedia.org/wiki?curid=2937938", "title": "Kolbeinn ungi Arnorsson", "text": ""}
{"id": "2937939", "revid": "446353", "url": "https://it.wikipedia.org/wiki?curid=2937939", "title": "Aldo Aloia", "text": ""}
{"id": "2937940", "revid": "114325", "url": "https://it.wikipedia.org/wiki?curid=2937940", "title": "Kolbeinn Arn\u00f3rsson", "text": ""}
{"id": "2937941", "revid": "287204", "url": "https://it.wikipedia.org/wiki?curid=2937941", "title": "Kolbeinn Arnorsson", "text": ""}
{"id": "2937942", "revid": "114325", "url": "https://it.wikipedia.org/wiki?curid=2937942", "title": "Kolbeinn ungi", "text": ""}
{"id": "2937943", "revid": "114325", "url": "https://it.wikipedia.org/wiki?curid=2937943", "title": "Kolbeinn il Giovane", "text": ""}
{"id": "2937945", "revid": "20654", "url": "https://it.wikipedia.org/wiki?curid=2937945", "title": "Riviera Trasporti", "text": "Riviera Trasporti \u00e8 una Societ\u00e0 per azioni concessionaria del trasporto pubblico in provincia di Imperia.\nRiviera Trasporti collega tutta la provincia di Imperia e il comune di Andora in provincia di Savona.\nL'84% circa delle azioni \u00e8 della provincia di Imperia, il 14% dal comune di Sanremo e il restante 2% della quota societaria \u00e8 suddiviso tra i comuni di Camporosso, Dolcedo, Imperia, Ospedaletti, Taggia, Vallecrosia, Ventimiglia e dalla Comunit\u00e0 Montana dell'Olivo e Alta Valle Arroscia."}
{"id": "2937946", "revid": "767487", "url": "https://it.wikipedia.org/wiki?curid=2937946", "title": "The Artist's Sacrifice", "text": "The Artist's Sacrifice \u00e8 un film del 1913: il nome del regista non appare nei titoli. Il film, interpretato da Alice Joyce e Tom Moore, venne distribuito nelle sale dalla General Film Company il 19 maggio 1913.\nTrama.\nJoe \u00e8 un pittore che lavora duro per mantenere agli studi il fratello minore Ted. Legge un giorno di un concorso di pittura che ha come tema \"La ragazza americana\". In premio, 10.000 dollari: Joe, che ha bisogno di denaro, decide di partecipare, ma il problema, adesso, \u00e8 quello di trovare una modella adatta. La trova al parco, seduta a una panchina: si tratta di Nell Winston, una commessa appena licenziata. La ragazza accetta di posare per Joe e si reca regolarmente allo studio, facendo innamorare di s\u00e9 il pittore. Passa qualche tempo e arrivano le vacanze. Arriva anche Ted, che - incontrata Nell - si rende conto che \u00e8 lei la donna che ha sempre sognato. Il quadro, intanto, \u00e8 finito e viene inviato al concorso. La commissione giudicante convoca Joe e gli annuncia che ha vinto il primo premio. Felice, il pittore torna a casa, deciso a dichiararsi a Nell, ma scopre che il fratello lo ha preceduto. Joe si sacrifica per la felicit\u00e0 di Ted e di Nell.\nProduzione.\nIl film fu prodotto dalla Kalem Company.\nDistribuzione.\nIl film fu distribuito dalla General Film Company e usc\u00ec nelle sale il 19 maggio 1913."}
{"id": "2937947", "revid": "116944", "url": "https://it.wikipedia.org/wiki?curid=2937947", "title": "Fantino il Giovane", "text": "Biografia.\nCalabria.\nNato in Calabria nel 927, in una localit\u00e0 che viene descritta come \u201cmolto vicina alla Sicilia\u201d (probabilmente nella Vallis salinoroum nell'attuale provincia di Reggio Calabria) era figlio di Giorgio e Vriena, due ricchi possidenti molto pii, e fu consacrato a Dio durante la sua infanzia, entrando in monastero all'et\u00e0 di otto anni; la sua educazione fu curata da Sant'Elia Speleota. Divenne monaco all'et\u00e0 di tredici anni, dimostrandosi pieno di fervore e di virt\u00f9, ed ebbe gli incarichi di cuoco e di portinaio. A trentatr\u00e9 anni si diede all'eremitaggio nella regione del Mercurion dedicandosi alla preghiera e alla penitenza e lottando contro le tentazioni del Diavolo.\nRitornato alla vita cenobitica cre\u00f2 molti monasteri, tra cui almeno uno femminile, che accolsero i suoi genitori, i fratelli Luca e Cosma e la sorella Caterina. Volendo ritornare alla vita eremitica lasci\u00f2 la carica di abate del monastero pi\u00f9 importante al fratello Luca. Anche se viveva tra i boschi selvaggi ritornava tra la gente sia per insegnare ai suoi discepoli, tra cui si trovavano Nilo da Rossano e Nicodemo da Cir\u00f2, che per trascrivere dei manoscritti. Il santo ebbe spesso delle visioni del Paradiso e dell'Inferno e comp\u00ec vari miracoli.\nFantino visse sia come eremita che come monaco e abate. Pur essendo un eremita ritornava dai boschi per essere guida e insegnante spirituale dei suoi discepoli, tra i quali vi furono Nilo da Rossano e Nicodemo da Mammola.\nGrecia.\nAll'et\u00e0 di sessant'anni, dopo che il monastero da lui fondato fu distrutto durante una scorreria saracena, si trasfer\u00ec nel Peloponneso con i suoi discepoli Vitalio e Niceforo. Durante la traversata la nave su cui si trovava rimase senza acqua potabile; per questo motivo Fantino trasform\u00f2 l'acqua di mare contenuta in alcuni contenitori facendo su di essi il segno della croce. Visse quindi per un certo tempo a Corinto passando poi ad Atene dove visit\u00f2 il tempio della Madre di Dio e recandosi a Larissa dove sost\u00f2 presso la tomba del santo martire Achille operando vari miracoli in tutte e tre le localit\u00e0. In ultimo si rec\u00f2 a Tessalonica, dove visse quattro mesi in un monastero dedicato a San Mena spostandosi in seguito fuori le mura della citt\u00e0. A Tessalonica egli guar\u00ec molte persone e caus\u00f2 il pentimento di un giudice corrotto; gli fu anche riconosciuto il merito di aver impedito la conquista della citt\u00e0 da parte dei Bulgari. Secondo la tradizione mor\u00ec il 30 agosto dell'anno 1000 dopo otto anni di predicazione."}
{"id": "2937948", "revid": "110157", "url": "https://it.wikipedia.org/wiki?curid=2937948", "title": "Francesco Gera", "text": "Alla sua attivit\u00e0 di medico affianc\u00f2 studi e ricerche nel settore agrario, affermandosi nel campo della bacologia e della sericoltura. \nDiverse furono le sue pubblicazioni su questi temi tra cui: seta, patate, barbabietole, caseificio e temi di zootecnica ed economia rurale. Pubblic\u00f2 il \u201cNuovo dizionario universale e ragionato di agricoltura\u201d, fond\u00f2 il giornale \u201cIl Coltivatore\u201d. \nIn quest'ambito fu particolarmente attivo nella divulgazione della scienze agrarie, proponendo un \u201cCatechismo illustrato agrario\u201d a scopo pedagogico. Nel 1863 si prodig\u00f2 per la fondazione del primo esperimento di Scuola agraria teorico-pratica delle province venete ed \u00e8 quindi considerato uno dei precursori della Scuola enologica di Conegliano.\nIl comune di Conegliano gli ha intitolato una via."}
{"id": "2937949", "revid": "889336", "url": "https://it.wikipedia.org/wiki?curid=2937949", "title": "Friedrich Seipelt", "text": "Biografia.\n\u00c8 famoso per aver arbitrato alcune partite del mondiale svedese del 1958: in particolare, gli furono assegnate le gare - ed il quarto di finale -.\nAppeso nel 1966 il fischietto al chiodo, Seipelt venne subito arruolato come istruttore dei direttori di gara sotto l'egida della FIFA che gli confer\u00ec inoltre il prestigioso FIFA Special Award.\nNel 1972 divenne presidente della Commissione arbitrale della UEFA, carica che ha mantenuto fino al 1981, quando scompare improvvisamente a causa di un attacco cardiaco mentre attendeva un volo all'aeroporto di Vienna."}
{"id": "2937950", "revid": "436907", "url": "https://it.wikipedia.org/wiki?curid=2937950", "title": "Hashishinz Sound Vol. 1", "text": "Hashishinz Sound Vol. 1 \u00e8 un EP del rapper italiano Gu\u00e9 Pequeno e del produttore italiano Deleterio, pubblicato l'11 aprile 2005 dalla Produzioni Oblio."}
{"id": "2937960", "revid": "640277", "url": "https://it.wikipedia.org/wiki?curid=2937960", "title": "Ho fatto un sogno", "text": "Ho fatto un sogno \u00e8 un singolo di Vasco Rossi, uscito nelle radio il 30 aprile 2010 e facente parte dell'album \"Tracks 2 - Inediti &amp; rarit\u00e0\", uscito il 27 novembre 2009. \u00c8 la seconda traccia ed il terzo singolo estratto dall'album.\n\u00c8 il primo brano eseguito da Vasco nei concerti del Tour Europe indoor.\nQuesto brano \u00e8 una metafora del punto di vista del cantautore emiliano riguardo al mondo contemporaneo, realt\u00e0 in cui ci sono ancora pregiudizi nei confronti del diverso, in cui viene dimenticato il valore della parola \"tolleranza\" e che continua a cadere nel giudizio facile.\nIl video.\nIl 26 maggio 2010 \u00e8 uscito un fumetto della Rizzoli-Lizard, intitolato \"Ho fatto un sogno\" e ispirato al brano omonimo. Il video della canzone \u00e8 sotto forma di \"graphic novel\" con la stessa trama del fumetto.\nNel video viene raccontata una societ\u00e0 governata da un regime che esige sempre dei sorrisi, anche a costo che tali sorrisi siano solo di facciata o sollecitati tramite l'assunzione della \"Felicitina\", un farmaco antidepressivo ed euforizzante; \u00e8 vietato piangere: non essere felici, cos\u00ec come suonare o ascoltare musica, \u00e8 considerato un reato. Nel frattempo, nel sottosuolo, la resistenza ha un piano per sconfiggere il regime, e lo fa diffondendo l'esibizione di Vasco Rossi su tutti i maxischermi della citt\u00e0."}
{"id": "2937962", "revid": "767487", "url": "https://it.wikipedia.org/wiki?curid=2937962", "title": "When Fate Decrees", "text": "When Fate Decrees \u00e8 un cortometraggio del 1913: il nome del regista non viene riportato nei titoli. Il film fu prodotto dalla Kalem Company e sceneggiato da Mary Pickford. Interpretato da Alice Joyce e Tom Moore, venne distribuito nelle sale dalla General Film Company il 4 giugno 1913. All'epoca, Mary Pickford e Tom Moore erano cognati.\nTrama.\nDick Lowell \u00e8 un giovane milionario che chiede la mano a Jane Hallowell, solo per scoprire che la ragazza \u00e8 gi\u00e0 impegnata con James Douglas, un avventuriero che vive di espedienti. Dick, con il cuore spezzato, si reca a una battuta di caccia dove per\u00f2 il giovane ha un incidente in cui rimane gravemente ferito. Saputo che gli rimangono pochi giorni da vivere, fa chiamare al suo capezzale Jane, cui propone il matrimonio: lo far\u00e0 felice e lei potr\u00e0 ereditare il suo patrimonio, quando rester\u00e0 vedova. Non sapendo che pesci prendere, Jane chiede consiglio a Douglas, che le dice di accettare. I due si sposano, mentre arriva Lucy Randall: costei \u00e8 una complice di Douglas cui chiede subito del denaro. L'uomo la rassicura: appena avr\u00e0 messo le mani sui soldi ereditati da Jane, anche lei avr\u00e0 la sua parte.Assistito teneramente da Jane, Dick piano piano si riprende. Invece di essere contento, il giovane \u00e8 disperato perch\u00e9 ritiene di aver imbrogliato Jane. Costei, al contrario, si rende conto della profondit\u00e0 dell'affetto di Dick e della doppiezza di Douglas: rester\u00e0 con il marito per scelta.\nProduzione.\nIl film fu prodotto dalla Kalem Company nel 1913.\nDistribuzione.\nIl film venne distribuito nelle sale dalla General Film Company il 4 giugno 1913."}
{"id": "2937969", "revid": "767487", "url": "https://it.wikipedia.org/wiki?curid=2937969", "title": "The Pawnbroker's Daughter", "text": "The Pawnbroker's Daughter \u00e8 un cortometraggio del 1913: il nome del regista non appare nei titoli. Prodotto dalla Kalem Company, il film fu interpretato da Alice Joyce e Tom Moore e venne distribuito nelle sale dalla General Film Company l'11 giugno 1913.\nTrama.\nManuel Dreyfus manda la figlia al college: l\u00ec, Esther incontra Edward, un giovane Gentile di cui si innamora, ricambiata. Mentre ignora Aaron, il ragazzo cui \u00e8 promessa fin dalla nascita.La famiglia di Edward appartiene alla buona societ\u00e0 e farci entrare un'ebrea \u00e8 considerato un fatto anomalo. La madre di Edward, che ha perso una grossa somma giocando al club, non ha il denaro per pagare il debito perch\u00e9 suo marito si rifiuta di darle la somma necessaria. La signora Marshall \u00e8 costretta a ricorrere al Monte dei Pegni, dove porta, tutta velata per non farsi riconoscere, una collana. Dreyfus, proprietario del banco, si fa dare dalla donna una carta da visita con il suo indirizzo.Edward organizza un incontro tra le due famiglie per farle conoscere. Ma i Marshall sono molto scostanti e offensivi: Edward, imbarazzato, porta fuori la fidanzata, per toglierla dall'atmosfera pesante che si respira in casa. La signora Marshall diventa sempre pi\u00f9 offensiva con Dreyfus, finch\u00e9 questi, con disprezzo, tira fuori dalla tasca la collana che si era portato dietro, dopo che si era reso conto che l'indirizzo dei Marshall era lo stesso di quello della proprietaria della collana. Intanto i due giovani, fuori, mentre passeggiano, hanno un chiarimento: si rendono conto che non possono sposarsi e si lasciano. Quando Dreyfus torna a casa, trova un biglietto della figlia che lo informa di essere andata a sposarsi. Sicuro che il marito sia Edward, il vecchio ebreo soffre. Ma, ecco che Esther ritorna a casa, accompagnata da Aaron, suo marito.\nProduzione.\nIl film fu prodotto dalla Kalem Company.\nDistribuzione.\nVenne distribuito nelle sale dalla General Film Company l'11 giugno 1913."}
{"id": "2937973", "revid": "729019", "url": "https://it.wikipedia.org/wiki?curid=2937973", "title": "Battaglia di \u00d6rlygssta\u00f0ir", "text": "La battaglia di \u00d6rlygssta\u00f0ir fu combattuta il 21 agosto 1238 tra gli Sturlungar, guidati da Sighvatur Sturluson (fratello dello scrittore di saghe Snorri Sturluson) e suo figlio Sturla Sighvatsson, e gli \u00c1sbirningar, guidati da Kolbeinn ungi Arn\u00f3rsson e Gissur \u00deorvaldsson (capo degli Haukd\u00e6lir, in seguito divenuto jarl d'Islanda). Vinsero questi ultimi. Fu la pi\u00f9 grande battaglia dell'intera storia dell'Islanda: pi\u00f9 di 50 uomini furono uccisi ed altri cinque, incluso \u00de\u00f3rir j\u00f6kull Steinfinnsson, furono decapitati dopo la battaglia; i nomi dei caduti sono ricordati nell'\"\u00cdslendinga saga\", che \u00e8 inclusa come parte della \"Sturlunga saga\".\nLa battaglia era parte della guerra civile che ebbe luogo in Islanda tra i vari clan nel periodo chiamato \"Sturlunga\u00f6ld\" (che in islandese significa \"Epoca degli Sturlungar\")."}
{"id": "2937979", "revid": "287204", "url": "https://it.wikipedia.org/wiki?curid=2937979", "title": "Battaglia di Orlygsstadir", "text": ""}
{"id": "2937980", "revid": "31893007", "url": "https://it.wikipedia.org/wiki?curid=2937980", "title": "Riesling Renano", "text": ""}
{"id": "2937983", "revid": "767487", "url": "https://it.wikipedia.org/wiki?curid=2937983", "title": "The Attorney for the Defense", "text": "The Attorney for the Defense \u00e8 un cortometraggio muto del 1913: il nome del regista non viene riportato nei titoli. Prodotto dalla Kalem Company, il film fu interpretato da Alice Joyce e Tom Moore. Venne distribuito nelle sale dalla General Film Company il 18 giugno 1913.\nTrama.\nNorman Lewis \u00e8 un avvocato che ha ottenuto un posto di prestigio in un'altra citt\u00e0. Obbligato a partire, deve lasciare la fidanzata Ruth Demarest: i due si promettono di scriversi sempre e di ritrovarsi al pi\u00f9 presto.Nella nuova citt\u00e0, Norman ha una carriera ricca di soddisfazioni. La sua segretaria, Louise, affascinata da lui, se ne innamora. La donna decide di prendere il posto di Ruth nel cuore di Norman e, quando arrivano le lettere della fidanzata, lei gliele nasconde. Passano i mesi e Norman comincia a dubitare dell'amore di Ruth e, per orgoglio, non le scrive mai. Ruth, che sta studiando legge pure lei per poter aiutare Norman quando saranno sposati, resta delusa dal comportamento del fidanzato e pian piano smette di scrivergli, cercando di dimenticarlo.Per un caso del destino, tempo dopo, i due ex fidanzati si ritrovano a seguire lo stesso processo, lei alla difesa, lui all'accusa. Finalmente uno davanti all'altra, i due possono parlarsi e si rendono conto dei maneggi di Louise per separarli.\nProduzione.\nProdotto dalla Kalem Company.\nDistribuzione.\nIl film - un cortometraggio a una bobina - fu distribuito dalla General Film Company, uscendo nelle sale il 18 giugno 1913."}
{"id": "2937985", "revid": "287204", "url": "https://it.wikipedia.org/wiki?curid=2937985", "title": "Pride &amp; Glory (album)", "text": "Pride &amp; Glory \u00e8 l'unico album del gruppo musicale omonimo, pubblicato dall'etichetta discografica Geffen Records nel 1994."}
{"id": "2937986", "revid": "729019", "url": "https://it.wikipedia.org/wiki?curid=2937986", "title": "Enzo Marchesi", "text": "Biografia.\nIntrapresa la carriera militare giovanissimo, dopo la frequentazione della scuola militare dalla quale usc\u00ec il 16 giugno 1927 col grado di sottotenente di fanteria, venne assegnato al 2\u00ba Reggimento bersaglieri e il 15 ottobre successivo venne ammesso alla frequentazione dei corsi dell'Accademia Militare di Modena.\nNel luglio 1930 venne assegnato al 3\u00ba Reggimento alpini di Torino ed il 27 agosto dell'anno successivo ottenne la promozione al grado di tenente, venendo ammesso il 28 ottobre 1934 al 64\u00ba corso di stato maggiore della scuola di guerra di Torino e venne successivamente assegnato alla divisione alpina \"Taurinense\". Conseguita la promozione al rango di capitano, il 1\u00ba ottobre 1938 venne trasferito al 6\u00ba Reggimento alpini di Vipiteno come comandante della 53\u00ba compagnia del battaglione \"Vestone\" col quale part\u00ec come volontario nella guerra civile spagnola a fianco dei nazionalisti.\nIl 28 agosto 1940 venne destinato a Mondov\u00ec come addetto alla 1\u00aa Armata inviato dall'ufficio operazioni dello stato maggiore partecipando alle operazioni sulla frontiera alpina occidentale. Nel 1941 venne promosso al grado di maggiore ed il 15 gennaio 1942 venne trasferito al 4\u00ba Reggimento alpini come comandante del battaglione \"Monte Cervino\" e poi nel 1943 venne trasferito a Cagliari come sottocapo del XXX Corpo d'armata.\nSottrattosi dopo l'8 settembre 1943 alla cattura in territorio metropolitano occupato, ader\u00ec alla resistenza assieme ai partigiani del Piemonte.\nDal 15 settembre 1943 al 15 marzo 1944 fece parte della formazione partigiana \"Banda Miroglio\"; dal 10 agosto 1944 all'8 giugno 1945 fece parte della 1\u00aa Divisione G.L. Brigata \"Valle Stura\" assumendo la qualifica gerarchica partigiana di \"Partigiano combattente\" ed ufficiale di collegamento. \nNel dopoguerra.\nDopo l'avvento della repubblica, continu\u00f2 a rimanere in servizio e nel febbraio 1948 ottenne il grado di tenente colonnello con la speciale dicitura \"per meriti di guerra\". Il 20 novembre di quello stesso 1948 venne nominato Capo della Sottodelegazione Italiana per la delimitazione del confine italo-jugoslavo. Promosso colonnello il 31 maggio 1952, due anni dopo venne inviato in missione a Parigi come addetto della delegazione militare italiana del CIM della Comunit\u00e0 europea di difesa. Nel 1954 venne anche posto a capo del 4\u00ba Reggimento alpini di Torino.\nPromosso al rango di generale di brigata dal 25 maggio 1957, il 15 giugno di quello stesso anno venne posto a capo della brigata alpina \"Julia\" di Udine e poi comandante della scuola militare di Civitavecchia. Il 27 gennaio 1960 venne promosso al grado di generale di divisione e divenendo quattro anni dopo generale di corpo d'armata. Il 30 maggio 1964 venne nominato comandante del Comiliter di Palermo e poi venne affidato al comando del IV Corpo d'armata alpino di stanza a Bolzano. Nel 1968 fu nominato capo di stato maggiore dell'Esercito italiano.\nInfine diviene capo di stato maggiore della Difesa, primo partigiano a giungere ai vertici delle forze armate, il 15 gennaio 1970, fino al 30 luglio 1972.\nFu posto a congedo per limiti di et\u00e0 il 30 settembre 1972."}
{"id": "2937994", "revid": "767487", "url": "https://it.wikipedia.org/wiki?curid=2937994", "title": "The Hunchback (film 1913)", "text": "The Hunchback \u00e8 un cortometraggio muto del 1913 diretto da Kenean Buel. Prodotto dalla Kalem Company, il film, interpretato da Alice Joyce e Tom Moore, venne distribuito nelle sale dalla General Film Company il 15 dicembre 1913.\nProduzione.\nIl film fu prodotto dalla Kalem Company.\nDistribuzione.\nIl film - un cortometraggio in due bobine - venne distribuito nelle sale statunitensi dalla General Film Company il 15 dicembre 1913."}
{"id": "2938001", "revid": "1305772", "url": "https://it.wikipedia.org/wiki?curid=2938001", "title": "Chandpur", "text": ""}
{"id": "2938002", "revid": "767487", "url": "https://it.wikipedia.org/wiki?curid=2938002", "title": "An Unseen Terror", "text": "An Unseen Terror \u00e8 un cortometraggio muto del 1913 prodotto dalla Kalem Company. Il nome del regista non viene riportato nei credit del film interpretato da Alice Joyce e Tom Moore che venne distribuito nelle sale dalla General Film Company il 31 dicembre 1913.\nProduzione.\nIl film fu prodotto dalla Kalem Company.\nDistribuzione.\nIl film - un cortometraggio in due bobine - venne distribuito nelle sale USA dalla General Film Company il 31 dicembre 1913."}
{"id": "2938010", "revid": "1305772", "url": "https://it.wikipedia.org/wiki?curid=2938010", "title": "Chandur", "text": ""}
{"id": "2938013", "revid": "123326641", "url": "https://it.wikipedia.org/wiki?curid=2938013", "title": "Bayer 04 Leverkusen Fu\u00dfball 2004-2005", "text": "Stagione.\nNella stagione 2004-2005, il Bayer Leverkusen si \u00e8 classificato al sesto posto in Bundesliga. \u00c8 stato inoltre eliminato nel secondo turno di Coppa di Germania.\nIn Champions League \u00e8 stato eliminato agli Ottavi di finale, per opera del Liverpool FC poi vincitore della competizione .\nIl tedesco Bernd Schneider e i brasiliani Roque J\u00fanior e Juan furono convocati per la FIFA Confederations Cup 2005.\nLandon Donovan fu invece convocato per la Gold Cup del 2005.\nMaglie e sponsor.\nLo sponsor che compare sulle maglie della societ\u00e0 \u00e8 RWE societ\u00e0 di fornitura energetica.\nLo sponsor tecnico \u00e8 il marchio Tedesco Adidas.\nRosa.\n\"* ceduti durante la stagione\"\n\"\u00b0 arrivati a gennaio\""}
{"id": "2938014", "revid": "287204", "url": "https://it.wikipedia.org/wiki?curid=2938014", "title": "Chapin", "text": ""}
{"id": "2938018", "revid": "1305772", "url": "https://it.wikipedia.org/wiki?curid=2938018", "title": "Charlemont", "text": ""}
{"id": "2938019", "revid": "59975", "url": "https://it.wikipedia.org/wiki?curid=2938019", "title": "Good Times Bad Times", "text": ""}
{"id": "2938025", "revid": "203463", "url": "https://it.wikipedia.org/wiki?curid=2938025", "title": "Vulcano Marsili", "text": ""}
{"id": "2938030", "revid": "767487", "url": "https://it.wikipedia.org/wiki?curid=2938030", "title": "Our New Minister", "text": "Our New Minister \u00e8 un cortometraggio muto del 1913 diretto da Kenean Buel e prodotto dalla Kalem Company. Il film, interpretato da Alice Joyce e Tom Moore, venne distribuito nelle sale dalla General Film Company il 12 novembre 1913.\nTrama.\nLem Ransom, l'ubriacone del villaggio, ruba delle obbligazioni a una vedova su istigazione di Chapman, un avvocato senza scrupoli. Presi i titoli, Chapman fa cadere i sospetti su Lem che viene arrestato. L'avvocato promette a Lem di prendersi cura della moglie e di sua figlia Nance: in cambio chiede il suo silenzio. Ransom viene condannato a tre anni di lavori forzati: dentro, per\u00f2, viene a sapere che la moglie sta morendo, senza alcun aiuto da parte di Chapman. Un altro galeotto lo aiuta, prestandogli del denaro da mandare alla sua famiglia.\nAl villaggio arriva Strong, un nuovo pastore le cui nuove teorie sono disapprovate dai diaconi, tra i quali c'\u00e8 anche Chapman. Si viene a sapere che Lem sta tornando a casa, rilasciato per buona condotta. I diaconi vorrebbero proibirgli di ritornare al villaggio, ma Strong prende le sue difese. Gli altri insorgono. A una riunione durante la quale viene messo in discussione il licenziamento di Strong, entra nella stanza Lem, terrorizzando Chapman.\nFrazier, il compagno di cella di Lem, evaso dalla prigione, arriva al villaggio e si nasconde nella cantina dell'amico. Quando un poliziotto viene a perquisire il locale, Frazier lo prende prigioniero e gli ruba i vestiti, poi scappa. Il poliziotto, chiuso in cantina, sente non visto una conversazione tra Lem e Chapman: scopre cos\u00ec che il vero ladro \u00e8 in effetti il bravo borghese, l'avvocato irreprensibile, considerato uno dei pilastri della societ\u00e0. Il furfante \u00e8 cos\u00ec smascherato.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale statunitensi il 12 novembre 1913."}
{"id": "2938034", "revid": "1226", "url": "https://it.wikipedia.org/wiki?curid=2938034", "title": "Nuovo urbanesimo", "text": ""}
{"id": "2938043", "revid": "767487", "url": "https://it.wikipedia.org/wiki?curid=2938043", "title": "The Riddle of the Tin Soldier", "text": "The Riddle of the Tin Soldier \u00e8 un cortometraggio muto del 1913: il nome del regista non viene riportato nei titoli. Il film fu prodotto dalla Kalem Company e ha come protagonista Alice Joyce che, per la prima volta, interpreta una donna-detective, Madelyn Mack, il personaggio principale delle storie di Hugh C. Weir da cui venne tratto il soggetto del film.\nTrama.\nAndrews rifiuta di dare del denaro alla figlia Ethel. La ragazza, allora, inscena il falso rapimento del fratellino di cinque anni, chiedendo un forte riscatto al padre. Costui si rivolge a Madelyn Mack, un'investigatrice che trova diversi indizi che la portano a sospettare proprio di Ethel. &lt;br&gt;Pentita di quello che ha fatto, la giovane Andrews ha deciso di riportare a casa il fratello, ma sia lui che lei vengono presi in ostaggio dalla banda di criminali che l'ha aiutata a rapire il piccolo. La nuova richiesta di riscatto che perviene a casa Andrews scompagina le teorie di Madelyn.&lt;br&gt;L'investigatrice scopre che sulla carta, su cui \u00e8 stata scritta la lettera con la richiesta, ci sono tracce di una spezia, una bacca di Jasco, usata per la confezione di un tipo di sigarette. Sulle tracce di Ethel e Archie, sente a un tratto il profumo di una sigaretta speziata con le bacche di Jasco e segue l'uomo che la sta fumando. Pedinandolo, scopre una casetta in periferia dove sono tenuti prigionieri Ethel e il piccolo. Madelyn riesce a telefonare per chiedere aiuto. All'arrivo della polizia, scoppia la bagarre che si conclude con la cattura dei rapitori. L'investigatrice presenta a Andrews un conto di 10.000 dollari: quando ha in mano l'assegno, lo consegna nelle mani di Ethel. Allora Andrews, cede e d\u00e0 lui stesso il denaro alla figlia.\nProduzione.\nIl film fu prodotto dalla Kalem Company.\nDistribuzione.\nIl film - un cortometraggio in due bobine - fu distribuito nelle sale USA dalla General Film Company l'8 ottobre 1913."}
{"id": "2938045", "revid": "74801", "url": "https://it.wikipedia.org/wiki?curid=2938045", "title": "Wilma Rudolph", "text": "La sua storia commosse il mondo perch\u00e9 da bambina era stata colpita da poliomielite.\nBiografia.\nWilma Rudolph era la ventesima di ventidue figli di una povera famiglia afroamericana del Tennessee. Era ancora piccola quando fu colpita da poliomielite e rischi\u00f2 di rimanere zoppa alla gamba sinistra. Per anni fu costretta a portare un apparecchio correttivo e ad andare due volte alla settimana all'ospedale per fare le terapie, nonostante l'ospedale riservato ai neri si trovasse ad ottanta chilometri dal paese in cui abitava.\nNella sua autobiografia, Wilma Rudolph ebbe a dire di quegli anni:\nTanta dedizione fu ripagata e a dodici anni Wilma Rudolph era di nuovo in grado di camminare normalmente. Pot\u00e9 finalmente dedicarsi allo sport. Inizi\u00f2 a giocare a pallacanestro a scuola, ma fu notata da un allenatore di atletica, che l'avvi\u00f2 alla velocit\u00e0. In poco tempo Wilma Rudolph divenne una velocista di livello mondiale, guadagnandosi il soprannome di \"gazzella nera\". Ad appena sedici anni, partecip\u00f2 alle Olimpiadi del 1956 come membro della staffetta statunitense della , vincendo la medaglia di bronzo.\nQuattro anni dopo, nel 1960 a Roma, Wilma Rudolph fu tra i grandi protagonisti dell'Olimpiade, vincendo tre medaglie d'oro. Nei 100 m, dopo aver eguagliato il record mondiale correndo la semifinale in 11\"3, vinse nettamente la finale in 11 secondi netti, tempo non riconosciuto come nuovo record mondiale per via dell'eccessivo vento favorevole. Tre giorni dopo biss\u00f2 il successo vincendo i in 24\"0, dopo aver eguagliato il record olimpico correndo in 23\"2 nelle batterie eliminatorie. Conquist\u00f2 infine il terzo oro nella staffetta , gara conclusa col nuovo record mondiale in 44\"5.\nI giornali diedero grande risalto ai risultati della giovane atleta statunitense, sottolineando anche la sua vittoria contro la malattia che da bambina aveva minacciato di renderla invalida per tutta la vita. La stampa italiana ricam\u00f2 anche su una sua possibile storia d'amore con il velocista italiano Livio Berruti, vincitore dei maschili nella stessa edizione dei Giochi. \"Associated Press\" la nomin\u00f2 \"Atleta donna dell'anno\" nel 1960 e nel 1961, anno in cui miglior\u00f2 il record mondiale dei 100 m correndo in 11\"2.\nWilma Rudolph abbandon\u00f2 le competizioni nel 1962. In seguito lavor\u00f2 come insegnante, allenatrice di atletica e commentatrice sportiva. Si spos\u00f2 nel 1963 ed ebbe quattro figli. Nel 1976 fu inserita nella National Track &amp; Field Hall of Fame, la Hall of Fame statunitense dedicata all'atletica leggera. Nel 1977 usc\u00ec la sua autobiografia \"Wilma Rudolph on Track\", da cui venne tratto il film TV \"Wilma\", in cui debutt\u00f2 un giovane Denzel Washington.\n\u00c8 scomparsa nel 1994, a soli 54 anni, per un tumore al cervello. Per ricordarla, il 14 luglio 2004 gli Stati Uniti hanno emesso un francobollo commemorativo. Il ritratto \u00e8 stato disegnato da un artista canadese, che ha usato come modello una foto di Wilma Rudolph scattata dopo la vittoria dei 3 ori olimpici a Roma.\nRecord.\nWilma Rudolph ha detenuto i seguenti record mondiali dei 100 e 200 metri:"}
{"id": "2938046", "revid": "729019", "url": "https://it.wikipedia.org/wiki?curid=2938046", "title": "Panzer-Brigade 107", "text": "La Panzer-Brigade 107 (107\u00aa Brigata corazzata) fu un reparto della Wehrmacht operativo durante la seconda guerra mondiale. I suoi uomini, provenienti dalla 25. Panzergrenadier-Division (25\u00aa Divisione panzergrenadier), combatterono gli anglo-americani durante l'operazione Market Garden e nell'ottobre del 1944, subendo ingenti perdite che determinarono lo scioglimento della brigata agli inizi di novembre.\nStoria.\nLa formazione.\nIl 24 luglio 1944 l'Oberkommando der Wehrmacht diede disposizione affinch\u00e9 si procedesse alla creazione della Panzer-Brigade 107, e quattro giorni pi\u00f9 tardi iniziarono i preparativi a Mielau (85 km a nord-est di Varsavia e 75\u00a0km a sud di Olsztyn).\nGran parte del personale e dei veicoli fu prelevato dalla 25. Panzergrenadier-Division (distrutta dalla sovietica operazione Bagration in estate) e dalla riserva, mentre il nuovo Panzer-Abteilung 2107 (2107\u00ba Battaglione corazzato) fu formato con i resti del Panzer-Abteilung 5 e il suo comandante era il maggiore Hans-Albrecht von Pl\u00fcskow. Questo battaglione corazzato era organizzato in tre compagnie dotate ciascuna di 11 Panzer V Panther e di una quarta compagnia cacciacarri dotata di 11 Jagdpanzer IV.\nL'altra colonna portante della brigata, il Panzergrenadier-Batallion 2107 (2107\u00ba Battaglione panzergrenadier), era dotato principalmente di Sd.Kfz. 2 kleines Kettenkrad e di Sd.Kfz. 251, posti agli ordini del capitano Kurt Wild.\nA causa di vari inconvenienti molti Sd.Kfz. 2 e camion non furono consegnati e per ovviare al problema si dovettero reperire mezzi civili. A capo dell'unit\u00e0 fu messo il maggiore Berndt-Joachim Freiherr von Maltzahn.\nTerminate le sei settimane di addestramento agli inizi di settembre, i 36 Panzer V (tre erano adattati a posto comando con radio FuG 6 e FuG 7) e 11 Jagdpanzer IV della brigata, sebbene nei piani iniziali fosse scritto che si sarebbero dovuti recare al fronte orientale, diressero nel settore dell'Oberbefehlshaber West con l'intento di raggiungere la 5\u00aa Armata corazzata per contrattaccare gli Alleati attorno a \u00c9pinal, ma l'urgente necessit\u00e0 di forze in Olanda fece s\u00ec che i treni dirottassero a Colonia e poi a Roermond e Venlo, raggiunte il 18 settembre 1944.\nI combattimenti in Olanda.\nIl 19 settembre gran parte della brigata, costantemente bersagliata da aerei alleati, guad\u00f2 la Mosa avanzando oltre Helmond per attaccare la 2\u00aa Armata britannica di Miles Dempsey impegnata nell'operazione Market Garden. I carristi della brigata proseguirono per Son en Breugel costeggiando il Dommel, e non appena giunsero in vista del ponte Bailey che stavano approntando i genieri inglesi aprirono il fuoco distruggendo molti veicoli e creando confusione. Il tentativo di impossessarsi del ponte fu per\u00f2 vanificato dal fuoco anticarro della 101\u00aa Divisione aviotrasportata statunitense che distrusse due carri bloccando di fatto ogni iniziativa.\nIl 20 settembre la brigata torn\u00f2 all'attacco per supportare la 59. Infanterie-Division attaccando le truppe alleate che stavano marciando verso nord in direzione di Arnhem. Presto i carri armati britannici risposero al fuoco e distrussero quattro veicoli causando circa 150 morti, costringendo i mezzi della brigata tedesca a ritirarsi 3\u00a0km verso est fino a Neunen (scampando per poco ad un accerchiamento da sud), anche se a causa della penuria di carburante alcuni veicoli dovettero essere abbandonati e sabotati per impedirne la cattura.\nIl giorno seguente i soldati diressero per Gemert-Bakel con lo scopo di unirsi al kampfgruppe Walter (Walter Model), insieme al quale avrebbero dovuto isolare il tratto di strada che collegava Uden e Grave. Il 22 settembre l'attacco prese il via e il Panzer-Abteilung 2107, seguito dal Panzergrenadier-Bataillon 2107, riusc\u00ec a raggiungere il settore meridionale di Veghel, ma un intenso fuoco anticarro blocc\u00f2 ogni ulteriore tentativo di sfondamento.\nIl 23 settembre fu un giorno particolarmente duro per il morale della brigata, in quanto negli attacchi e nei seguenti contrattacchi alleati perirono i comandanti del 2107\u00ba Battaglione corazzato, maggiore Hans-Albrecht von Pl\u00fcskow, e del 2107\u00ba Battaglione panzergrenadier, capitano Kurt Wild. Nel pomeriggio la situazione peggior\u00f2 a causa di un lancio di paracadutisti a nord della posizione tenuta dalla brigata, e sebbene i M\u00f6belwagen fecero precipitare alcuni aerei l'unit\u00e0 dovette impegnarsi fino a sera per ristabilire la calma, dovendo comunque ritirarsi verso sud-est di circa 10\u00a0km. A questo punto l'organico della Panzer-Brigade 107 era cos\u00ec ridotto che von Maltzahn fu costretto ad ordinare, il 24 settembre, un'altra ritirata tornando a Gemert-Bakel, cio\u00e8 dove part\u00ec l'attacco due giorni prima.\nIl giorno dopo, con oltre un terzo del personale caduto in combattimento e con molti veicoli bisognosi di riparazioni, la brigata dovette affrontare una marcia forzata per raggiungere Overloon, meta intermedia prima di entrare a Oploo (16\u00a0km a nord-est di Gemert-Bakel), dove il 27 settembre si verificarono accessi scontri con le forze della 7\u00aa Divisione corazzata statunitense le quali si impossessarono della cittadina dopo due giorni, costringendo i tedeschi a ritornare a Overloon.\nAnche se l'operazione Market Garden era terminata, il 1\u00ba ottobre 1944 il Panzergrenadier-Bataillon 2107 contrattacc\u00f2 respingendo il nemico dalla periferia nord di Overloon, subendo ancora una volta significative perdite. Gli scontri nella citt\u00e0 proseguirono fino alla met\u00e0 del mese, lasciando al battaglione solo sette sopravvissuti.\nLa brigata si rifugi\u00f2 quindi ad est della Mosa dove ricevette rinforzi, ma dopo qualche giorno ritorn\u00f2, sebbene non in prima linea, nella foresta di Reichswald. Alla fine del mese iniziarono altri combattimenti a Venlo, che dovette essere evacuata in favore di Nettetal il 4 novembre per ordine del maggiore Volker, il nuovo comandante dell'unit\u00e0. La vita della Panzer-Brigade 107 volse al termine tra l'8 e il 9 novembre 1944 quando i suoi resti furono convertiti in una nuova 25. Panzergrenadier-Division (in costruzione dal 20 settembre 1944) a Grafenw\u00f6hr. Il Panzer-Abteilung 2107 torn\u00f2 ad essere il Panzer-Abteilung 5, mentre il Panzergrenadier-Bataillon 2107 divenne il 1\u00ba Battaglione del 119\u00ba Reggimento panzergrenadier.\nDecorazioni.\nSi hanno notizie di un solo decorato della brigata: Fritz Klingler, del 2107\u00ba Battaglione corazzato, che ricevette la Croce Tedesca in oro il 13 dicembre 1944."}
{"id": "2938051", "revid": "277947", "url": "https://it.wikipedia.org/wiki?curid=2938051", "title": "Marie L\u00e9onide Charvin", "text": "Biografia.\nEsord\u00ec nel 1859 all'\u00c9cole lyrique di Parigi, recitando nel 1862 al teatro dell'Odeon, alla Com\u00e9die-Fran\u00e7aise con la protezione di Napoleone III, all'Ambigu, alla Ga\u00eet\u00e9; gir\u00f2 in varie compagnie, anche all'estero.\nI suoi non buoni rapporti con le sue compagne e con l'amministratore Thierry, le impedirono di ottenere quel successo che avrebbe meritato, grazie alle sue doti naturali di attrice tragica, dalla corporatura maestosa, dai bei lineamenti, dalla voce grave e profonda.\nTra le sue interpretazioni, si ricorda quella de \"Il passante\" (\"Le passant\") di Fran\u00e7ois Copp\u00e9e nel 1869."}
{"id": "2938053", "revid": "767487", "url": "https://it.wikipedia.org/wiki?curid=2938053", "title": "Jozef Adamec", "text": "\u00c8 stato uno degli attaccanti pi\u00f9 prolifici del campionato cecoslovacco, dove fu per quattro volte capocannoniere, e dove vince per sette volte il titolo. Nel 1962 partecipa inoltre ai mondiali cileni dove la si classifica seconda.\nUna volta abbandonata la carriera agonistica ha allenato diverse squadre, tra cui Spartak Trnava, Inter Bratislava, e Artmedia Bratislava, non ultima la Nazionale di calcio slovacca.\nBiografia.\nAdamec \u00e8 sposato e ha tre figli.\nCarriera.\nGiocatore.\nClub.\nAdamec cresce nelle giovanili dell'Iskra Vrbov\u00e9, la squadra della sua citt\u00e0. Nel 1958 si trasferisce allo Spartak Trnava, dove rimane fino al 1961, quando, a causa del servizio militare \u00e8 costretto a trasferirsi nel Dukla Praga, il club dell'esercito, con il quale vince due volte il campionato cecoslovacco e una volta la Coppa di Cecoslovacchia.\nTerminato il servizio militare nel 1963, Adamec si trasferisce allo Slovan Bratislava, dove rimane fino al 1966 quando fa il suo ritorno allo Spartak Trnava, dove vince il campionato altre cinque volte nel giro di soli sei anni, tra il 1967-1968 e il 1972-1973 e tre volte la Coppa di Cecoslovacchia.\nIn questo periodo si dimostra tra i migliori attaccanti del campionato, conquistando il titolo di capocannoniere nel 1966-1967 con 21 gol segnati, nel 1967-1968 con 18 reti, nel 1969-1970 e nel 1970-1971 con 16 reti.\nNel 1977 le autorit\u00e0 gli concedono il permesso di terminare la sua carriera in un paese occidentale: Adamec si trasferisce cos\u00ec allo Slovan Vienna, dove rimane fino al 1980 con il doppio ruolo di allenatore e giocatore.\nIn 383 partite di campionato ha segnato 170 gol, tra cui 138 per lo Spartak Trnava, 17 per Dukla Praga e 15 per lo Slovan Bratislava.\nNazionale.\nAdamec fa il suo debutto con la maglia della Cecoslovacchia il 30 ottobre 1960 in una partita contro i vinta 4-0. In seguito partecipa ai mondiali del 1962 nei quali la Cecoslovacchia termina al secondo posto.\nIl 23 giugno 1968 segna una tripletta nella partita vinta per 3-2 dai cecoslovacchi contro il . Adamec viene poi convocato anche per i mondiali del 1970 nei quali la Cecoslovacchia esce nella fase a gironi. Disputa la sua ultima partita con la nazionale il 13 ottobre 1974 contro la in una partita che termina 4-0 in favore dei cecoslovacchi.\nIn totale Adamec vanta 44 presenze e 14 reti con la nazionale cecoslovacca.\nAllenatore.\nAdamec inizia la sua carriera di allenatore nel 1976-1977 quando comincia a fare l'assistente allenatore allo Spartak Trnava, continuando nel frattempo a giocare. Dal 1977 al 1980 \u00e8 giocatore-allenatore allo Spartak Vienna in Austria.\nNel 1980-1981 diventa allenatore a tempo pieno allo Slovan Duslo in terza serie. Il 1\u00ba gennaio 1982 viene assunto dallo Dukla Bansk\u00e0 Bistrika, dove rimane fino al 1987, conquistando tra l'altro un ottimo quarto posto nel 1983-1984 con conseguente accesso alla Coppa UEFA per la stagione successiva. Nel 1988-89 ritorna in Austria al Vorw\u00e4rts Steyr, dove rimane poco tempo, infatti nel gennaio 1989 passa all' che guida fino al terzo posto nella stagione 1989-1990 e alla vittoria nella Coppa di Slovacchia.\nNel 1991-1992 fa ritorno al Dukla Bansk\u00e0 con cui chiude la stagione all'ultimo posto in campionato venendo retrocesso. Successivamente allena per pochi mesi il , prima di ritornare all'Inter Bratislava. Nel 1994-1995 allena il , venendo per\u00f2 esonerato prima del termine della stagione con la squadra al quattordicesimo posto in classifica. Nel 1995 ritorna per la terza volta all'Inter Bratislava dove rimane solo pochi mesi, riuscendo a vincere la Coppa di Slovacchia. Nel 1996-1997 allena il DAC Dunajsk\u00e1 Streda.\nNel 1997 diventa l'allenatore dello Spartak Trvana la squadra in cui aveva militato per gran parte della sua carriera, tuttavia vi rimane pochissimo e la stagione successiva allena il FK Presov. Dal 1999 al 2002 \u00e8 il commissario tecnico della nazionale slovacca, non riuscendo ad ottenere la qualificazione per i mondiali del 2002. Fa poi ritorno allo Spartak Trvna fino al 2003, quando passa ad allenare lo Slovan Bratislava. Ritorna a Trnava per la stagione 2005-2006. Nel luglio 2006 diventa l'allenatore dell'Artmedia, ma dopo pochi mesi ritorna allo Spartak Trnava.\nDopo un periodo di inattivit\u00e0, nel 2008 ritorna per un breve periodo allo Spartak Trnava.\nDopo il ritiro.\nNel 2006 Adamec ha corso, senza successo, nelle elezioni per il parlamento slovacco."}
{"id": "2938054", "revid": "767487", "url": "https://it.wikipedia.org/wiki?curid=2938054", "title": "The Cloak of Guilt", "text": "The Cloak of Guilt \u00e8 un cortometraggio distribuito nelle sale dalla General Film Company il 27 giugno 1913. Il film fu prodotto dalla Kalem Company e fu interpretato da Alice Joyce e da Thomas Moore; il regista non viene riportato nei titoli.\nTrama.\nHelen, dopo la morte del padre da tutti ritenuto ricco, si ritrova senza un soldo. Alla ricerca di un lavoro, lo trova dalla signora Stuyvesant, una vedova benestante che spera che sua figlia Alma sposi Jack Mason, un giovane milionario. Lui, per\u00f2, sembra interessato non alla figlia della padrona di casa, ma piuttosto alla dipendente. Gelosa, Alma nasconde un gioiello che vuol far sembrare rubato da Helen. Ma, nascondendolo, rompe una bottiglia di profumo. Sar\u00e0 proprio il profumo a rivelare la verit\u00e0 a Jack.\nProduzione.\nIl film fu prodotto dalla Kalem Company\nDistribuzione.\nIl film fu distribuito nelle sale dalla General Film Company il 27 giugno 1913."}
{"id": "2938062", "revid": "767487", "url": "https://it.wikipedia.org/wiki?curid=2938062", "title": "A Victim of Deceit", "text": "A Victim of Deceit \u00e8 un cortometraggio del 1913: il nome del regista non viene riportato nei titoli. Prodotto dalla Kalem Company, il film fu interpretato da Alice Joyce e da Tom Moore.\nTrama.\nGiovane banchiere di successo, Wilbur Emmett rompe il fidanzamento con Beryl Ross perch\u00e9 trova che la ragazza sia troppo frivola. E chiede in moglie Fern Barclay. Furiosa, Beryl finge amicizia per la coppia, ma medita la vendetta. Tempo dopo, invita Fern al club dove fa giocare la donna a whist: Fern perde una grossa somma e la rivale la induce ad accettare un prestito, dandole una cambiale per pagare il debito contratto. Quando le chiede la restituzione del denaro, Fern cerca di tenere all'oscuro di tutto Wilbur. Quando lo incontra davanti a un banco dei pegni, finge di stare ad ammirare i gioielli esposti in vetrina, mentre invece stava per andare a impegnare i suoi gioielli. Beryl diventa tanto insistente, che Fern inscena una rapina in casa, per giustificare un ammanco. Wilbur chiama un detective che chiarisce la situazione: finalmente gli Emmett si rendono conto della vera natura dell'amicizia di Beryl.\nProduzione.\nIl film fu prodotto dalla Kalem Company nel 1913.\nDistribuzione.\nVenne distribuito nelle sale dalla General Film Company il 4 luglio 1913."}
{"id": "2938066", "revid": "767487", "url": "https://it.wikipedia.org/wiki?curid=2938066", "title": "The Christian (film 1913)", "text": "The Christian \u00e8 un cortometraggio muto del 1913 diretto da George Loane Tucker. Il film fu prodotto dalla Kalem Company e interpretato da Alice Joyce e da Tom Moore.\nNel 1915, il regista avrebbe girato un altro \"The Christian\", basato su un romanzo di Hall Caine.\nTrama.\nChristian, un operaio, riceve una lettera dalla madre morente che gli lascia una sorta di testamento spirituale in cui gli chiede di essere misericordioso con i poveri e i deboli. Il giovane lascia la sua stanza e si avvia per la strada. Lungo la via, incontra Esther, una ragazza la cui figura tragica lo fa fermare. La giovane gli racconta la sua triste storia e lui decide di aiutarla. La porta a casa sua e mentre lei riposa, lui si mette davanti alla porta per proteggere il suo sonno. La mattina vengono cacciati dalla casa. Vagano per la campagna finch\u00e9 non trovano un contadino che li ospita. Restano presso di lui, lavorando nei campi e comportandosi come fratello e sorella. Christian si rende conto di essersi innamorato di Esther, ma dalla citt\u00e0 arriva, ferito, Worldly. L'uomo viene curato da Esther e l'amore li coinvolge. Worldly guarisce e sposa Esther. Quando la coppia se ne va, Christian resta stancamente solo. Il contadino e sua moglie lo seguono ed entrano nella stanza dove Christian sta seduto con la testa appoggiata sul braccio, la lettera della madre in mano. I due cercano di rialzarlo, ma Christian ormai \u00e8 morto.\nProduzione.\nIl film fu prodotto dalla Kalem Company.\nDistribuzione.\nVenne distribuito nelle sale dalla General Film Company il 1\u00ba settembre 1913."}
{"id": "2938067", "revid": "287204", "url": "https://it.wikipedia.org/wiki?curid=2938067", "title": "Cacca", "text": ""}
{"id": "2938069", "revid": "1272592", "url": "https://it.wikipedia.org/wiki?curid=2938069", "title": "Ion Ag\u00e2rbiceanu", "text": ""}
{"id": "2938070", "revid": "767487", "url": "https://it.wikipedia.org/wiki?curid=2938070", "title": "The Midnight Message (film 1913)", "text": "The Midnight Message \u00e8 un cortometraggio muto del 1913 diretto da Kenean Buel. Il film fu prodotto dalla Kalem Company. Interpretato da Alice Joyce e da Tom Moore, venne distribuito nelle sale dalla General Film Company il 24 settembre 1913.\nTrama.\nThomas Douglas, un ricco vedovo, si sposa in seconde nozze con Sybil, una donna molto pi\u00f9 giovane di lui. Quando suo figlio Harold conosce la matrigna, sembra andare molto d'accordo con lei. All'inizio Thomas \u00e8 compiaciuto, poi comincia a sospettare che i due possano tradirlo. Cercando di coglierli in fallo, finge di partire e li lascia soli. Quando ritorna di sorpresa, li trova infatti in una situazione compromettente. Scoprir\u00e0 per\u00f2 che li sta accusando senza motivo: suo figlio, infatti, \u00e8 corso in camera di Sibyl solo per soccorrerla dopo che la donna \u00e8 stata aggredita dal maggiordomo durante un tentativo di furto.\nProduzione.\nIl film fu prodotto dalla Kalem Company.\nDistribuzione.\nIl cortometraggio in due bobine venne distribuito nelle sale USA dalla General Film Company il 24 settembre 1913."}
{"id": "2938071", "revid": "767487", "url": "https://it.wikipedia.org/wiki?curid=2938071", "title": "Dead Brain Cells", "text": "I Dead Brain Cells sono una band thrash metal canadese nata nella seconda met\u00e0 degli anni '80. Chiamata in breve DBC, la band cominci\u00f2 l'attivit\u00e0 nel 1986 a Montr\u00e9al come un piccolo progetto creato dai chitarristi Eddie Shahini, Gerry Ouellette e Phil Dakin, passato nel frattempo al basso; a costoro si unirono il batterista Jeff Saint-Louis, ex membro degli Unruled e dei Vomit and the Zits e l'ex cantante di questi ultimi Dave Javex Ray-O-Vac (pseudonimo di David Leone). La band crebbe fino a diventare un gruppo pi\u00f9 importante, con Dave che venne licenziato e rimpiazzato dall'ex cantante degli Unruled Cory Lowe, costretto poco dopo a lasciare il gruppo a causa di pregressi impegni di lavoro e sostituito alla voce da Phil Dakin, che and\u00f2 quindi a rivestire il doppio ruolo di bassista e cantante.\nLa band pubblic\u00f2 due album e intraprese un doppio \"tour\" per gli Stati Uniti. Il nome \"Dead Brain Cells\" fu scelto scartando altre opzioni come \"The Mental Pukes\" o \"The Retarded Assholes\", proposte entrambe avanzate da Dave Javex Ray-O-Vac.\nIl primo album, l'omonimo \"Dead Brain Cells\", fu pubblicato nel 1987. Esso fu seguito da un altro lavoro, il \"concept album\" \"Universe\" del 1989.\nLa loro canzone \"The Genesis Explosion\" fu messa in onda nel 2005 dalle TV commerciali canadesi in uno \"spot\" per Microcell Telecommunications: esso ritraeva una donna anziana che vinceva un premio grazie a una chiamata con il suo cellulare ad un \"call-in show\" radiofonico.\nUno dei chitarristi della band, Gerry Ouellette, mor\u00ec il 12 novembre 1994. I tre membri superstiti dei DBC hanno ripreso l'attivit\u00e0 nel 2002 e continuano a suonare in Canada."}
{"id": "2938072", "revid": "767487", "url": "https://it.wikipedia.org/wiki?curid=2938072", "title": "I. liga 1980-1981", "text": "L'edizione 1980/81 del campionato cecoslovacco di calcio vide la vittoria finale del .\nCapocannoniere del torneo fu Mari\u00e1n Masn\u00fd dello con 16 reti."}
{"id": "2938076", "revid": "1543377", "url": "https://it.wikipedia.org/wiki?curid=2938076", "title": "Ferrari 250 Europa GT", "text": "La 250 Europa GT \u00e8 una autovettura sportiva costruita dalla Ferrari nel 1955 .\nIl contesto generale.\nFu presentata al Salone dell'automobile di Parigi del 1954 e sostitu\u00ec la 250 Europa. In principio fu denominata anch'essa\u201c250 Europa\u201d, ma in seguito fu aggiunto \u201cGT\u201d per distinguere le due serie. Queste ultime erano comunque due modelli molto simili, e la differenza estetica pi\u00f9 importante era la distanza tra il parafango anteriore e i montanti del parabrezza. Era anche simile alla 375 America \nCi\u00f2 che per\u00f2 contraddistingueva maggiormente i due modelli era il motore. La \u201c250 Europa\u201dmontava infatti un propulsore V12 \u201clungo\u201d progettato da Aurelio Lampredi, mentre la \u201c250 Europa GT\u201d aveva installato un V12 \u201ccorto\u201d concepito da Gioachino Colombo, e gi\u00e0 usato per altri modelli Ferrari . Grazie all'accorciamento delle dimensioni del motore, fu possibile abbreviare il passo di 200 mm arrivando a 2600 mm totali, senza per\u00f2 ridurre lo spazio nell'abitacolo. Fu anche aumentata la carreggiata di 29 mm. Un altro elemento che contraddistingueva la \u201c250 Europa GT\u201d rispetto alla \u201c250 Europa\u201d era il telaio. Quest'ultimo sulla \u201c250 Europa GT\u201d era formato da due tubi principali posizionati longitudinalmente, con rinforzi trasversali a croce e supporti esterni su cui era montata la carrozzeria. Questi tubi principali del telaio passavano infatti sopra l'assale posteriore e non sotto come la \u201c250 Europa/375 America\u201d .\nQuasi tutti i modelli prodotti avevano al guida a sinistra, eccetto un esemplare.\nLa \u201c250 Europa GT\u201d fu il punto di riferimento per le auto stradali della Ferrari che seguirono, grazie all'omogeneit\u00e0 nella sua costruzione. Da questo modello Pininfarina divent\u00f2 il progettista quasi unico per le Ferrari di serie. In aggiunta, le modificazioni al motore ed al telaio di questo modello avrebbero tracciato la strada alle vetture stradali della Ferrari per una decina d'anni, sotto la generazione di modelli della classe \u201c250 GT\u201d \nCaratteristiche tecniche.\nIl motore era un V12 a 60\u00b0 longitudinale montato anteriormente. Aveva una cilindrata di 3 l ed era totalmente differente da quello installato sulla 250 Europa. Era un'evoluzione del propulsore \u201ccorto\u201d ideato da Gioachino Colombo ed aveva una cilindrata di 2963,45 cm\u00b3 con una corsa ed un alesaggio di 68 mm. Il rapporto di compressione era di 8:1. L'alimentazione era composta da tre carburatori a doppio corpo Weber 36 o 42 DCZ, e distributore frontale installato orizzontalmente . La distribuzione era monoalbero con due valvole per cilindro. L'accensione era singola con due spinterogeni. La lubrificazione era a carter umido mentre la frizione era bidisco. La potenza erogata era di 200 CV a 6300 giri al minuto .\nLa differenza tra il propulsore \u201clungo\u201d installato sulla 250 Europa (progettato da Aurelio Lampredi) e quello \u201ccorto\u201d montato sulla \u201c250 Europa GT\u201d (studiato da Gioachino Colombo) non risiedeva banalmente nelle dimensioni, ma c'erano delle caratteristiche tecniche differenti. Il primo aveva le camicie dei cilindri avvitate nella testata, ed aveva quindi pi\u00f9 bisogno di spazio rispetto al motore progettato da Colombo. Quest'ultimo infatti aveva una camicia dei cilindri pi\u00f9 comune, inserita con guarnizione nella testata, e ci\u00f2 portava il propulsore ad essere pi\u00f9 compatto.\nPer quanto riguarda le sospensioni anteriori, erano indipendenti, con quadrilateri trasversali, ammortizzatori idraulici Houdaille a leva, un'unica balestra trasversale e all'inizio montavano un doppio braccio oscillante. Dopo furono sostituite, quando il modello era in produzione, da molle a spirale. Le sospensioni posteriori erano a ponte rigido ed erano sostenute da balestre semi-ellittiche; anch'esse avevano ammortizzatori idraulici Houdaille a leva. Il telaio era tubolare. Il cambio era a quattro rapporti sincronizzati pi\u00f9 la retromarcia, ed erano disponibili vari rapporti finali a scelta del cliente. Lo sterzo era a vite senza fine e settore dentato. I freni erano a tamburo sulle quattro ruote con comando idraulico, mentre il freno a mano era sulle ruote posteriori.\nLa velocit\u00e0 massima era 218 km/h ."}
