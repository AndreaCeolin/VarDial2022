{"id": "2863079", "revid": "219110", "url": "https://it.wikipedia.org/wiki?curid=2863079", "title": "Radiopropagazione", "text": "In telecomunicazioni la radiopropagazione \u00e8 la diffusione del segnale elettromagnetico nell'etere attraverso le onde radio. Diversamente dalla \"propagazione guidata\", che studia la propagazione in portanti fisici come linee di trasmissione, guide d\u2019onda e fibre ottiche, la radiopropagazione studia dunque la propagazione libera di segnali elettromagnetici nello spazio libero o in mezzi tenui come l'atmosfera (interazione radiazione-materia) o nello spazio vuoto come lo spazio cosmico.\nIn generale essa pu\u00f2 suddividersi in radiopropagazione in un canale radio tra punti fissi (es. ponte radio, telediffusione e radiodiffusione), radiopropagazione in un canale radiomobile tra terminali mobili e le stazioni radiobase.\nFattori di radiopropagazione.\nAttenuazione.\nUn parametro fondamentale del canale radio e in generale di tutti i mezzi trasmissivi, comune a quelli cablati, \u00e8 l'attenuazione.\nSi distingue tra:\nL'attenuazione supplementare (detta anche \"fading\"=evanescenza) ha natura variabile e aleatoria nel tempo (a causa delle variazioni delle caratteristiche o parametri fisici del canale radio ad esempio al mutare delle condizioni atmosferiche) ed \u00e8 dunque caratterizzabile attraverso un processo aleatorio. Di conseguenza il canale risultante pu\u00f2 essere modellizzato con una funzione di trasferimento tempo variante. \u00c8 proprio questa la grande differenza concettuale tra i sistemi wireless e i sistemi di comunicazione cablati, caratterizzabili invece quasi del tutto deterministicamente se si eccettua il rumore termico aleatorio presente nel canale e nei dispositivi di ricetrasmissione comunque presente in entrambi i tipi di sistemi. Sotto questo punto di vista la radiopropagazione in un canale radiomobile \u00e8 ancora pi\u00f9 critica rispetto a quella di un canale radio fisso e per la quale \u00e8 necessario dunque adottare particolari accorgimenti di ricetrasmissione.\nTipologie di fading.\nIl fading pu\u00f2 essere piatto ovvero \"costante\" al variare della frequenza, oppure \"selettivo\" ovvero dipendere dalla frequenza generando cos\u00ec una distorsione in ampiezza del segnale, a cui si pu\u00f2 ovviare con opportuni equalizzatori. In generale si distingue tra:\nL'attenuazione ha ovviamente importanza fondamentale in sede di progetto ovvero dimensionamento della potenza emessa da un radiocollegamento rientrando nel bilancio di radiocollegamento (\"link budget\") e influendo sulla qualit\u00e0 di radiotrasmissione ovvero su parametri come il tempo di indisponibilit\u00e0 (\"outage\") del servizio o il tempo di qualit\u00e0 degradata del segnale trasmesso.\nUn particolare tipo di canale radio \u00e8 il canale radiomobile utilizzato nelle rispettive comunicazioni radiomobili (es. sistemi cellulari) che ha la caratteristica di essere ancora pi\u00f9 sensibile e mutevole nel tempo al variare della posizione del terminale mobile nello spazio reale.\nDisturbi.\nAltro fattore importante in una radiotrasmissione sono i disturbi di radiocomunicazione ovvero da una parte i \"rumori interni\" al sistema, dovuti al rumore termico dei componenti circuitali del circuito emettitore e del ricevitore, dall'altra i \"rumori esterni\" (detti semplicemente \"disturbi\"), dovuti a tutte le altre sorgenti di radiazione, naturali e artificiali, come la radiazione cosmica (di fondo e diretta) e il rumore termico di altri oggetti fisici. Il rumore ha anch'esso natura variabile e aleatoria nel tempo con effetti sulla qualit\u00e0 del radiocollegamento andandosi a sommare al segnale utile informativo. Si tiene conto del rumore attraverso la potenza di rumore No=K*T*B dove T \u00e8 la temperatura equivalente di rumore la quale pu\u00f2 riferirsi al sistema ricevente (rumore interno) e/o all'ambiente esterno (temperatura equivalente d'antenna), B la banda di frequenze passanti nel ricevitore e K la costante di Boltzmann. Proprio la presenza di disturbi aleatori nel canale radio di propagazione del segnale fanno s\u00ec che il BER di una radiocomunicazione sia in media superiore a quello che usualmente si misura in una comunicazione cablata (elettrica o ottica).\nEffetti e problematiche.\nLe caratteristiche di radiopropagazione sono funzione della frequenza: tanto maggiore \u00e8 la frequenza utilizzata tanto pi\u00f9 il segnale si propaga in linea retta, tanto pi\u00f9 \u00e8 soggetto a riflessioni da parte di oggetti fisici di dimensioni maggiori o confrontabili con la rispettiva lunghezza d'onda e tanto minore \u00e8 la distanza di copertura (\"range\"); al contrario tanto pi\u00f9 la frequenza \u00e8 bassa tanto pi\u00f9 il segnale si propaga per onda sferica e tende per diffrazione ad aggirare ostacoli di dimensioni pi\u00f9 piccole della rispettiva lunghezza d'onda e tanto maggiore \u00e8 il range di copertura o distanza massima servibile a parit\u00e0 di potenza elettromagnetica irradiata.\nInoltre al diminuire della frequenza aumenta la capacit\u00e0 di penetrazione delle onde radio nei materiali non metallici con una certa costante di attenuazione funzione dei parametri elettromagnetici del materiale (permittivit\u00e0 elettrica e permeabilit\u00e0 magnetica).\nViceversa un materiale metallico o con elettroni liberi di conduzione ha propriet\u00e0 riflettenti e dunque eventualmente schermanti nei confronti delle microonde e delle onde radio incidenti fino al caso limite di consentirne la propagazione come nel caso delle guide d'onda.\nProblemi tipici di una radiopropagazione in un sistema radiomobile sono anche l'effetto doppler sul ricevitore del terminale mobile in moto e problematiche di handover al passaggio di copertura tra celle radio diverse.\nTipi di radiopropagazione.\nPropagazione per linea diretta.\n\u00c8 il tipo di radiopropagazione pi\u00f9 diffuso e ideale in una radiocomunicazione, specie in collegamenti di ponti radio terrestri e satellitari (\"line of sight\"). Caratteristica delle onde elettromagnetiche con lunghezza d'onda minore delle dimensioni degli oggetti irradiati \u00e8 per\u00f2 anche il superamento dell'ostacolo e la ricezione da parte del ricevitore anche se posto non in linea di vista.\nPropagazione per onda di terra.\nAltro caso di radiopropagazione \u00e8 la propagazione che sfrutta l'effetto guidante della superficie terrestre all'interfaccia con lo strato atmosferico e che pu\u00f2 consentire anche lunghi percorsi dell'onda elettromagnetica grazie alla conducibilit\u00e0 offerta dal suolo terrestre che risulta debolmente carico negativamente e la superficie d'acqua debolmente polarizzata per via dei legami ad idrogeno e/o la presenza di sali in essa disciolti. \u00c8 sfruttata nelle applicazioni di radiodiffusione sia terrestri che marittime.\nPropagazione ionosferica.\nUn caso particolare di radiopropagazione \u00e8 la propagazione ionosferica ovvero la propagazione delle onde radio che sfrutta la riflessione elettromagnetica da parte dello strato atmosferico ionizzato conduttore qual \u00e8 la ionosfera permettendone la propagazione oltre la semplice portata ottica tra trasmettitore e ricevitore ovvero oltre i limiti imposti dalla curvatura terrestre. Questa forma di propagazione fu quella inizialmente utilizzata da Guglielmo Marconi nei suoi esperimenti di radiopropagazione transoceanica dall'Europa all'America e port\u00f2 alla scoperta della stessa ionosfera. Ora questa tecnica \u00e8 scarsamente utilizzata.\nPropagazione per effetto condotto.\nAltro caso di radiopropagazione \u00e8 quello che sfrutta la formazione di \"condotti atmosferici\" per l'onda elettromagnetica grazie all'inversione dell'indice di rifrazione dell'aria in particolari condizioni atmosferiche che danno origine all'effetto Fata Morgana. Tale modalit\u00e0 di propagazione non \u00e8 tuttavia pienamente affidabile in quanto il fenomeno si manifesta in maniera aleatoria nel tempo.\nTroposcatter.\nL'atmosfera, in particolare la parte pi\u00f9 bassa e densa detta troposfera, \u00e8 in grado di produrre una certa diffusione o scattering dell'onda elettromagnetica a radiofrequenza cos\u00ec che una piccola parte dell'energia dell'onda elettromagnetica irradiata, anche se inviata in una direzione diversa da quella della linea di vista tra trasmettitore e ricevitore, pu\u00f2 essere captata dal ricevitore stesso. Tale modalit\u00e0 di propagazione \u00e8 detta \"troposcatter\".\nPropagazione satellitare.\n\u00c8 il tipo di radiopropagazione che coinvolge le comunicazioni satellitari tra stazioni al suolo e satelliti per telecomunicazioni in orbita intorno alla Terra attraversando tutto o parte del mezzo atmosferico. A causa della distanza tra satellite e stazione al suolo e la presenza dell'atmosfera tipicamente l'attenuazione complessiva del segnale \u00e8 elevata.\nPropagazione spaziale.\n\u00c8 il tipo di radiopropagazione che coinvolge le comunicazioni tra sonde spaziali e satelliti in orbita per la ricezione dei dati attraversando il mezzo interstellare/interplanetario cio\u00e8 lo spazio o vuoto cosmico. In virt\u00f9 della quasi totale assenza di materia tale forma di propagazione risente di una bassa attenuazione specifica, ma su lunghissimi percorsi l'attenuazione complessiva rimane comunque elevata.\nMultipropagazione.\nL'onda elettromagnetica pu\u00f2 seguire pi\u00f9 percorsi dal trasmettitore al ricevitore ad esempio sfruttando, oltre alla linea diretta, la riflessione da parte del terreno o degli edifici specie in un collegamento radiomobile. A tale forma di propagazione si d\u00e0 il nome di multipropagazione (\"multipath\"). A causa della ricombinazione con fase generalmente diversa delle varie onde in ricezione dovute al differente cammino percorso la potenza in ricezione \u00e8 soggetta a \"fading\" aleatorio (multipath fading) almeno nel caso di una trasmissione radiomobile con effetti di distorsione in ampiezza del segnale.\nPer tener conto del multipath e dei suoi effetti si definiscono le cosiddette zone di Fresnel come il volume determinato da quegli ellissoidi di raggio via via crescente per cui l'interferenza in un certo punto P \u00e8 costruttiva oppure distruttiva. \nNei sistemi radar essa causa difficolt\u00e0 nell'individuazione esatta del target specie se a bassa quota.\nIl multipath \u00e8 particolarmente sentito anche nelle trasmissioni radiomobili come le reti cellulari dove il mutare della posizione del terminale mobile rispetto alla stazione radio base, specie con ambiente urbano di radiopropagazione, determina continue variazione degli effetti di riflessione e diffrazione e quindi un multipath variabile in maniera non predicibile ovvero aleatoria, cui si pu\u00f2 ovviare con opportuni circuiti elettronici di controllo automatico del guadagno. Pur tuttavia il multipath nel canale radiomobile permette la ricezione anche non in linea di vista.\nNelle comunicazioni marittime invece il multipath della superficie marina rende molto pi\u00f9 critica e meno performante la comunicazione.\nPonte radio.\nQuando il radiocollegamento terrestre intende coprire vaste distanze e l'attenuazione totale \u00e8 tale da inficiare il normale funzionamento del radiocollegamento oltre una certa distanza si ricorre alla tecnica di trasmissione in Ponte radio terrestre ovvero all'uso di ripetitori disseminati lungo il percorso che hanno il compito di rigenerare (filtraggio e amplificazione) il segnale captato in ingresso e di reirradiarlo in uscita. Esistono due tipologie di ripetitori: \"ripetitori trasparenti\" e \"ripetitori rigenerativi\": i primi attuano solo la funzione di amplificazione del segnale, i secondi attuano invece funzionalit\u00e0 di rigenerazione (\"reshaping\") del segnale ovvero aggiungono operazioni di filtraggio dopo adeguata demodulazione del segnale.\nIn particolare i ponti radio sono stati ampiamente utilizzati come mezzi di trasmissione a distanza nella rete di trasporto fino all'avvento della fibra ottica e successivamente passati progressivamente in disuso. Allo stesso modo \u00e8 possibile utilizzare nelle telecomunicazioni intercontinentali ponti radio satellitari per ovviare al problema del superamento della linea di vista limitata naturalmente dalla curvatura terrestre (telecomunicazioni satellitari). Anche questa soluzione ha avuto un iniziale forte successo per via dell'abbattimento dei costi del cablaggio salvo poi ridimensionarsi in favore del cablaggio in fibra, pur rimanendo attiva in diverse tratte di trasporto. Spesso l'uso di tratte radio nella rete di trasporto ha finalit\u00e0 di ridondanza trasmissiva ovvero tolleranza o robustezza nei confronti di guasti/malfunzionamenti o criticit\u00e0 sotto forma eccessi di traffico."}
{"id": "2863080", "revid": "743200", "url": "https://it.wikipedia.org/wiki?curid=2863080", "title": "Australian Indoor Championships 1994", "text": "LAustralian Indoor Championships 1994 \u00e8 stato un torneo di tennis giocato sul cemento indoor del Sydney Entertainment Centre di Sydney in Australia. Il torneo fa parte della categoria ATP Championship Series nell'ambito dell'ATP Tour 1994. Si \u00e8 giocato dal 3 al 10 ottobre 1994.\nCampioni.\nSingolare maschile.\n Richard Krajicek ha battuto in finale Boris Becker 7\u20136 (7\u20135), 7\u20136 (9\u20137), 2\u20136, 6\u20133\nDoppio maschile.\n Jacco Eltingh / Paul Haarhuis hanno battuto in finale Byron Black / Jonathan Stark 6\u20134, 7\u20136"}
{"id": "2863084", "revid": "743200", "url": "https://it.wikipedia.org/wiki?curid=2863084", "title": "Australian Indoor Championships 1994 - Singolare", "text": "Il singolare dell'Australian Indoor Championships 1994 \u00e8 stato un torneo di tennis facente parte dell'ATP Tour.\nJaime Yzaga era il detentore del titolo ma ha perso nel 1\u00ba turno contro Aaron Krickstein.\nRichard Krajicek ha battuto in finale 7\u20136 (7\u20135), 7\u20136 (9\u20137), 2\u20136, 6\u20133 Boris Becker."}
{"id": "2863085", "revid": "247222", "url": "https://it.wikipedia.org/wiki?curid=2863085", "title": "Serenadas", "text": "Serenadas \u00e8 un album di Sergio Caputo pubblicato nel 1998.\nDescrizione.\nIl disco contiene brani editi riarrangiati e tre inediti (\"Flamingo\", \"Sei tu la mia anima\" e \"Un'estate senza te\"). Con il brano \"Flamingo\" il cantautore partecipa al Festival di Sanremo 1998. L'album \u00e8 stato arrangiato da Sergio Caputo con la collaborazione di Giulio Visibelli per l'arrangiamento della sezione fiati e presenta una copertina disegnata dallo stesso Caputo."}
{"id": "2863087", "revid": "436907", "url": "https://it.wikipedia.org/wiki?curid=2863087", "title": "Copycat", "text": ""}
{"id": "2863090", "revid": "838137", "url": "https://it.wikipedia.org/wiki?curid=2863090", "title": "Australian Indoor Championships 1994 - Doppio", "text": "Il doppio dell'Australian Indoor Championships 1994 \u00e8 stato un torneo di tennis facente parte dell'ATP Tour.\nPatrick McEnroe e Richey Reneberg erano i detentori del titolo, ma solo Reneberg ha partecipato in coppia con Jim Grabb.\nGrabb e Reneberg hanno perso nel 1\u00ba turno contro Mark Kratzmann e Brett Steven.\nJacco Eltingh e Paul Haarhuis hanno battuto in finale 6\u20134, 7\u20136 Byron Black e Jonathan Stark."}
{"id": "2863091", "revid": "136801", "url": "https://it.wikipedia.org/wiki?curid=2863091", "title": "Australian Indoor Championships", "text": ""}
{"id": "2863092", "revid": "767487", "url": "https://it.wikipedia.org/wiki?curid=2863092", "title": "Franco Li Causi", "text": "Biografia.\nDiplomatosi in flauto traverso al Conservatorio di Palermo, divent\u00f2 un virtuoso degli strumenti a plettro come la chitarra, il banjo ed il mandolino.\nInsieme al fratello Salvatore, in arte Tony Lusi, crea un'orchestra che per pi\u00f9 di trent'anni ha operato con successo in tutti gli ambit\u00ed musicali, dalle navi da crociera ai locali da ballo, (uno per tutti \"La Focetta\", locale agrigentino degli anni '60), alle feste di piazza, eseguendo i brani musicali pi\u00f9 in voga o di propria composizione e accompagnando i cantanti del periodo pi\u00f9 noti, come Iva Zanicchi, Jimmy Fontana, Robertino, ecc. o pi\u00f9 vicini ai giorni nostri Giusi Romeo, meglio conosciuta come Giuni Russo.\nHa inciso pi\u00f9 di 2.000 brani per la casa discografica Cetra (in seguito Fonit Cetra), tra brani ballabili come il fox o il tango, e brani d'ispirazione popolare pi\u00f9 vicini al contesto folklorico, ancora oggi il brano \"La voce del pastore\", meglio conosciuto come \"Tarantella Vecchia\" \u00e8 nel repertorio di molti gruppi folkloristici di Agrigento.\nParallelamente alla musica eseguita in pubblico, si dedic\u00f2 all'insegnamento privato creando una vera e propria scuola d'arte varia, scoprendo talenti che devono al Maestro Li Causi una sorta di \"Marchio di fabbrica\": hanno fatto parte dell'\"Orchestra Franco Li Causi\" tantissimi musicisti agrigentini come il Cav.Calogero Cummo, Vincenzo Morreale, Gigi Finestrella, Pasquale Marchetta, Don\u00ec Cinque, Mariella Arena, Giovanni Moscato, Gian Campione, Federico Orefice, Francesca Cosentino e studenti d'eccezione come Emanuele Lo Vullo e Tom Sinatra.\nFranco Li Causi ha combattuto molto per ottenere la sua canzone Vitti 'na crozza perch\u00e9 cantanti famosi hanno cercato di rubargli i diritti d'autore, ed ha ottenuto i diritti di Vitti 'na crozza poco prima di morire.\nHa collaborato con \"I Dioscuri\", con Pippo Flora e con Tony Cucchiara nell'allestimento di diverse opere teatrali, curandone la parte musicale.\nRiconoscimenti.\nIl 6 marzo 2010 \u00e8 stato inaugurato a Porto Empedocle, sua citt\u00e0 natale, il belvedere a lui dedicato."}
{"id": "2863093", "revid": "1651376", "url": "https://it.wikipedia.org/wiki?curid=2863093", "title": "Stella al merito per i militari indigeni delle colonie italiane", "text": "La stella al merito per i militari indigeni delle colonie italiane fu istituita nel Regno d'Italia nel 1923 allo scopo di premiare la fedelt\u00e0 e lo zelo di quei militari indigeni che avessero prestato lungo e lodevole servizio nelle Colonie italiane.\nFurono previsti due gradi di merito: con e senza corona.\nLa forma della stella fu scelta in quanto non offendeva la fede musulmana di molti militari indigeni.\nLa decorazione, seppur non pi\u00f9 conferita da tempo, fu abrogata ufficialmente solo con Decreto legislativo 13 dicembre 2010, n. 212, in vigore dal 16 dicembre.\nConcessione.\nPotevano essere autorizzati a fregiarsi della decorazione senza corona i militari indigeni che avevano compiuto quindici anni di servizio, mantenuto buona condotta e dato prova di fedelt\u00e0 e zelo, ed inoltre si erano in modo speciale distinti.\nLa decorazione con corona poteva essere concessa ai militari indigeni che, oltre a trovarsi nelle anzidette condizioni, avessero acquistato benemerenze di eccezionale importanza.\nErano equiparati ai militari anche gli indigeni che facevano parte di corpi o gruppi militarizzati destinati ai vari servizi coloniali, anche di carattere civile.\nI brevetti di autorizzazione a fregiarsi della decorazione erano rilasciati, di concerto con i Ministri interessati, dal Ministro Segretario di Stato per le Colonie, su proposta dei Governi coloniali.\nInsegne.\nLa \"medaglia\", in argento, \u00e8 costituita da una stella a cinque punte del diametro di 43\u00a0mm., con o senza corona, avente in centro un disco del diametro di 19\u00a0mm. recante:\nLa decorazione si portava al petto appesa con un nastro della larghezza di 33\u00a0mm. in seta, con undici righe verticali di uguale larghezza, alternate di color verde e bianco."}
{"id": "2863094", "revid": "228587", "url": "https://it.wikipedia.org/wiki?curid=2863094", "title": "Marmo rosso", "text": ""}
{"id": "2863096", "revid": "184351", "url": "https://it.wikipedia.org/wiki?curid=2863096", "title": "Montalbino (Nocera Inferiore)", "text": "Montalbino (\"Ncopp' Monte\" in dialetto locale) \u00e8 una localit\u00e0 di Nocera Inferiore, in provincia di Salerno.\nFa parte, insieme ai rioni di Casolla, Vescovado e Grotti, del Quartiere di Casolla-Grotti, una delle sei suddivisioni amministrative in cui \u00e8 divisa la citt\u00e0.\nGeografia.\nL'abitato si trova ai piedi del Monte Albino, ultima appendice dei Monti Lattari, che sovrasta il rione nei suoi 1075 metri d'altezza e che chiude a sud la citt\u00e0 di Nocera Inferiore.\nLa maggior parte degli abitanti \u00e8 concentrata alle falde del monte, alcuni in localit\u00e0 pertinenti dei rioni Vescovado, Ficucella, Monte di Dio, Capocasale e Casale del Pozzo, ma esiste un nucleo abitativo di case che si trova lungo il monte stesso, in prossimit\u00e0 del Santuario di Santa Maria dei Miracoli. Gli abitanti di questo gruppo di case rurali, circa un centinaio, sono stati vittime in passato di frane e alluvioni.\nL'ultimo cedimento si ebbe il 4 marzo 2005, e caus\u00f2 tre vittime. Per questo motivo la zona \u00e8 stata inclusa nella fascia di pericolosit\u00e0 sismica 2.\nSantuario di Santa Maria dei Miracoli.\nL'edificio venne fondato dal generale di Nocera dei Pagani Giambattista Castaldo nell'anno 1530, su una cappella eretta in precedenza, detta \"dei tre pigni\" o \"delli pigni\".\nNel complesso religioso si trovava, sin dalla sua fondazione, il famoso dipinto di Raffaello, la Madonna d'Alba, che nel 1686 abbandon\u00f2 la citt\u00e0 per raggiungere la National Gallery of Art di Washington nel corso del XX secolo.\nIl complesso religioso mariano si trova nel Parco Regionale dei Monti Lattari, l'ente che si occupa di preservare la biodiversit\u00e0 e la bellezza artistica dei luoghi che fanno parte della catena montuosa.\nIl Santuario \u00e8 meta di pellegrinaggi da parte degli abitanti dell'Agro nocerino-sarnese nella settimana santa (nello specifico i locali vi si recano nel \"marted\u00ec di pasquetta\").\nLa settimana precedente la domenica pasquale, l'immagine della Vergine, venerata nel rione e ritenuta miracolosa, viene portata in processione per le vie della citt\u00e0, insieme alle statue dei santi Eligio ed Emidio, e deposta nella Cappella di San Rocco in Casale del Pozzo, altro storico rione facente parte del centro urbano cittadino.\nProcessione di San Giuseppe.\nOltre a quella del \"marted\u00ec di pasquetta\", un'altra tradizione molto radicata e sentita da parte degli abitanti di Montalbino \u00e8 quella della Processione di San Giuseppe, che si svolge annualmente nel giorno della ricorrenza del santo, il 19 marzo, ed \u00e8 organizzata dall'omonima parrocchia rionale.\nIn questa data, la statua del santo viene portata solennemente in processione per le abitazioni del posto, accompagnata da un nutrito gruppo di fedeli festanti. Al termine della funzione religiosa, la statua di San Giuseppe viene riportata in chiesa dopo un notevole spettacolo pirotecnico."}
{"id": "2863097", "revid": "438678", "url": "https://it.wikipedia.org/wiki?curid=2863097", "title": "Psicfreakblusbus", "text": "Psicfreakblusbus \u00e8 l'album d'esordio del musicista italiano Dimitri Niccolai con lo pseudonimo di Tenedle album, pubblicato da Interbeat-Musica &amp; Teste nel 2003."}
{"id": "2863101", "revid": "287204", "url": "https://it.wikipedia.org/wiki?curid=2863101", "title": "Harry Mason", "text": ""}
{"id": "2863103", "revid": "1305772", "url": "https://it.wikipedia.org/wiki?curid=2863103", "title": "Gruppo di Dombes", "text": "Il Gruppo di Dombes \u00e8 un gruppo di dialogo ecumenico. \u00c8 un incontro annuale non ufficiale di teologi Cattolici e Protestanti francofoni che avviene regolarmente dal 1937. La caratteristica principale \u00e8 che il dialogo teologico avviene con un approccio spirituale all'ecumenismo: oltre alla discussione di argomenti dottrinali, comprende la preghiera comune e l'indirizzo di una chiamata alla conversione alle rispettive chiese. Questo autorevole gruppo \u00e8 un punto di riferimento internazionale nel dialogo ecumenico e i suoi lavori hanno ispirato il Concilio Vaticano II e il Consiglio Ecumenico delle Chiese.\nStoria.\n\u00c8 il primo gruppo storico misto, tra protestanti e cattolici: si costitu\u00ec in Francia nel 1937. La nascita \u00e8 legata a tre personaggi: il cattolico Paul Couturier, sacerdote della diocesi di Lione, il pastore protestante Berthold Zwicki e il parroco cattolico di Nostra Signora di Sant'Albano a Lione Lorenzo Remillieux, incoraggiato dal suo vescovo. Il pastore era direttore della Fraternit\u00e0 di San Giovanni, di carattere ecumenico, fondata da Riccardo B\u00e4ulin, pastore di Erlenbach, nella regione di Francoforte.\nIl primo incontro (tre pastori protestanti e di tre sacerdoti cattolici), durato tre giorni dal 18 al 22 luglio 1937, si tenne nel monastero trappista di Notre Dame des Dombes (abbazia cistercense ora appartenente alla Comunit\u00e0 Chemin Neuf) 40\u00a0km a nord di Lione sull'altopiano di Les Dombes in zona limitrofa alla Svizzera protestante e prese il nome di \"fraternit\u00e0\" di Erlenbach o dei \"Dombes\".\nNegli anni successivi gli incontri si ripeterono, aument\u00f2 il numero dei partecipanti e si allarg\u00f2 l'area geografica di provenienza. I partecipanti erano pastori, professori e studenti di facolt\u00e0 teologiche, specialmente religiosi. Ci si riuniva durante le vacanze, alternativamente in una sede cattolica e in una protestante. \nNel 1946, dopo la guerra, il nucleo dei Dombes si rinnov\u00f2, imperniandosi sulla figura del predicatore neocalvinista Jean de Saussure, coinvolto nel nascente Consiglio Mondiale delle Chiese e in dialogo con gli ambienti anglicani.\nDa allora i partecipanti (circa una quarantina) sono professori di diverse universit\u00e0 e seminari di Francia, membri del Consiglio Mondiale delle Chiese, pastori svizzeri e francesi e fratelli della comunit\u00e0 monastica di Taiz\u00e9, e si riuniscono per una settimana in settembre in clima di \nfraternit\u00e0 e preghiera. Proprio un fratello di Taiz\u00e8, Max Thurian, \u00e8 stato responsabile dell'iniziativa dopo la morte dei protagonisti, fino al 1985.\nDal 1998 ne fanno parte anche alcune donne e la sede degli incontri (che dal '71 si tenevano regolarmente a Les Dombes) \u00e8 l'Abbazia benedettina di Pradines vicino a Roanne (nei Paesi della Loira).\nPubblicazioni.\nI resoconti anteriori al 1955 furono pubblicati in forma privata anche per non incorrere in censure ecclesiastiche.\nDal 1956 al 1970 i risultati delle conversazioni furono pubblicati in forma di una breve serie di tesi. I temi furono il peccato originale, la mediazione di Cristo e il ministero della chiesa, la Chiesa come Corpo di Cristo, l'autorit\u00e0 pastorale, l'apostolicit\u00e0, il sacerdozio, la dottrina dello Spirito Santo, l'intercomunione, la successione apostolica, Chiesa e Spirito Santo e la comunione dei santi.\nDal 1971, il diffondersi dell'apertura e dell'interesse per il dialogo ecumenico, convinsero il gruppo a lasciare il genere letterario specialistico e ad orientarsi verso lavori di orizzonte pi\u00f9 ampio.\nFurono cos\u00ec prodotti cinque documenti:\nIn occasione del 50\u00ba anniversario del gruppo, nel 1987, tutte queste pubblicazioni (comprese le tesi elaborate tra il \u201856 e il \u201870) furono riunite in un solo volume dal titolo:\nSuccessivamente hanno visto la luce:\nMetodo.\nIl Gruppo di Dombes \u00e8 un incontro non ufficiale: non ha mandati da nessuno e i documenti che produce non hanno altra autorit\u00e0 che quella che riescono a conquistarsi con il loro valore intrinseco. Ma la loro autorevolezza \u00e8 tale che essi sono sempre tenuti in attenta considerazione nel dialogo ecumenico e spesso citati anche nei documenti ufficiali delle chiese.\nL'originalit\u00e0 del metodo di lavoro \u00e8 stata analizzata da molti studi. Si evidenzia il clima di amicizia tra i partecipanti, il lavorare \u201csans presse et sans paresse\u201d (senza fretta e senza pigrizia) verso l'unit\u00e0 \"che Dio vorr\u00e0, con i mezzi che Egli vorr\u00e0\", ma soprattutto lo stretto legame tra il dialogo teologico e un'intensa preghiera comune celebrata insieme con la comunit\u00e0 ospitante, per arrivare a realizzare quella che il fondatore Paul Couturier definiva una teologia \"tutta intrisa di preghiera\".\nAlla base sta la convinzione che la riconciliazione possa avvenire soltanto come frutto di un processo di conversione da parte delle diverse confessioni \u2013 che si convertono l'una l'altra e che vengono convertite da Dio. Per questo ogni lavoro si conclude con un appello alla conversione delle diverse chiese in relazione ai temi affrontati.\nParticolare attenzione viene posta anche al rinnovamento del linguaggio nei confronti dei termini che nel passato hanno causato divisioni. \nLo sforzo \u00e8 quello di spiegarli e di esprimerli altrimenti con parole diverse, meno cariche del peso del passato.\nBibliografia.\nPubblicazioni del Gruppo in italiano.\nLa maggior parte dei documenti del Gruppo di Dombes \u00e8 stata pubblicata in versione italiana in\ne sulla rivista \ninoltre"}
{"id": "2863104", "revid": "599013", "url": "https://it.wikipedia.org/wiki?curid=2863104", "title": "Tiago Henrique Damil Gomes", "text": "Caratteristiche tecniche.\nGioca come terzino sinistro.\nCarriera.\nClub.\nHa giocato con Benfica, Estrela Amadora, Zag\u0142\u0119bie Lubin, Osasuna, Belenenses, Estoril, Sporting Braga, Metz e , squadra di cui fa parte nella stagione 2016-2017.\nNazionale.\nHa rappresentato selezioni minori portoghesi. Il 7 novembre 2014 \u00e8 stato convocato dal CT Fernando Santos per la partita di qualificazione agli europei 2016 contro l'Armenia e l'amichevole contro l'Argentina. Ha esordito da titolare nella seconda di queste due partite, venendo sostituito al 51' minuto a causa di un infortunio."}
{"id": "2863105", "revid": "101175", "url": "https://it.wikipedia.org/wiki?curid=2863105", "title": "Jos\u00e9 David De Gea", "text": ""}
{"id": "2863106", "revid": "767487", "url": "https://it.wikipedia.org/wiki?curid=2863106", "title": "Desmond Richardson", "text": "Carriera.\nStudente della New York High School for the Performing Arts, in questo periodo Desmond Richardson riceve due borse di studio dalla Alvin Ailey American Dance Center (1983-1986) e dalla Internationale Akademie des Tanz di Colonia (1984-1985).\nNel 1987, Richardson si unisce alla compagnia di danza Alvin Ailey American Dance Theater, dove \u00e8 primo ballerino per sette anni. Dopo aver lasciato la compagnia Ailey, Richardson si trasferisce in Germania dove lavora presso il Ballet Frankfurt. Richardson si esibisce anche in vari teatri internazionali come lo Swedish Opera Ballet, il Washington Ballet, La Scala ed il San Francisco Ballet.\nNel 1997, si unisce all'American Ballet Theater dove si esibisce come protagonista nella principale produzione della compagnia, l'\"Othello\". Nel 1998, Richardson prende parte al musical di broadway \"Fosse\" per il quale nel 1999 riceve una nomination ai Tony Award.\nRichardson ha spesso lavorato anche per produzioni televisive, cinematografiche (fra cui \"One Last Dance\", \"Chicago\" e \"Across the Universe\") musicali, che gli hanno permesso di esibirsi al fianco di Michael Jackson, Prince, Aretha Franklin e Madonna.\nNel 2010 ha vinto il premio NFAA Award 2010"}
{"id": "2863107", "revid": "767487", "url": "https://it.wikipedia.org/wiki?curid=2863107", "title": "Oahu Open 1994", "text": "LOahu Open 1994 \u00e8 stato un torneo di tennis giocato cemento. \u00c8 stata la 1\u00aa edizione del torneo, che fa parte della categoria ATP World Series nell'ambito dell'ATP Tour 1994. Si \u00e8 giocato a Oahu nelle Hawaii negli Stati Uniti dal 3 al 9 agosto 1994.\nCampioni.\nSingolare maschile.\n Wayne Ferreira ha battuto in finale Richey Reneberg, 6\u20134, 6\u20137(3), 6\u20131\nDoppio maschile.\n Tom Nijssen / Cyril Suk hanno battuto in finale Alex O'Brien / Jonathan Stark, 6\u20134, 6\u20134"}
{"id": "2863109", "revid": "21880", "url": "https://it.wikipedia.org/wiki?curid=2863109", "title": "Herpetogaster collinsi", "text": "L'erpetogastro (Herpetogaster collinsi) \u00e8 un animale marino estinto, probabilmente affine ai cordati, vissuto nel Cambriano medio (circa 505 milioni di anni fa). I suoi resti fossili sono stati ritrovati nel famoso giacimento di Burgess Shales (Canada).\nDescrizione.\nQuesto animale vermiforme era lungo circa 3-4 centimetri. Possedeva un corpo molto diverso da quello di qualunque animale noto allo stato attuale: il corpo era incurvato verso destra, tozzo e composto da almeno tredici segmenti. Dal nono segmento si dipartiva una lunga struttura tubolare (stolone), flessibile e munita di un disco di ancoraggio, grazie al quale l'animale probabilmente si attaccava al fondale marino. La testa era di forma bulbosa e dotata di due grandi strutture ramose. Questi tentacoli erano posti attorno alla bocca ed erano dotati di numerosi \"rami\" che terminavano in vere e proprie fronde. Il sistema digestivo dell'animale era racchiuso in una struttura simile a un sacco, all'interno del corpo, ed era diviso in una corta faringe, un grosso stomaco lenticolare e uno stretto intestino.\nClassificazione.\nDescritto per la prima volta nel 2010 da Caron, Conway Morris e Shu, questo animale getta una nuova luce sui rapporti di parentela di alcuni grandi gruppi attuali. Sembra infatti che \"Herpetogaster\", insieme ad altre enigmatiche creature gi\u00e0 note in precedenza (\"Eldonia\", \"Rotadiscus\", \"Phlogites\"), appartenesse a un gruppo di organismi noti come cambroernidi. Un'ipotesi, formulata dagli studiosi che hanno descritto \"Herpetogaster\", vede questo misterioso gruppo come rappresentanti primitivi dei deuterostomi, ovvero la grande divisione animale che comprende echinodermi e cordati.\nStile di vita.\nProbabilmente Herpetogaster viveva ancorato sul substrato marino, cibandosi di particelle nutritive che assumeva grazie ai tentacoli frondosi, che forse portava vicino alla bocca posta al centro."}
{"id": "2863111", "revid": "1442080", "url": "https://it.wikipedia.org/wiki?curid=2863111", "title": "Oahu Open 1994 - Singolare", "text": "Il singolare del torneo di tennis Oahu Open 1994, facente parte dell'ATP Tour, ha avuto come vincitore Wayne Ferreira che ha battuto in finale 6\u20134, 6\u20137(3), 6\u20131 Richey Reneberg."}
{"id": "2863114", "revid": "1442080", "url": "https://it.wikipedia.org/wiki?curid=2863114", "title": "Oahu Open 1994 - Doppio", "text": "Il doppio del torneo di tennis Oahu Open 1994, facente parte dell'ATP Tour, ha avuto come vincitori Tom Nijssen e Cyril Suk che hanno battuto in finale 6\u20134, 6\u20134 Alex O'Brien e Jonathan Stark."}
{"id": "2863115", "revid": "287204", "url": "https://it.wikipedia.org/wiki?curid=2863115", "title": "Drum symphony", "text": "Drum symphony \u00e8 un album di Tullio De Piscopo, pubblicato dall'etichetta discografica EMI Italiana nel 1986 in formato 33 giri e musicassetta (numero 64 2406531).\nL'album \u00e8 la colonna sonora originale del film \"Francesca \u00e8 mia\", regia di Roberto Russo, con Monica Vitti, Corrado Pani, Pierre Malet e Manuela Gatti."}
{"id": "2863118", "revid": "124123", "url": "https://it.wikipedia.org/wiki?curid=2863118", "title": "Joseph-Alphonse Adh\u00e9mar", "text": "Fu autore di libri di scienze e del primo progetto di ferrovie di circonvallazione, che ide\u00f2 per un'eventuale difesa di Parigi."}
{"id": "2863121", "revid": "767487", "url": "https://it.wikipedia.org/wiki?curid=2863121", "title": "One Last Dance", "text": "One Last Dance \u00e8 un film statunitense del 2003 diretto da Lisa Niemi e con protagonista Patrick Swayze.\nTrama.\nIl film \u00e8 la storia di tre ballerini che dopo alcuni anni ritornano a danzare in una compagnia di danza. Dopo la morte del direttore artistico di una famosissima compagnia di ballo, i tre ballerini vengono chiamati per tentare di recuperare ed allestire uno spettacolo. Si tratta di una coreografia che il maestro di ballo defunto aveva creato per loro, ma che i tre non hanno mai eseguito prima. Non si tratta solo di salvare lo spettacolo e la compagnia ma anche di riscoprire le emozioni che provavano una volta ballando. Ma prima i tre devono risolvere vecchi problemi sorti durante la lunga relazione con il ballo."}
{"id": "2863129", "revid": "1498232", "url": "https://it.wikipedia.org/wiki?curid=2863129", "title": "Adobe Captivate", "text": "Adobe Captivate (precedentemente noto come \"FlashCam\" e \"RoboDemo\") \u00e8 uno strumento di apprendimento elettronico per Microsoft Windows. Pu\u00f2 convertire file SWF generati dallo stesso programma in file AVI, che possono essere caricati su siti di video hosting.\nAdobe Captivate permette la creazione di quiz in formato SWF, usando la tecnologia Flash.\nPu\u00f2 essere utilizzato anche per catturare screenshot, video di tutto ci\u00f2 che compare a schermo, e per convertire presentazioni di Microsoft PowerPoint in formato Adobe Flash.\nStoria.\nIl prodotto \u00e8 inizialmente nato come un programma unicamente dedicato alla registrazione dello schermo, noto con il nome \"FlashCam\" della \"Nexus Concepts\". Successivamente si \u00e8 evoluto in un software di eLearning dopo che la \"eHelp Corporation\" ha acquisito FlashCam e lo ha pubblicato come \"RoboDemo\". Successivamente la societ\u00e0 Macromedia ha acquisito eHelp Corporation per ottenere RoboDemo. Quando Adobe ha acquisito Macromedia, il nome del prodotto \u00e8 cambiato in Adobe Captivate.\nCaratteristiche.\nCaptivate costruisce e modifica dimostrazioni di software interattivo, simulazioni, podcast, screencast, giochi, demo di programmi e le lezioni. Utilizzando la tecnologia Adobe Flash Tweening, Captivate \u00e8 in grado di creare screencast che occupano una dimensione (MB) molto minore a quella necessaria per uno screencast standard.\nL'utente pu\u00f2 modificare le presentazioni con Captivate per aggiungere didascalie, pulsanti cliccabili, caselle di testo, video. L'autore pu\u00f2 modificare il contenuto (compreso il percorso, la posizione, l'immagine del puntatore del mouse) e modificare il tempo in cui ogni elemento appare e scompare."}
{"id": "2863132", "revid": "767487", "url": "https://it.wikipedia.org/wiki?curid=2863132", "title": "L'isola del terrore (film)", "text": "L'isola del terrore (\"Terror Island\") \u00e8 un film muto del 1920 diretto da James Cruze, prodotto dalla Famous Players-Lasky Corporation e distribuito dalla Paramount-Artcraft Pictures nell'aprile del 1920. L'interprete principale \u00e8 Harry Houdini. Le riprese vennero effettuate nell'isola di Santa Catalina, in California.\nTrama.\nBeverly West, il cui padre \u00e8 tenuto prigioniero da una trib\u00f9 di indigeni dei Mari del Sud, chiede aiuto a Harry Harper, inventore di un dispositivo sottomarino per il recupero di navi affondate. Il riscatto richiesto dagli indigeni \u00e8 una rara perla concupita anche da Job Mourdant, il tutore di Beverly, che rapisce la ragazza e tenta di ucciderla. Harry, che li ha seguiti, la salva. Sull'isola, Harry viene catturato ma, riuscito a fuggire, salva ancora una volta Beverly che \u00e8 stata gettata in mare in una cassa di ferro. Le sue imprese impressionano cos\u00ec tanto gli indigeni che finiscono per liberare Beverly e suo padre che, insieme a Harry, possono partire a bordo di un'imbarcazione a vela.\nProduzione.\nIl film, il cui titolo di lavorazione era \"Salvage\", fu prodotto dalla Famous Players-Lasky Corporation\nDistribuzione.\nIl copyright del film, richiesto dalla Famous Players-Lasky Corp., fu registrato il 13 marzo 1920 con il numero LP14920.\nDistribuito dalla Paramount-Artcraft Pictures, il film usc\u00ec nelle sale degli Stati Uniti nell'aprile del 1920. Copia del film viene conservata alla Library of Congress. Nel 2008, la Kino Video lo ha distribuito in DVD in una versione incompleta (mancavano i rulli 3 e 4).\nDate di uscita.\nIMDb e Silent Era DVD\nAlias"}
{"id": "2863133", "revid": "22356", "url": "https://it.wikipedia.org/wiki?curid=2863133", "title": "Herpetogaster", "text": ""}
{"id": "2863134", "revid": "33689", "url": "https://it.wikipedia.org/wiki?curid=2863134", "title": "Teudelapio", "text": "Biografia.\nFu uno dei figli di Faroaldo I, duca di Spoleto. A lui era succeduto Ariulfo, ma la morte di quest'ultimo, avvenuta tra il 601 e il 602, fece sorgere una contesa tra Teodelapio e suo fratello. Uscitone vincitore, Teodelapio si assicur\u00f2 la successione e resse il ducato per oltre mezzo secolo, fino alla morte, che gli occorse in una data collocata tra il 650 e il 653.\nIl suo regno appare peraltro privo di eventi degni di rilievo anche se pot\u00e9 godere di un'ampia indipendenza a causa dell'indebolimento dell'autorit\u00e0 regale longobarda, che attraversava a quel tempo il cosiddetto periodo dei Duchi.\nCuriosit\u00e0.\nIspirandosi al nome del duca longobardo, lo scultore statunitense Alexander Calder intitol\u00f2 Teodelapio una sua opera in acciaio esposta nella citt\u00e0 di Spoleto nel 1962 durante la mostra Sculture nella citt\u00e0."}
{"id": "2863136", "revid": "1305772", "url": "https://it.wikipedia.org/wiki?curid=2863136", "title": "Blue Magic (Jay-Z)", "text": "Blue Magic \u00e8 un brano musicale hip hop di Jay-Z, pubblicato come primo singolo estratto da \"American Gangster\". Il brano figura il featuring di Pharrell Williams, che esegue il ritornello su una rielaborazione del brano \"Hold On\" del gruppo En Vogue. Del brano \u00e8 stato prodotto un remix a cui partecipano oltre a Jay-Z e Pharrell Williams anche Trey Songz.\nIl video musicale del brano \u00e8 stato diretto da Hype Williams ed \u00e8 stato trasmesso per la prima volta l'11 ottobre 2007.\nIl titolo della canzone fa riferimento al \"brand\" creato da Frank Lucas, potente narcotrafficante nordamericano, per la sua eroina purissima importata direttamente dal sud-est asiatico nei primi anni '70. Lucas riesce per qualche anno, sfruttando la guerra, a procurarsi tonnellate di eroina di altissima qualit\u00e0 e ad un prezzo molto basso. Per non farsi pizzicare dai controlli per trasportare la droga negli States, prende accordi con alcuni elementi dell'esercito nordamericano. La droga verr\u00e0 stipata negli aerei che trasportano quotidianamente soldati e materiale da e per il Vietnam."}
{"id": "2863137", "revid": "287204", "url": "https://it.wikipedia.org/wiki?curid=2863137", "title": "Blue Magic (singolo)", "text": ""}
{"id": "2863138", "revid": "116944", "url": "https://it.wikipedia.org/wiki?curid=2863138", "title": "Jacopo di Carisio", "text": ""}
{"id": "2863139", "revid": "149952", "url": "https://it.wikipedia.org/wiki?curid=2863139", "title": "Macromedia Captivate", "text": ""}
{"id": "2863140", "revid": "167080", "url": "https://it.wikipedia.org/wiki?curid=2863140", "title": "Faroaldo", "text": ""}
{"id": "2863141", "revid": "339392", "url": "https://it.wikipedia.org/wiki?curid=2863141", "title": "Asiago Hockey Associazione Sportiva", "text": ""}
{"id": "2863143", "revid": "1870933", "url": "https://it.wikipedia.org/wiki?curid=2863143", "title": "Andr\u00e9s Madrid", "text": "Carriera.\nClub.\nHa giocato con Platense, Gimnasia La Plata, Porto e Braga, squadra in cui gioca attualmente."}
{"id": "2863145", "revid": "228587", "url": "https://it.wikipedia.org/wiki?curid=2863145", "title": "Cross Application Scripting", "text": "Il Cross Application scripting (CAS) \u00e8 una vulnerabilit\u00e0 che affligge applicazioni desktop che impiegano un insufficiente controllo dell'input. Un CAS permette ad un attaccante di inserire codice al fine di modificare il contenuto di una applicazione desktop utilizzata. \nIn questo modo si potranno sottrarre dati sensibili presenti nel sistema degli utenti. \nGli attacchi alle vulnerabilit\u00e0 CAS hanno effetti dirompenti perch\u00e9 possono implicare la completa compromissione dei target indipendentemente da sistemi operativi e piattaforme.\nScoperta inizialmente da Emanuele Gentili e presentata insieme ad altri due ricercatori, che hanno partecipato allo studio della tecnica e alle sue applicazioni, Emanuele Acri ed Alessandro Scoscia durante il Security Summit 2010 di Milano, questa nuova categoria di attacco \u00e8 risultata vincente su prodotti di note software house commerciali ed open source.\nConcetto di Cross Application Scripting.\nSimilmente alle interfacce web, i moderni framework per la realizzazione di applicazioni grafiche (in questo documento si fa riferimento nello specifico a GTK e QT, i pi\u00f9 importanti frameworks multipiattaforma) permettono l'uso di tag all'interno di molti dei propri \"widgets\".\nCi\u00f2 implica la possibilit\u00e0 di formattazione particolarmente raffinate per il testo contenuto negli oggetti di tipo testo e la capacit\u00e0 di rappresentazione e gestione di contenuti multimediali (immagini, audio e video) o interattivi (link).\n\u00c8 naturale che il proliferare del numero di funzionalit\u00e0, se non gestite in modo corretto ed adeguato, possa rendere possibili utilizzi indesiderati della tecnologia, come la manipolazione della GUI (Graphical User Interface).\nEsattamente lo stesso fenomeno che si realizza con l'uso di XSS in una pagina web.\n\u00c8 proprio per questo motivo che abbiamo deciso di definire questo comportamento CAS (Cross Application Scripting).\nTipicamente le applicazioni desktop ricevono quantit\u00e0 considerevoli di input e supportano un numero elevato di \"features\", sicuramente maggiori di qualunque interfaccia web.\nCi\u00f2 rende pi\u00f9 complesso per lo sviluppatore il controllo che tutti i dati provenienti da fonti insicure vengano filtrati correttamente.\nSoftware vulnerabili a forme di Cross Application Scripting di base sono molti, incluse numerose applicazioni appartenenti a produttori noti.\nConcetto di Cross Application Request Forgery.\nCome evidenziato per il Cross Application Scripting, anche il CARF (Cross Application Request Forgery) \u00e8 una riproduzione dell'analoga vulnerabilit\u00e0 web CSRF nelle applicazioni desktop.\nNel caso di CARF il concetto di \"link\" e di \"protocollo\", ereditato dall'ambito web, \u00e8 estremamente pi\u00f9 esteso, dato che coinvolge componenti dell'ambiente grafico e, in alcuni casi, direttamente del sistema operativo.\nLo sfruttamento della vulnerabilit\u00e0 riconducibili a CSRF richiede una certa interazione da parte dell'utente.\nTale problematica in molti casi non \u00e8 particolarmente vincolante poich\u00e9 gli utenti possono essere facilmente indotti ad eseguire determinate azioni se l'interfaccia grafica del programma risulta opportunamente alterata.\nCome detto, infatti, modifiche ingannevoli nell'aspetto delle applicazioni sono ottenibili con l'uso di CAS.\nIn questi contesti si pu\u00f2 quindi parlare di una nuova modalit\u00e0 di \"phishing\", la cui pericolosit\u00e0 \u00e8 amplificata dalla mancanza di strumenti per la rilevazione di questo tipo di attacchi fuori dall'ambito web o di posta elettronica.\nAl contrario delle tecniche di XSS che possono manipolare ed arrivare ad impartire comandi lato browser utente, attraverso CAS si pu\u00f2 arrivare anche a dialogare con il sistema operativo e non solo con la sua interfaccia grafica."}
{"id": "2863147", "revid": "149952", "url": "https://it.wikipedia.org/wiki?curid=2863147", "title": "RoboDemo", "text": ""}
{"id": "2863148", "revid": "167080", "url": "https://it.wikipedia.org/wiki?curid=2863148", "title": "Teodelapio", "text": ""}
{"id": "2863149", "revid": "767487", "url": "https://it.wikipedia.org/wiki?curid=2863149", "title": "Ribnitz-Damgarten", "text": "Ribnitz-Damgarten \u00e8 un comune del Meclemburgo-Pomerania Anteriore, in Germania.\nAppartiene al circondario (\"Kreis\") di Pomerania Anteriore-R\u00fcgen ed \u00e8 parte della comunit\u00e0 amministrativa (\"Amt\") di Ribnitz-Damgarten."}
{"id": "2863150", "revid": "149952", "url": "https://it.wikipedia.org/wiki?curid=2863150", "title": "Captivate", "text": ""}
{"id": "2863152", "revid": "1652635", "url": "https://it.wikipedia.org/wiki?curid=2863152", "title": "Vitti 'na crozza", "text": "Vitti 'na crozza (Vidi un teschio) \u00e8 una famosa canzone popolare siciliana su testo di autore sconosciuto, musicata dal compositore Franco Li Causi.\nStoria.\nSu un testo popolare di autore e data di compilazione sconosciuti, Franco Li Causi compose un testo musicale per adattare il testo a melodia che facesse parte della colonna sonora - in qualit\u00e0 di brano d'apertura - al film \"Il cammino della speranza\" del regista Pietro Germi.\nLa versione di Li Causi era un canto di lavoro, dai toni lenti e cupi, aderenti alla cadenza poetica del testo. Lo stesso testo pervenne al Li Causi in recitato da un anziano minatore di Favara, tale Giuseppe Cibardo Bisaccia.\nLa prima incisione della canzone venne realizzata nel 1951 da Michelangelo Verso e pubblicata su 78 giri dalla Cetra.\nNel 1964 Gabriella Ferri e Luisa De Santis ne hanno inciso una rielaborazione, firmando parole e musica (Ferri-De Santis). In tale solco e nel clima dei gruppi folkloristici, negli anni 1970 il canto si adatt\u00f2 ai toni pi\u00f9 spensierati della ballata popolare.\nSolo nel 1979 la SIAE ha attribuito a Franco Li Causi i diritti di paternit\u00e0 del brano."}
{"id": "2863154", "revid": "767487", "url": "https://it.wikipedia.org/wiki?curid=2863154", "title": "Copycat - Omicidi in serie", "text": "Copycat - Omicidi in serie (\"Copycat\") \u00e8 un film del 1995 diretto da Jon Amiel.\nTrama.\nDopo aver tenuto una conferenza sulla psicologia criminale presso un'universit\u00e0 locale, la dott.ssa Helen Hudson, rispettata esperta sul campo dei serial killer, viene aggredita nel bagno da uno dei suoi soggetti di studio, Daryll Lee Cullum, che uccide un poliziotto e la attacca brutalmente. Di conseguenza Helen diventa vittima di un esaurimento nervoso che la porta a mischiare farmaci e alcool e gravemente agorafobica, sigillandosi all'interno di un costoso appartamento hi-tech, conducendo tutta la sua vita da dietro lo schermo di un computer aiutata dal suo assistente gay Andy.\n13 mesi dopo, a San Francisco due investigatori indagano su un \"serial killer\": la coppia \u00e8 formata da una donna, Mary Jane Monahan, e dal giovane Ruben Goetz, segretamente innamorato di lei e per questo malvisto dall'ex di lei che lavora nello stesso ufficio. I due chiedono aiuto alla dott.ssa Hudson. Dopo un'iniziale riluttanza, la dottoressa accetta di collaborare con la polizia e scopre che l'omicida riproduce fedelmente le scene del crimine di famosi omicidi del passato seguendo l'ordine in cui lei stessa li aveva presentati nella sua lezione all'universit\u00e0 nella notte del suo attacco.\nQuando l'assassino le invia una e-mail in cui per pochi istanti si vede il volto della sua prossima vittima, Helen si rende conto d'essere parte del gioco e inizia a sospettare che qualcuno sia entrato in casa sua, nonostante gli agenti di sorveglianza.\nIntanto Ruben viene ucciso in un incidente alla stazione di polizia, lasciando M.J. con il cuore spezzato per non aver mai potuto dire a Ruben che lo amava.\nDopo che Andy \u00e8 stato ucciso in un modo che ricorda Jeffrey Dahmer, Mary Jane deduce che l'assassino sia Peter Foley. Dopo aver condotto un tentativo fallito di catturare Foley a casa sua, Mary Jane scopre che questi ha rapito Helen per riportarla sulla scena del tentativo di omicidio effettuato da Daryll Lee 13 mesi prima e, quindi, ucciderla. Una volta arrivata l\u00ec, Mary Jane trova Helen sospesa ad un cappio e imbavagliata: si tiene solo grazie al fatto che poggia i piedi sul water. Alla poliziotta viene tesa un'imboscata e viene colpita da Foley. Mentre Foley si prepara a uccidere Mary Jane, Helen tenta disperatamente di salvarla rovinando la scena del crimine accuratamente replicata da Foley nell'unico modo possibile: tentando di impiccarsi realmente. Foley si fa prendere dal panico e cerca di liberare Helen. Helen quindi scappa sul tetto dell'edificio ma la sua agorafobia si ripresenta. Accettando il suo destino, si gira per affrontare Foley; proprio mentre questi sta per ucciderla, Mary Jane gli spara.\nQualche tempo dopo, Daryll Lee scrive una lettera a un altro serial killer, dandogli istruzioni su come uccidere Helen e rivelando che aveva sempre aiutato Foley.\nSerial killer impersonati.\nNel corso del film, il personaggio di Peter Foley ispira i suoi delitti alle figure di celebri \"serial killer\" realmente esistiti:\nProduzione.\nIl film aveva un budget stimato di 20 milioni di dollari.\nAccoglienza.\nCritica.\nIl film ha ricevuto, sul sito Rotten Tomatoes, un indice di gradimento del 75%, definendolo \"fresco\".\nIl noto critico Roger Ebert del \"Chicago Sun-Times\" ha dato al film 3 stelle e mezzo, dicendo che se ne meritava anche 4.\nIncassi.\nIl film ha incassato negli Stati Uniti 32.051.917 di dollari, mentre nel Regno Unito ha incassato 2.023.443 di dollari."}
{"id": "2863161", "revid": "125731536", "url": "https://it.wikipedia.org/wiki?curid=2863161", "title": "Governatore della Pennsylvania", "text": "Il governatore della Pennsylvania svolge il suo ruolo come amministratore delegato del commonwealth della Pennsylvania.\nGovernatori.\nLa Pennsylvania \u00e8 stata una delle tredici colonie originarie, ed \u00e8 stata ammessa come stato il 12 dicembre 1787. Prima di dichiarare la propria indipendenza, la Pennsylvania era una colonia del Regno di Gran Bretagna; guarda la lista dei governatori coloniali for the pre-statehood period.\nPresidenti del Consiglio Supremo Esecutivo.\nLa prima costituzione della Pennsylvania nel 1776 costitui il Consiglio Supremo Esecutivo, potere esecutivo dello Stato, con il Presidente come il suo capo. Il presidente veniva scelto annualmente dal Consiglio.\nLa costituzione del 1776 istituiva anche la posizione di \"vice-presidente\", anche se nessuna disposizione \u00e8 stata fatta se la carica di presidente \u00e8 diventato vacante, che si \u00e8 verificato quattro volte.\nUn presidente ad interim, George Bryan, \u00e8 stato successivamente riconosciuto come un governatore a tutti gli effetti, a causa della sua facente funzione di presidente per pi\u00f9 di sei mesi.\nGovernatori del Commonwealth della Pennsylvania.\nLa Costituzione del 1790 ha abolito il Consiglio e ha sostituito il presidente con un governatore.\nSecondo la costituzione del 1968, Milton Shapp \u00e8 stato il primo governatore per 2 mandatitermini e Tom Corbett \u00e8 stato il primo governatore in carica a perdere una rielezione successiva.\nPartiti politici: \n "}
{"id": "2863163", "revid": "767487", "url": "https://it.wikipedia.org/wiki?curid=2863163", "title": "The Man from Beyond", "text": "The Man from Beyond \u00e8 un film del 1922 diretto da Burton L. King. Tratto da un soggetto di Harry Houdini (che ne \u00e8 anche il protagonista e produttore esecutivo), il film \u00e8 prodotto dalla Houdini Picture Corporation. Venne girato a Fort Lee, nel New Jersey e fu distribuito in sala il 2 aprile 1922. In un piccolo ruolo vi appare anche Nita Naldi.\nTrama.\nIl corpo di un uomo, Howard Hillary, congelato da un centinaio di anni, \u00e8 trovato tra i ghiacci artici. Scongelato e risvegliato, Hillary insiste a dire che Felice, una giovane donna, \u00e8 la sua fidanzata del secolo precedente. L'uomo \u00e8 internato in un istituto per malattie mentali ma scappa e finalmente si rende conto della verit\u00e0: Felice \u00e8 la discendente della sua vecchia fidanzata. Hillary la raggiunge per aiutarla a ritrovare il padre che \u00e8 stato rapito.\nProduzione.\nIl film fu prodotto dalla Houdini Picture Corporation, con produttore lo stesso Harry Houdini, girato a Fort Lee, nel New Jersey per gli interni. Per gli esterni, le riprese furono effettuate a Lake Placid e alle Cascate del Niagara.\nDistribuzione.\nIl film usc\u00ec in sala il 2 aprile 1922, distribuito dalla Houdini Picture Corporation. Nel 2006 e nel 2008, fu riversato di DVD e distribuito dalla Alpha Video Distributors e dalla Kino Video. Copie del film si trovano negli archivi della Library of Congress, alla EmGee Film Library, e in collezioni private.\nDate di uscita.\nIMDb e DVD \nAlias"}
{"id": "2863164", "revid": "363629", "url": "https://it.wikipedia.org/wiki?curid=2863164", "title": "Medaglia piemontese della guerra di Crimea", "text": "La medaglia della guerra di Crimea fu una decorazione di merito concessa dal Regno di Sardegna.\nStoria.\nLa medaglia venne istituita con regio decreto del 1856 in riconoscenza a quei militari piemontesi che avevano prestato servizio nel Corpo di Spedizione Sardo in Crimea, nell'ambito della Guerra di Crimea al comando del generale Alfonso La Marmora. Essa era modellata per foggia e colore del nastro sul modello di quella inglese dal momento che spesso essa veniva concessa per sopperire alla mancata concessione della medaglia inglese o per quanti volessero sostituire la decorazione inglese con quella sarda. La medaglia venne ad ogni modo assegnata in minor quantitativo rispetto a quella inglese ed a quella turca di cui molti militari piemontesi beneficiarono.\nInsegne.\nLa medaglia \u00e8 costituita da un tondo d'argento riportante sul diritto il profilo di Vittorio Emanuele II rivolto verso sinistra ed attorniato dalla legenda \"VITTORIO EMANUELE II\". Sul retro si trovava la scritta \"CRIMEA\" \"1855.1856\". La medaglia venne realizzata dall'incisore Ferraris come \u00e8 visibile dall'iscrizione sotto il busto del re sul diritto della medaglia.\nIl nastro \u00e8 azzurro bordato di giallo, uguale a quello per la medaglia inglese."}
{"id": "2863165", "revid": "287204", "url": "https://it.wikipedia.org/wiki?curid=2863165", "title": "Teodelapio (disambigua)", "text": ""}
{"id": "2863168", "revid": "767487", "url": "https://it.wikipedia.org/wiki?curid=2863168", "title": "Villa Murri", "text": "La villa Murri, \u00e8 una villa situata a Porto Sant'Elpidio, .\nFu costruita dal conte Sinibaldi agli inizi dell'Ottocento presso il porto. Alla met\u00e0 dello stesso secolo venne venduta al conte Alessandro Maggiori di Fermo e fu utilizzata come dimora estiva della famiglia. Nel 1936 fu venduta dal figlio Filippo alla contessa Cornelia Murri.\nNel 1953, la villa venne acquisita come sede municipale dal nascente comune di Porto Sant'Elpidio."}
{"id": "2863171", "revid": "287204", "url": "https://it.wikipedia.org/wiki?curid=2863171", "title": "Sessilee Lopez", "text": "Carriera.\nDi origini per met\u00e0 dominicane e per met\u00e0 portoghesi, la carriera di Sessilee Lopez inizia nel 2004, grazie ad un contratto con l'agenzia IMG Models. Il suo debutto sulle avviene sulle passerelle di Vivienne Tam e Daryl K. Nel 2007, firma un contratto con la Major Model Management Worldwide, e da quel momento ha sfilato per varie griffe internazionali come Fendi, Dolce &amp; Gabbana, Jean Paul Gaultier, Karl Lagerfeld, Marc Jacobs, Lanvin, Herm\u00e8s ed altre, compresa \"Victoria's Secret\" (nel 2008 e nel 2009). \u00c8 comparsa nelle edizioni statunitensi, italiane, francesi e tedesche di \"Vogue\", \"V\", \"Allure\", \"Marie Claire\" ed \"Harper's Bazar\". Ha inoltre lavorato come testimonial per le campagne pubblicitarie di Benetton, del profumo CK One, Gas Jeans, Tommy Hilfiger, Barneys New York, GAP e Uniglo Heattech.\nNel settembre 2009, la Lopez \u00e8 comparsa insieme alle colleghe Arlenis Sosa, Chanel Iman e Jourdan Dunn (tutte accomunate dal fatto di essere afroamericane) sulla copertina di \"I-D\" magazine. Inoltre \u00e8 comparsa sulla copertina di \"Vogue Italia\" in una delle quattro cover alternative dell'edizione \"All Black\", mentre Naomi Campbell, Liya Kebede e Jourdan Dunn erano le altre tre \"alternative\"."}
{"id": "2863173", "revid": "536159", "url": "https://it.wikipedia.org/wiki?curid=2863173", "title": "Meridiana (compagnia aerea)", "text": ""}
{"id": "2863177", "revid": "113757", "url": "https://it.wikipedia.org/wiki?curid=2863177", "title": "Rovo comune", "text": ""}
{"id": "2863178", "revid": "113757", "url": "https://it.wikipedia.org/wiki?curid=2863178", "title": "Salsapariglia nostrana", "text": ""}
{"id": "2863179", "revid": "300067", "url": "https://it.wikipedia.org/wiki?curid=2863179", "title": "Santiago Navarro", "text": ""}
{"id": "2863180", "revid": "300067", "url": "https://it.wikipedia.org/wiki?curid=2863180", "title": "Santiago Navarro F\u00e9lez", "text": ""}
{"id": "2863182", "revid": "300067", "url": "https://it.wikipedia.org/wiki?curid=2863182", "title": "Santiago Navarro Felez", "text": ""}
{"id": "2863183", "revid": "767487", "url": "https://it.wikipedia.org/wiki?curid=2863183", "title": "Jos\u00e9 Nora", "text": ""}
{"id": "2863184", "revid": "287204", "url": "https://it.wikipedia.org/wiki?curid=2863184", "title": "Jose Nora", "text": ""}
{"id": "2863185", "revid": "300067", "url": "https://it.wikipedia.org/wiki?curid=2863185", "title": "Jos\u00e9 Nora Barnay", "text": ""}
{"id": "2863186", "revid": "300067", "url": "https://it.wikipedia.org/wiki?curid=2863186", "title": "Jose Nora Barnay", "text": ""}
{"id": "2863188", "revid": "599013", "url": "https://it.wikipedia.org/wiki?curid=2863188", "title": "Joaqu\u00edn Ense\u00f1at", "text": ""}
{"id": "2863189", "revid": "287204", "url": "https://it.wikipedia.org/wiki?curid=2863189", "title": "Joaquin Ensenat", "text": ""}
{"id": "2863190", "revid": "767487", "url": "https://it.wikipedia.org/wiki?curid=2863190", "title": "Haldane of the Secret Service", "text": "Haldane of the Secret Service \u00e8 un film del 1923 diretto, prodotto e interpretato da Harry Houdini. Il film usc\u00ec nelle sale il 30 settembre 1923.\nTrama.\nHeat Haldane, che \u00e8 il figlio di un investigatore ucciso da una banda di falsari, ha giurato di vendicare la morte del padre. Riesce a salvare dalla banda una ragazza, ma viene gettato nel fiume e dato per morto. Dopo essersi salvato, inizia, per Haldane, una serie di rocambolesche avventure.\nProduzione.\nIl film fu prodotto dalla Houdini Picture Corporation. Bench\u00e9 il film fosse stato girato in gran parte a New York ai Tilford Studio di Manhattan, ci sono alcune scene in cui appare Houdini girate a Londra e a Parigi.\nDistribuzione.\nDistribuito dalla Film Booking Offices of America, il film usc\u00ec nelle sale USA il 30 settembre 1923."}
{"id": "2863191", "revid": "686936", "url": "https://it.wikipedia.org/wiki?curid=2863191", "title": "Jack Del Rio", "text": " In precedenza aveva giocato nel ruolo di linebacker per undici stagioni nella NFL.\nCarriera da giocatore.\nDel Rio venne selezionato come 68\u00aa scelta al Draft NFL 1985 dai New Orleans Saints. Debutt\u00f2 nella NFL l'8 settembre 1985 contro i Kansas City Chiefs e a fine anno fu inserito nella formazione ideale dei rookie. In seguito gioc\u00f2 con i Kansas City Chiefs (1987-1988), i Dallas Cowboys (1989) e i Minnesota Vikings, ottenendo con questi ultimi, nel 1994, l'unica convocazione per il Pro Bowl in carriera. Si ritir\u00f2 dopo avere passato la stagione 1996 nel roster dei Miami Dolphins senza mai scendere in campo.\nCarriera da allenatore.\nNel 1997 Del Rio inizi\u00f2 a sua carriera da allenatore come coordinatore dello sviluppo della forza e della condizione dei Saints. Nel 1999 pass\u00f2 ai Baltimore Ravens con il ruolo di allenatore dei linebacker, con la squadra che nel 2000 vinse il Super Bowl XXXV.\nJacksonville Jaguars.\nDopo avere passato il 2002 come coordinatore difensivo dei Carolina Panthers, l'anno successivo Del Rio divenne il capo-allenatore dei Jacksonville Jaguars concludendo la sua prima stagione con il record di 5 vittorie e 11 sconfitte. Nel 2005 concluse con 12 vittorie e 4 sconfitte, qualificandosi per i playoff dove fu eliminato nel primo turno dai New England Patriots. Nel 2007 raggiunse nuovamente i playoff con un bilancio di 11 vittorie e 5 sconfitte, venendo battuto nel secondo turno ancora dai Patriots. Nel 2011, dopo un cattivo avvio di stagione, il 29 novembre venne esonerato dopo avere vinto solo tre delle prime undici partite\nIl 27 gennaio 2012, Del Rio firm\u00f2 per fungere da coordinatore difensivo dei Denver Broncos in cui rimase per tre stagioni, raggiungendo nel 2013 il Super Bowl XLVIII, perso contro i Seattle Seahawks.\nOakland Raiders.\nIl 14 gennaio 2015, Del Rio firm\u00f2 per diventare il nuovo allenatore degli Oakland Raiders. Dopo avere riportato la squadra ai playoff per la prima volta dal 2002 nel 2016, l'anno successivo fu licenziato.\nWashington Redskins.\nIl 1 gennaio 2020 venne assunto come coordinatore difensivo dai Washington Redskins."}
{"id": "2863192", "revid": "300067", "url": "https://it.wikipedia.org/wiki?curid=2863192", "title": "Joaqu\u00edn Ense\u00f1at Torrents", "text": ""}
{"id": "2863193", "revid": "287204", "url": "https://it.wikipedia.org/wiki?curid=2863193", "title": "Joaquin Ensenat Torrents", "text": ""}
{"id": "2863196", "revid": "729019", "url": "https://it.wikipedia.org/wiki?curid=2863196", "title": "Ferrovia Cuneo-Boves-Borgo San Dalmazzo", "text": "La ferrovia Cuneo-Boves-Borgo San Dalmazzo era una linea ferroviaria parte dell'itinerario Cuneo-Limone-Ventimiglia. Persa importanza in seguito all'apertura della nuova stazione di Cuneo, avvenuta nel 1937, la linea fu definitivamente soppressa nel 1960 e trasformata in strada.\nStoria.\nLa ferrovia entr\u00f2 in esercizio luned\u00ec 18 luglio 1887 come parte del primo tronco Cuneo (Gesso) - Robilante della ferrovia Cuneo - Ventimiglia.\nDopo l'apertura del tratto Madonna dell'Olmo-Cuneo (Altipiano)-Borgo San Dalmazzo, avvenuta il 7 novembre 1937 la linea perse importanza, ma venne mantenuta in servizio dalle FS per garantire il collegamento con Boves, non pi\u00f9 servita dalla tranvia della Compagnia Generale dei Tramways Piemontesi.\nNon essendo in grado di reggere la concorrenza con gli autobus, che offrivano un servizio migliore con fermate nei centri abitati, la linea venne chiusa al traffico il 18 luglio 1960 e soppressa l'anno successivo.\nLa linea \u00e8 stata smantellata e il suo tracciato \u00e8 stato riutilizzato, dopo alcuni decenni di abbandono, per ricavarvi una strada provinciale.\nCaratteristiche.\nSe si esclude il viadotto a tre archi situato alla progressiva chilometrica 0+234 da Cuneo Gesso, in comune con la linea per Mondov\u00ec, l'unica opera d'arte degna di rilievo \u00e8 il ponte tra Boves e Borgo San Dalmazzo. Costruito inizialmente in muratura con tre luci di 25 m ciascuna, venne travolto e distrutto da una piena del Gesso nel pomeriggio del 2 ottobre 1898. Fu quindi sostituito con l'attuale travata metallica di 74 m.\nDopo la trasformazione in strada del sedime ferroviario, a fianco di questa travata ne venne aggiunta una gemella per consentire il transito automobilistico in entrambe le direzioni."}
{"id": "2863211", "revid": "110157", "url": "https://it.wikipedia.org/wiki?curid=2863211", "title": "Gli amori son finestre", "text": "Gli amori son finestre \u00e8 il secondo album live del cantante italiano Mango, pubblicato nel 2009 e facente parte dell'Acchiappanuvole Tour.\nL'album contiene 29 tracce divise in due CD, compresi due inediti ed una poesia recitata dall'attore Flavio Insinna, dal titolo appunto \"Gli amori son finestre\".\nLa copertina raffigura la \"Flora\", opera di Francesco Melzi."}
{"id": "2863212", "revid": "339392", "url": "https://it.wikipedia.org/wiki?curid=2863212", "title": "Meridianafly", "text": ""}
{"id": "2863215", "revid": "767487", "url": "https://it.wikipedia.org/wiki?curid=2863215", "title": "The Master Mystery", "text": "The Master Mystery \u00e8 un serial cinematografico del 1919 in 15 episodi diretto da Harry Grossman e da Burton L. King. Il film usc\u00ec nelle sale nel marzo del 1919, interpretato da Harry Houdini che, in alcune scene, venne sostituito da Bob Rose, uno stuntman non accreditato.\nTrama.\nQuentin Locke combatte contro una banda di criminali che utilizza come arma speciale un robot avanzato di nome Automaton, per poi scoprire che l'automa era controllato dall'interno dal capo della banda stessa.\nProduzione.\nIl film fu prodotto dalla Rolfe Photoplays (con il nome B.A. Rolfe Productions) con il titolo di lavorazione \"The Houdini Serial\".\nDistribuzione.\nDistribuito dalla Octagon Films Inc., il film usc\u00ec nelle sale cinematografiche USA nel marzo 1920.\nCopia del film (positivo incompleto) \u00e8 conservata negli archivi del Cohen Media Group (Raymond Rohauer collection)."}
{"id": "2863216", "revid": "119846971", "url": "https://it.wikipedia.org/wiki?curid=2863216", "title": "Jackie Wright", "text": "Biografia.\nCresciuto a Belfast come il pi\u00f9 grande di dodici figli, Wright da giovane fece l'operaio costruttore di automobili, lavorando persino per la casa automobilistica Cadillac negli Stati Uniti. Dopo l'avvento della Grande Depressione negli anni Trenta, Wright fece ritorno a Belfast e inizi\u00f2 a lavorare nel campo dell'intrattenimento, dapprima come musicista e in seguito come spalla comica.\nNegli anni sessanta fu scoperto da Benny Hill, che lo persuase a unirsi al suo gruppo di attori comici: all'epoca Hill stava terminando il suo impegno con la BBC per poi iniziare una ventennale esperienza di lavoro con la Thames Television. Wright \u00e8 apparso altres\u00ec nel programma televisivo \"Whoops Baghdad\", che ebbe vita breve.\nHill di solito lo chiamava \"Little Jackie\" durante il programma. La piccola statura di Wright (era alto infatti 1,49\u00a0m) e il suo accento nord-irlandese pressoch\u00e9 incomprensibile lo rendevano perfetto per interpretare parti comiche. In molti sketch, girati a velocit\u00e0 accelerata nello stile dei film comici muti di genere \"slapstick\", Hill era solito dare rapidi buffetti sulla testa pelata di Wright, contrassegnati da rapidi schiocchi nel doppiaggio sonoro.\nSecondo quanto raccontato dall'attrice Suzy Mandel, che spesso \u00e8 stata sua collega di lavoro, Jackie Wright era un forte fumatore e spesso in scena giungeva a nascondere le sigarette che fumava dentro la sua bocca oppure dietro le spalle. Se si avvicinava abbastanza, non era difficile vedere spesso una piccola nuvoletta di fumo che si sollevava dietro di lui: Benny Hill era solito infatti dargli buffetti sulla testa pelata per allontanare via il fumo che Wright portava con s\u00e9, e la cosa piacque a tal punto da diventare uno dei tormentoni pi\u00f9 riusciti dello show.\nWright divent\u00f2 un personaggio di culto negli Stati Uniti verso la fine degli anni settanta quando alcune televisioni locali iniziarono a ritrasmettere in syndication versioni rimontate degli show di Benny Hill.\nWright lasci\u00f2 lo show nel 1983 per motivi di salute. Dopo cinque anni e mezzo circa, Wright mor\u00ec all'et\u00e0 di 83 anni in un ospedale di Belfast dopo aver a lungo combattuto contro una malattia ancora sconosciuta. Al momento della sua morte Benny Hill dichiar\u00f2: \"\u00c8 stato un piccolo amabile compagno... sono rattristato pi\u00f9 di quanto le parole non possano dire\"."}
{"id": "2863217", "revid": "300067", "url": "https://it.wikipedia.org/wiki?curid=2863217", "title": "Josep Llu\u00eds", "text": ""}
{"id": "2863218", "revid": "1543377", "url": "https://it.wikipedia.org/wiki?curid=2863218", "title": "Razzismo negli Stati Uniti d'America", "text": "Il razzismo negli Stati Uniti d'America rappresenta un fenomeno storico presente fin dall'epoca coloniale. I privilegi e i diritti sanzionati legalmente o socialmente furono largamente dati ai bianchi americani, ma negati ai nativi americani, agli afroamericani, agli asioamericani e agli ispanici latinoamericani. Agli statunitensi di origine europea, in particolare ai ricchi protestanti anglosassoni, vennero concessi privilegi esclusivi in materia d'istruzione, immigrazione, diritto di voto, cittadinanza, acquisizione dei terreni e procedimenti penali per un periodo di tempo che va dal XVII secolo fino agli anni sessanta del XX secolo.\nTuttavia, anche gli immigrati non protestanti provenienti dal continente europeo, in particolare i cittadini irlandesi, polacchi e italiani subirono, all'interno della societ\u00e0 statunitense, un'emarginazione xenofoba ed altre forme di discriminazione basate sull'etnia e, almeno fino ad un certo periodo, non vennero neppure considerati come degli \"autentici bianchi\".\nInoltre, i gruppi originari del Medio Oriente, come gli Ebrei e gli Arabi, hanno dovuto affrontare anch'essi una pi\u00f9 o meno continua situazione discriminatoria; come diretta conseguenza di ci\u00f2, alcune persone appartenenti a queste comunit\u00e0 non si autoidentificano come \"bianchi statunitensi\". Anche coloro che provengono dall'Asia orientale e dall'Asia meridionale sono stati costretti ad affrontare il problema costituito dal pregiudizio razzista.\nLe principali istituzioni razziali etnicamente strutturate includono la schiavit\u00f9, la segregazione razziale, le cosiddette guerre indiane, le riserve indiane, la segregazione scolastica, le legislazioni sull'immigrazione e la naturalizzazione e i campi d'internamento durante la seconda guerra mondiale: l'internamento dei giapponesi, dei tedeschi e degli italiani.\nAlmeno formalmente, la discriminazione razziale \u00e8 stata abolita a partire dalla met\u00e0 del XX secolo e, con il trascorrere del tempo, \u00e8 stata sempre pi\u00f9 percepita come socialmente inaccettabile e/o moralmente ripugnante. La politica di stampo razziale rimane tuttavia un fenomeno di ampia portata ed il razzismo implicito continua ancora ai giorni nostri a riflettersi nelle ampie disparit\u00e0 e disuguaglianze socioeconomiche, fino a giungere a forme pi\u00f9 moderne e prevalentemente indirette di \"razzismo simbolico\". Un'ampia stratificazione sociale su base razziale continua a manifestarsi nell'ambito occupazionale ed in campo salariale, nella ricerca dell'alloggio, nell'istruzione e nella formazione professionale, nella concessione di prestiti e mutui e finanche in campo governativo.\nSecondo l\"'US Human Rights Network\", un'organizzazione che concentra la propria attenzione sul rispetto dei diritti civili e che collabora con le organizzazioni per i diritti umani \"la discriminazione negli Stati Uniti permea tutti gli aspetti della vita e si estende a tutte le comunit\u00e0 di minoranza\".\nMentre la natura dei punti di vista degli statunitensi medi si \u00e8 molto modificata nel corso degli ultimi decenni, le indagini condotte da parte di associazioni indipendenti - oltre che dalla stessa ABC News - hanno scoperto che, anche recentemente, ampi strati di popolazione si riconosce nelle pi\u00f9 comuni opinioni discriminatorie. Nel 2007 uno studio ha rilevato che una persona su dieci ammetteva di avere pregiudizi contro gli ispanici e sudamericani, mentre una su quattro manteneva forti giudizi negativi contro gli arabi in generale.\nAfrostatunitensi.\nPre-guerra civile.\nTratta schiavista atlantica.\nDurante la Storia degli Stati Uniti d'America, ancor prima che lo schiavismo divenisse completamente strutturato su basi razziali, gli schiavi di origine africana vennero utilizzati a fianco dei bianchi ridotti in schiavit\u00f9 per servit\u00f9 debitoria, solitamente vincolati alla condizione servile da contratti con una scadenza determinata e in gran parte firmati per pagare le spese di trasferimento nel Nuovo Mondo. Alla loro scadenza gli europei sopravvissuti recuperarono la libert\u00e0, non era invece previsto che i neri potessero recuperarla dopo un certo periodo di tempo con il Chambon\nL'utilizzo degli europei per il lavoro di fatica si dimostr\u00f2 nel tempo insostenibilmente costoso nonch\u00e9 dannoso per la fornitura di occupazione nei paesi di origine. Tuttavia gli schiavi africani erano \"disponibili in gran numero a prezzi che resero le aziende agricole delle piantagioni nelle Americhe assai floride\".\nA seguito di una serie di rivolte che coinvolsero questo tipo di coloni per\u00f2 si arriv\u00f2 a fare a meno degli schiavi bianchi, riservando la schiavit\u00f9 alle persone di origine africana le quali non potevano contare, a differenza dei bianchi, su solidariet\u00e0 religiose e etniche da parte dei componenti liberi della societ\u00e0 bianca dominante. In questo modo \"razza\" e condizione sociale vennero a coincidere in una maniera tale che ancor oggi negli Stati Uniti d'America \u00e8 difficile separare i due concetti.\nMentre l'esistenza della schiavit\u00f9 \u00e8 probabilmente la radice delle successive concettualizzazioni razziali sugli afroamericani le origini della stessa ebbero una forte base economica. Tra l'\u00e9lite europea la quale struttur\u00f2 la politica nazionale per tutta l'era del sistema di scambio schiavista attraverso l'Oceano Atlantico esistette un'ideologia popolare denominata mercantilismo, la convinzione cio\u00e8 che le attivit\u00e0 politiche dovessero essere centrate sul potere militare e la ricchezza economica. Le colonie furono fonti di ricchezza minerale e di colture, da utilizzare essenzialmente per il vantaggio della madrepatria.\nSi \u00e8 anche sostenuto che, insieme ai motivi economici alla base della schiavit\u00f9 nelle Americhe, gli schemi di netta distinzione sociale del mondo europeo svolsero un ruolo importante nella schiavizzazione degli africani. Secondo questa opinione il gruppo europeo per comportamenti e condotta umana includeva l'intero continente europeo, mentre le culture africane e native americane ebbero una definizione pi\u00f9 localizzata di appartenenza.\nMentre nessuno schema sociale ha una superiorit\u00e0 intrinseca di per s\u00e9 il vantaggio tecnologico europeo divent\u00f2 una risorsa per diffondere la convinzione che giustificava i loro schemi, che i non europei avrebbero cio\u00e8 potuto benissimo essere ridotti in uno stato di schiavit\u00f9. Con la capacit\u00e0 di diffondere la loro rappresentazione schematica del mondo gli europei poterono imporre il proprio contratto sociale, permettendo moralmente tre secoli di schiavit\u00f9 africana. Mentre la disintegrazione di un tale contratto socialmente accettato fino ad allora verso la fine del XVIII secolo port\u00f2 alle prime legislazioni\nabolizioniste, la rimozione degli ostacoli allo \"status di membri effettivi della comunit\u00e0\" \u00e8 un processo molto lento, non ancora completamente realizzato fino ai giorni nostri (2015).\nDi conseguenza il commercio degli schiavi atlantici prosper\u00f2. Secondo le stime del \"Trans-Atlantic Slave Trade Database\" tra il 1626 e il 1860 pi\u00f9 di 470.000 schiavi vennero forzatamente trasportati dall'Africa oltreoceano.\nSubito dopo la \"Dichiarazione d'indipendenza degli Stati Uniti d'America\" proclamata nel 1776 le prime leggi del 1790 sulla naturalizzazione garantirono la cittadinanza solo alle \"persone bianche libere\", il che significava generalmente che venne concessa solo a coloro che erano di origini anglosassoni.\nPrima della guerra civile otto presidenti degli Stati Uniti d'America furono proprietari di schiavi, una pratica protetta dalla Costituzione degli Stati Uniti d'America. Fornire ricchezza per l'\u00e9lite bianca, questo fu il compito della schiavit\u00f9; prima della guerra civile circa una famiglia meridionale su quattro possedette schiavi. Secondo il Censimento degli Stati Uniti d'America del 1860 vi erano circa 385.000 proprietari di schiavi su una popolazione bianca totale nel profondo Sud di circa 7 milioni (compresi donne e bambini).\nPassi verso l'abolizione della schiavit\u00f9.\nGi\u00e0 nella prima met\u00e0 del XIX secolo furono costituite varie organizzazioni di sostegno agli schiavi, fino ad aiutarli a migrare in direzione di luoghi dove godere di una maggiore libert\u00e0; alcune approvarono la colonizzazione di nuovi territori, mentre altre sostennero l'emigrazione totale. Durante gli anni 1820 e 1830 l'American Colonization Society rappresent\u00f2 il veicolo principale per le proposte di restituire agli afroamericani una maggiore libert\u00e0 e parit\u00e0 in Africa e nel 1821 giunse a fondare la colonia della Liberia, aiutando migliaia di ex schiavi e neri liberi (con limiti regolamentati) a trasferirvisi.\nLo sforzo di colonizzazione nacque da una miscela di motivi, con il suo fondatore Henry Clay il quale afferm\u00f2: \"i pregiudizi inimmaginabili derivanti dal loro colore della pelle umana non avrebbero mai permesso l'integrazione con i bianchi liberi di questo paese. Era auspicabile, perci\u00f2, nel massimo rispetto dovuto loro, rimpatriare tutta la popolazione nera\".\nSebbene nel 1820 il commercio degli schiavi atlantici (intesi come \"beni mobili\") fosse stato equiparato alla pirateria, pertanto punibile con la pena di morte, la pratica continu\u00f2 a resistere per tutto il successivo mezzo secolo. La compravendita interna rimase un'attivit\u00e0 economica importante che dur\u00f2 fino agli anni 1860. I membri della famiglia degli schiavi sarebbero stati divisi per non vedersi mai pi\u00f9. Tra il 1830 e il 1840 quasi 250.000 schiavi furono assunti attraverso imprese statali. Negli anni 1850 in pi\u00f9 di 193.000 furono scambiati e gli storici stimano che quasi un milione di persone abbiano dovuto partecipare a questa migrazione forzata.\nLo storico Ira Berlin ha battezzato questa migrazione forzata degli schiavi il \"Second Middle Passage\", perch\u00e9 riprodusse molti degli stessi orrori del \"Passaggio intermedio\" (il nome dato al trasporto di schiavi dall'Africa all'America del Nord). Le compravendite di schiavi distrussero totalmente molte famiglie; gli schiavi vennero sradicati direttamente o vissero nella paura che loro o le proprie famiglie potessero essere spostate involontariamente: \"la deportazione massiccia traumatizzava i neri\".\nGli individui perdettero in tal maniera la connessione con le famiglie e i clan di appartenenza. Aggiunto ai primi coloni che mischiarono schiavi originari da diverse trib\u00f9, molti africani etnici persero la conoscenza delle diverse origini tribali africane. La maggior parte di loro discende oggi da famiglie che rimasero deportate negli Stati Uniti d'America per molte generazioni.\nVenuta meno l'utilit\u00e0 economica dello schiavismo nelle regioni maggiormente industrializzate degli Stati Uniti nord-orientali tutti gli schiavi presenti nelle aree degli Stati Confederati d'America che non erano sotto il controllo diretto del governo federale vennero dichiarati liberi attraverso il \"Proclama di emancipazione\" emanato il 1\u00ba gennaio del 1863 dal presidente degli Stati Uniti d'America (esponente del partito Repubblicano Abraham Lincoln.\nMentre egli si oppose personalmente alla schiavit\u00f9, ritenne per\u00f2 che la \"Costituzione degli Stati Uniti d'America\" non desse al Congresso degli Stati Uniti d'America il potere di porvi fine, affermando nel suo primo discorso d'insediamento che \u00abnon aveva alcuna obiezione a questo fatto manifesto e inappellabile\u00bb tramite l'\"emendamento Corwin\". Sui diritti sociali e politici per i neri Lincoln dichiar\u00f2: \"io non sono n\u00e9 ho mai voluto assegnare il diritto di voto o creare Grand jury di negri, n\u00e9 qualificarli a tenere un qualsiasi ufficio pubblico, n\u00e9 di interagire con i bianchi attraverso il matrimonio interrazziale, tanto quanto me qualunque uomo \u00e8 a favore della posizione superiore assegnata alla razza bianca\". Il proclama non si applic\u00f2 pertanto alle aree lealiste o controllate dall'Unione.\nI maggiori territori agricoli del profondo Sud si coalizzarono negli Stati Confederati d'America a difesa della schiavit\u00f9 dando inizio alla guerra di secessione americana. L'abolizionismo negli Stati Uniti d'America fu reso esecutivo nell'intera federazione con la sconfitta dei sudisti e l'approvazione del XIII emendamento della Costituzione degli Stati Uniti d'America, dichiarato ratificato il 6 dicembre del 1865.\nCirca quattro milioni di schiavi neri furono liberati nel 1865. Il 95% di loro viveva nel Sud e comprendevano 1/3 dell'intera popolazione col\u00e0 residente, in contrapposizione all'1% presente nei territori del Nord. Conseguentemente i timori di un'eventuale emancipazione erano molto alti al Sud rispetto che al Nord. Sulla base dei dati del censimento degli Stati Uniti d'America del 1860 l'8% dei maschi tra i 13 e i 43 anni mor\u00ec nel corso della guerra civile, il 6% nel Nord e il 18% nel Sud.\nDall'era della Ricostruzione alla seconda guerra mondiale.\nEra della Ricostruzione.\nIl Congresso approv\u00f2 il \"Civil Rights Act\" (1866) la quale ampli\u00f2 per la prima volta una serie di diritti civili a tutte le persone nate statunitensi. Nonostante questo l'emergere di \"Black Codes\" sancirono e autorizzarono gli atti di sottomissione contro i neri, continuando in tal modo ad impedire agli afroamericani di godere dei diritti civili. L'atto di naturalizzazione del 1790 limit\u00f2 la cittadinanza statunitense ai soli bianchi, mentre nel 1868 fu accentuato lo sforzo verso i diritti civili con il \"XIV emendamento della Costituzione degli Stati Uniti d'America\" il quale concesse la cittadinanza ai neri.\nSegu\u00ec il \"Civil Rights Act\" (1875), con l'eliminazione di una decisione che minava il potere federale nel suo tentativo di contrastare la discriminazione razziale privata. Tuttavia l'ultimo degli emendamenti dell'era della Ricostruzione, il \"XV emendamento della Costituzione degli Stati Uniti d'America\" concesse il diritto di voto agli uomini neri (fino ad allora solo gli uomini bianchi proprietari avrebbero potuto votare) e grazie a questi sforzi federali cumulati gli afroamericani cominciarono a trarre un qualche vantaggio dall'affrancamento.\nGli afroamericani iniziarono a votare, cercando posizioni ufficiali, utilizzando l'istruzione pubblica. Ma l'abolizione dell'istituzione schiavistica contribu\u00ec tuttavia a rafforzare e istituzionalizzare l'ideologia razzista e, a partire dagli anni 1870, con l'affermazione sempre maggiore delle teorie del cosiddetto \u00abrazzismo scientifico\u00bb la quasi totalit\u00e0 degli Stati Uniti meridionali introdusse legislazioni che favorirono la segregazione razziale negli Stati Uniti d'America.\nAlla fine della Ricostruzione i suprematisti bianchi violenti giunsero al potere attraverso organizzazioni paramilitari come le \"Red Shirts\" e la \"White League\" ed arrivarono ad imporre le cosiddette \"Leggi Jim Crow\" - tra cui le \"Leggi contro la mescolanza razziale negli Stati Uniti d'America\", cio\u00e8 la proibizione del matrimonio interrazziale e della mescolanza razziale - le quali privarono gli afroamericani del diritto di voto e istituirono politiche discriminatorie sistematiche di disuguaglianza; ebbe cos\u00ec inizio il fenomeno istituzionalizzato della segregazione razziale (durata fino alla met\u00e0 degli anni sessanta del XX secolo).\nLa segregazione, iniziata con la schiavit\u00f9, pertanto continu\u00f2 con cartelli usati per mostrare dove i neri potessero leggere, parlare, bere, riposare o mangiare. In quei luoghi i non bianchi dovevano in ogni caso attendere che tutti i clienti bianchi venissero serviti prima di loro. Le strutture segregate si estesero dalle scuole solo per bianchi fino ai cimiteri riservati ai bianchi.\nEra post-Ricostruzione.\nIl nuovo secolo vide un rafforzamento del razzismo istituzionalizzato e della discriminazione legale nei confronti dei cittadini di origine africana. Durante tutto questo periodo di forti tensioni civili la stratificazione sociale su base razziale venne impegnata informalmente e sistematicamente, con l'intento esplicito di solidificare l'ordine sociale preesistente. Anche se tecnicamente in grado di votare, la Capitazione (\"Poll Tax\"), gli atti terroristici pervasivi come il linciaggio negli Stati Uniti d'America (spesso perpetrati da gruppi come il rinato Ku Klux Klan, fondato originariamente a Pulaski) e leggi discriminatorie come la \"clausole d'anteriorit\u00e0\" tennero la stragrande maggioranza dei neri (e anche molti bianchi poveri) al di fuori di ogni possibilit\u00e0 d'intraprendere carriere nell'amministrazione pubblica o di far parte di giurie popolari.\nInoltre la discriminazione si estese alla legislazione statale la quale \"assegn\u00f2 un sostegno finanziario notevolmente disuguale\" alle scuole nere e bianche. Oltre a ci\u00f2 i funzionari di Contea talvolta ridistribuirono le risorse destinate ai neri alle scuole bianche, minando ulteriormente le opportunit\u00e0 educative. In risposta al razzismo de jure nel 1909 cominciarono ad emergere gruppi di pressione e di contestazione, in particolare la National Association for the Advancement of Colored People.\nQuesto periodo viene talvolta definito come il nadir delle relazioni razziali americane in quanto il razzismo, la segregazione, la discriminazione razziale e le espressioni suprematiste di potere bianco aumentarono notevolmente. Esplosero violenze anti-nero, tra cui i disordini razziali come quelli di Atlanta nel 1906 e il massacro di Tulsa nel 1921.\nLa rivolta di Atlanta fu descritta dal quotidiano francese \"Le Petit Journal\" come un \"massacro razziale dei negri\". Il \"The Post and Courier\" di Charleston scrissero a proposito della rivolta di Atlanta: \"la separazione delle razze \u00e8 l'unica soluzione radicale del problema negro in questo paese, non c'\u00e8 niente di nuovo in questo: l'Onnipotente ha stabilito i limiti della coabitaione tra le razze, i negri sono stati portati qui dalla costrizione, dovrebbero ora essere indotti a lasciare la nazione con la forza della persuasione\".\nLa grande migrazione.\nIl razzismo, che era sempre stato considerato soprattutto come un problema negli Stati Uniti meridionali, esplose chiaramente nella coscienza nazionale dopo la grande migrazione afroamericana, il trasferimento di milioni di afroamericani dalle terre in cui avevano le loro radici negli Stati del Sud ai centri industriali del Nord dopo la prima guerra mondiale, in particolare in citt\u00e0 come Boston, Chicago e New York (Harlem). All'interno del comprensorio urbano di Chicago per esempio tra il 1910 e il 1970 la percentuale degli afroamericani crebbe dal 2 al 32,7%.\nI modelli demografici degli immigrati neri e delle condizioni economiche esterne sono ampiamente studiati per essere stati forti stimolanti per la Grande Migrazione. Ad esempio i neri migranti tra il 1910 e il 1920 ebbero pi\u00f9 probabilit\u00e0 di essere maggiormente istruiti rispetto a quelli che rimasero nel Sud. I fattori di spinta economici svolsero notoriamente un ruolo nella migrazione, come l'emergere di un mercato del lavoro frazionato e la sventura agricola causata dall'infestazione della Coleoptera la quale distrusse praticamente l'intera economia del cotone.\nI migranti meridionali furono spesso trattati secondo la stratificazione razziale preesistente. Il rapido afflusso di neri nel Nord disturb\u00f2 l'equilibrio razziale nelle citt\u00e0, esacerbando l'ostilit\u00e0 tra i bianchi e i neri. Stereotipi e schematizzazioni dei neri del sud vennero utilizzati per attribuire la colpa dei problemi presenti nelle aree urbane, come la criminalit\u00e0 e le malattie, alla presenza degli afroamericani.\nNel complesso gli afroamericani nelle citt\u00e0 del Nord ebbero a sperimentare discriminazioni sistemiche in una pletora di aspetti della vita. Nell'ambito dell'occupazione le opportunit\u00e0 economiche per i neri furono indirizzate al pi\u00f9 basso status, restringendo cos\u00ec la potenziale mobilit\u00e0. All'interno del mercato immobiliare vennero utilizzate misure di discriminazione pi\u00f9 forti in correlazione all'affluenza, con conseguente combinazione di \"violenza mirata, clausole restrittive, redlining e amministrazione razziale\".\nDurante questo lasso di tempo esplosero tensioni razziali, pi\u00f9 violentemente a Chicago, con una crescita drammatica nel corso degli anni venti del linciaggio e delle aggressioni razziste. I conflitti urbani - i bianchi che attaccarono i neri - diventarono cos\u00ec un problema anche settentrionale. Molti bianchi difesero il proprio spazio con violenze, intimidazioni o strumenti legali rivolti contro gli afroamericani, mentre molti altri bianchi presero a loro volta a migrare in regioni pi\u00f9 suburbane o esurbane maggiormente segregate, un processo noto come volo bianco (\"White flight\").\nDopo le Elezioni presidenziali negli Stati Uniti d'America del 1912 il neoeletto Woodrow Wilson ordin\u00f2 la segregazione in tutto il governo federale. Nel corso della prima guerra mondiale i neri servirono nelle United States Armed Forces in unit\u00e0 segregate. I soldati neri rimasero spesso poco addestrati e attrezzati e vennero abitualmente messi in prima linea o assoldati per le missioni suicide. L'esercito rimase ancora fortemente segregato nella seconda guerra mondiale. Il corpo dei Marines non ebbe neri arruolati nei suoi ranghi. Vi furono i Tuskegee Airmen nella United States Army Air Force, soldati neri tra i Seabees della United States Navy e la 92\u00aa Divisione di Fanteria, soprannominata la \"Divisione dei Soldati Bisonte\" (Buffalo Soldier Division), che combatt\u00e9 durante la Campagna d'Italia nel teatro di guerra del Mediterraneo. Infine nessun afroamericano avrebbe ricevuto la Medal of Honor durante la guerra e i soldati neri dovettero a volte rinunciare ai loro posti nei treni per far spazio ai prigionieri di guerra nazisti.\nDalla seconda guerra mondiale all'era dei diritti civili.\nLe \"Leggi Jim Crow\" furono disposizioni legali statali e locali adottate negli Stati Uniti meridionali e confinanti le quali s'imposero tra il 1876 e il 1965; esse finirono col il creare lo status giuridico di \"separati ma uguali\" per gli americani neri. In realt\u00e0 ci\u00f2 condusse a trattamenti e sistemazioni quasi sempre inferiori rispetto a quelle fornite ai bianchi americani. Le disposizioni pi\u00f9 gravi richiesero che le scuole pubbliche, i luoghi pubblici e i trasporti pubblici come i treni e gli autobus disponessero di strutture separate per i bianchi e per i neri. Uno dei primi casi federali che sfid\u00f2 la segregazione nelle scuole fu \"Mendez contro Westminster\" del 1946 nella Contea di Orange (California). La segregazione scolastica sponsorizzata dal governo fu dichiarata incostituzionale dalla Corte suprema degli Stati Uniti d'America nel 1954 nella sentenza per il caso \"Brown contro Board of Education\".\nNel corso degli anni cinquanta il Movimento per i diritti civili degli afroamericani cominci\u00f2 a guadagnare sempre maggiori consensi, potendo cos\u00ec condurre numerose battaglie. L'adesione alla National Association for the Advancement of Colored People crebbe in tutti gli Stati federati degli Stati Uniti d'America. Il linciaggio di Emmett Till avvenuto nel 1955 scaten\u00f2 l'indignazione pubblica per l'ingiustizia palpabile; Emmett, un ragazzo di 14 anni proveniente da Chicago, and\u00f2 a trascorrere l'estate con i parenti a Money: venne brutalmente assassinato per aver rivolto un fischio d'apprezzamento ad una donna bianca. Dopo essere stato selvaggiamente picchiato, gli strapparono un occhio fuori dalle orbite e gli spararono in testa prima di gettarlo nel fiume Tallahatchie con una sgranatrice di cotone da 70 libbre legata intorno al collo con del filo spinato.\nDavid Jackson scrive che Mamie Till, la madre di Emmett \"lo ha portato a casa a Chicago e ha insistito che la bara rimanesse aperta. Decine di migliaia di persone hanno cos\u00ec potuto vedere i resti di Till, ma \u00e8 stata la pubblicazione dell'immagine funebre nella rivista Jet, con una stoica Mamie che guarda il corpo devastato del suo bambino assassinato, che ha costretto il mondo a riflettere sulla brutalit\u00e0 del razzismo americano\". Le fotografie, che circolarono in tutto il paese, attirarono una forte reazione pubblica. La risposta viscerale alla decisione di sua madre di avere un funerale con la bara aperta mobilit\u00f2 la comunit\u00e0 nera in tutta la nazione. Vann R. Newkirk ha scritto: \"il processo dei suoi assassini \u00e8 diventato una parodia che illumina sulla tirannia suprematista del potere bianco\". Lo stato del Mississippi incrimin\u00f2 due degli accusati, ma questi vennero rapidamente assolti da una giuria completamente bianca.\nIn risposta all'aumento della discriminazione e della violenza si svolsero manifestazioni e atti di protesta non violenti. Ad esempio nel febbraio del 1960, a Greensboro, quattro giovani studenti universitari afroamericani entrarono in un negozio di Woolworth e si sedettero al banco ma vennero rifiutati. Gli uomini, gi\u00e0 partecipanti alla protesta non violenta all'universit\u00e0, rimasero tranquilli mentre i bianchi continuarono a tormentarli al bancone, versandogli il ketchup in testa e bruciandoli con i mozziconi delle sigarette. Dopo questo fatto vennero realizzati molti altri incontri per protestare senza violenza contro il razzismo e la disuguaglianza. I sit-in proseguirono in tutto il Sud e si diffusero anche in altre aree. Alla fine, dopo molte manifestazioni e altre proteste non violente, tra cui marce e sessioni di boicottaggio, vari luoghi cominciarono ad accettare di desegregare.\nL'attentato alla chiesa battista della 16\u00aa strada avvenuta a Birmingham nel 1963 ha segnato un punto di svolta durante l'epoca dei diritti civili. Domenica 15 settembre, con una pila di dinamite nascosta su una scala esterna, uomini del Ku Klux Klan distrussero un'intera facciata della chiesa. La bomba esplose in prossimit\u00e0 di ventisei bambini che si stavano preparavano agli esercizi del coro nella sala riunioni del seminterrato. L'esplosione ha ucciso quattro ragazze nere, Carole Robertson (14 anni), Cynthia Wesley (14 anni), Denise McNair (11 anni) e Addie Mae Collins (14 anni).\nCon il bombardamento che si \u00e8 verificato solo un paio di settimane dopo la marcia su Washington per il lavoro e la libert\u00e0, guidata pacificamente da Martin Luther King, esso \u00e8 diventato un aspetto integrale delle mutate percezioni sulle condizioni dei neri in America. L'avvenimento ha influenzato il passaggio del \"Civil Rights Act\" (1964) (che ha vietato la discriminazione negli alloggi pubblici, nell'ambito occupazionale e nel sindacato) e il \"Voting Rights Act\" del 1965, che ha superato le restanti \"Leggi Jim Crow\", a quasi un secolo dalla loro entrata in vigore. Nondimeno sono state implementate fino al termine degli anni sessanta poich\u00e9 i leader per i diritti civili hanno continuato ad impegnarsi per la libert\u00e0 politica e sociale.\nMolti degli Stati federati degli Stati Uniti d'America vietarono il matrimonio interrazziale. Nel 1967 Mildred Loving, una donna nera e Richard Loving, un uomo bianco, furono condannati a un anno di carcere in Virginia per essersi sposati. Il loro matrimonio violava difatti le \"Leggi contro la mescolanza razziale negli Stati Uniti d'America\" nonch\u00e9 il \"Racial Integrity Act of 1924\", che vietava il matrimonio tra persone classificate come bianche e persone classificate come \"colorate\" (persone di origine non bianca). Nel caso \"Loving contro Virginia\" del 1967 la Corte suprema degli Stati Uniti d'America ha invalidato tutte le legislazioni che ancora vietavano il matrimonio interrazziale.\nLa segregazione \u00e8 proseguita, seppur in altre forme, anche dopo la scomparsa delle \"Leggi di Jim Crow\". I dati sui prezzi delle abitazioni e gli atteggiamenti verso l'integrazione suggeriscono che alla met\u00e0 del XX secolo la segregazione era un prodotto di azioni collettive adottate dai bianchi per escludere i neri dai loro quartieri. La segregazione ha anche assunto la forma di redlining, la pratica di negare o aumentare i costi dei servizi, come la banca, l'assicurazione, l'accesso ai posti di lavoro, l'accesso alle cure mediche o anche i supermercati a determinati residenti, spesso in aree determinate razzialmente.\nAnche se la discriminazione informale e la segregazione razziale negli Stati Uniti d'America sono sempre esistite, la redlining \u00e8 iniziata con il \"National Housing Act of 1934\" il quale ha istituito la \"Federal Housing Administration\". La pratica \u00e8 stata combattuta in primo luogo attraverso il passaggio del \"Fair Housing Act\" del 1968 (che impedisce la redlining quando i criteri sono basati sulla razza, la religione, il sesso, lo status familiare, la disabilit\u00e0 o l'origine etnica) e successivamente attraverso il \"Community Reinvestment Act\" del 1977, che impone alle banche di applicare gli stessi criteri di prestito a tutte le comunit\u00e0. Anche se la redlining \u00e8 illegale alcuni sostengono che essa continua ad esistere in altre forme.\nFino agli anni quaranta il pieno potenziale di ricavo di quello che \u00e8 stato chiamato \"il mercato negro\" \u00e8 stato largamente ignorato dai produttori di propriet\u00e0 bianche, con una campagna pubblicitaria focalizzata esclusivamente sui bianchi. Agli afroamericani sono state negate anche le pi\u00f9 elementari offerte commerciali. Per la sua decisione di partecipare a gare contro i cavalli da corsa per guadagnare denaro, il campione olimpico Jesse Owens ha dichiarato: \"la gente dice che \u00e8 degradante per un campione olimpico correre contro un cavallo, ma cosa avrei dovuto fare? Quattro medaglie d'oro, ma non si possono mangiare quattro medaglie d'oro\".\nSulla mancanza di opportunit\u00e0 Owens ha aggiunto: \"allora non c'era la televisione, nessuna grande pubblicit\u00e0, nessun sostegno, almeno non per un uomo nero qualunque\". Nel corso del ricevimento indetto per onorare il suo successo olimpico ad Owens non \u00e8 stato permesso di entrare attraverso le porte principali del Waldorf-Astoria Hotel di New York, \u00e8 stato invece costretto a recarsi all'evento utilizzando un ascensore merci.\nAlla prima destinataria nera dell'Academy Award Hattie McDaniel non \u00e8 stato permesso di partecipare alla prima di \"Via col vento\" nella Georgia separata razzialmente e alla cerimonia del Premio Oscar a Los Angeles era obbligata a sedersi in un tavolo segregato posizionato nella parete pi\u00f9 lontana della stanza; L'Hotel attuava difatti una rigorosa politica segregazionista, ma permise a McDaniel di entrare \"concedendole\" un favore.\nSituazione attuale.\nMentre nel decennio successivo sono stati apportati notevoli miglioramenti grazie all'avanzamento del ceto medio e all'occupazione nella funzione pubblica, la povert\u00e0 nera e la mancanza d'istruzione continuano nel contesto della deindustrializzazione. Nonostante i passi avanti effettuati dopo l'attentato alla chiesa battista della 16\u00aa strada nel 1963 la violenza contro le istituzioni ecclesiastiche nere \u00e8 proseguita; 145 incendi sono stati appiccati dolosamente nelle chiese nere del profondo Sud nel corso degli anni novanta. Il Massacro di Charleston \u00e8 avvenuto nel 2015 all'interno dell'\"Emanuel African Methodist Episcopal Church\".\nDal 1981 al 1997 il Dipartimento dell'Agricoltura degli Stati Uniti d'America ha discriminato decine di migliaia di agricoltori afroamericani, negando i prestiti concessi invece ai coltivatori bianchi in circostanze del tutto simili. La discriminazione \u00e8 stata oggetto della causa \"Pigford contro Glickman\" (1999) presentata dai membri dell'organizzazione non a scopo di lucro \"National Black Farmers Association\", che ha portato a due accordi di liquidazione di 1,25 miliardi di dollari nel 1999 e di 1,15 miliardi di dollari nel 2009.\nDurante gli anni ottanta e novanta si sono verificati numerosi scontri che hanno riguardato tensioni razziali di lunga durata tra polizia e comunit\u00e0 minoritarie. I disordini razziali di Miami del 1980 furono catalizzati dall'uccisione di un automobilista afroamericano da parte di 4 agenti del Miami-Dade Police Department; essi sono stati successivamente assolti da ogni addebito di omicidio colposo grazie ad evidenti manomissioni.\nAllo stesso modo i conflitti scaturiti con la Rivolta di Los Angeles del 1992 sono esplosi a seguito dell'assoluzione di 4 ufficiali bianchi del Los Angeles Police Department nonostante fossero stati filmati mentre percuotevano il taxista afroamericano Rodney King. Lo storico Khalil Gibran Muhammad, direttore del \"Schomburg Center for Research in Black Culture\" di Harlem ha identificato pi\u00f9 di 100 casi di violenza razziale di massa commessi a partire dal 1935 e ha notato che la quasi totalit\u00e0 era stato generato da un qualche incidente poliziesco.\nPoliticamente il sistema strutturato del \"vincente che prende tutto\" cos\u00ec come viene applicata in 48 su 50 degli Stati federati degli Stati Uniti d'America nei collegi elettorali finisce quasi sempre col beneficiare la rappresentanza bianca, in quanto nessuno Stato ha una maggioranza di elettori di colore. Questa situazione \u00e8 stata descritta come \"pregiudizio strutturale\" e spesso porta gli elettori di colore a sentirsi politicamente alienati con la conseguenza che finiscono col non votare pi\u00f9. Anche la mancanza di rappresentanza nel Congresso degli Stati Uniti d'America ha condotto ad una diminuzione dell'elettorato nero.: a partire dal 2016 gli afroamericani compongono solo l'8,7% del Congresso, mentre i latinos sono attestati al 7%.\nMolti citano le Elezioni presidenziali negli Stati Uniti d'America del 2008 come un passo avanti nelle relazioni interrazziali; i bianchi americani hanno giocato un loro ruolo nella vittoria di Barack Obama, il primo presidente degli Stati Uniti d'America nero. Difatti Obama ha ricevuto una percentuale maggiore del voto bianco (43%) rispetto al precedente candidato del partito Democratico John Kerry (41%).\nLe divisioni razziali perduravano per tutta la campagna elettorale; Ampi margini di elettori neri hanno dato un netto vantaggio a Obama durante le primarie presidenziali, dove 8 su 10 afroamericani hanno votato per lui e un sondaggio dell'MSNBC ha scoperto che la razza \u00e8 stato un fattore chiave nella percezione della preparazione di un candidato per la carica. Per esempio nella Carolina del Sud \"i bianchi erano pi\u00f9 lieti di nominare Hillary Clinton piuttosto che Obama come maggiormente qualificata per essere comandante in capo, pi\u00f9 congeniale per unire il paese e pi\u00f9 capace di conquistare la Casa Bianca. I margini pi\u00f9 forti sono arrivati fino a 3 a 1 in tutti e tre i settori\".\nCon le Elezioni presidenziali negli Stati Uniti d'America del 2016 si \u00e8 raggiunto un punto fondamentale nella discussione delle relazioni di razza; il presidente Donald Trump ha insinuato che gran parte del discorso e della violenza che circonda le relazioni di razza negli Stati Uniti \u00e8 stata indotta da gruppi sempre pi\u00f9 in aumento di attivisti neri come il movimento internazionale \"Black Lives Matter\"; questo secondo quanto \u00e8 stato riportato dalla CNN.\nLo studioso di sociologia Russ Long ha dichiarato nel 2013 che ai giorni nostri esiste un razzismo pi\u00f9 sottile che associa un gruppo etnico specifico con una specifica caratterizzazione. In uno studio del 1993 condotto da Katz e Braly \u00e8 stato prospettato che \"i neri e i bianchi mantengono tutta una serie di stereotipi l'uno verso l'altro, per lo pi\u00f9 assai negativi\". Lo studio di Katz e Braley ha anche scoperto che gli afroamericani e gli altri bianchi convalidano e considerano i tratti che li autoidentificano tra loro, poich\u00e9 la comunicazione tra i due \u00e8 minacciosa e interrazziale, probabilmente \"riluttante, riservata e nascosta\".\nLa comunicazione interrazziale \u00e8 guidata da stereotipi; questi vengono trasferiti nei caratteri personali e questi ultimi portano ad avere un effetto sulla comunicazione reciproca. Molti fattori promuovono lo stabilirsi di stereotipi, come l'et\u00e0 e l'ambiente in cui vengono applicati. Ad esempio in una ricerca svolta da \"Entman-Rojecki Index of Race and Media\" nel 2014 l'89% delle donne nere nei film sono mostrate come imprecanti e agiscono tramite comportamenti offensivi mentre solo il 17% delle donne bianche viene rappresentato nella stessa maniera.\nIl 25 maggio 2020, George Floyd, un uomo di colore di 46 anni, \u00e8 stato ucciso da un ufficiale del dipartimento di polizia di Minneapolis, Derek Chauvin, che ha forzato il ginocchio sul collo di Floyd per diversi minuti. Tutti e quattro gli agenti di polizia presenti sono stati licenziati il giorno successivo. La morte di Floyd ha scatenato un'ondata di violente proteste negli Stati Uniti, a partire da Minneapolis.\nAsioamericani.\nIl \"Naturalization Act of 1790\" rese gli asiatici ineleggibili allo status di cittadini completi il quale fu riservato e limitato ai soli bianchi.\nGli asioamericani, inclusi quelli originari dell'Asia orientale, del Sud-est asiatico e dell'Asia meridionale, hanno subito il pesante clima razzista a partire dai primi grandi gruppi di immigrati cinesi sbarcati in America; ne sono stati influenzati gli immigrati di prima generazione, i figli dei migranti e finanche i bambini asiatici adottati da famiglie cosiddette bianche.\nNel corso del XIX secolo l'America attravers\u00f2 una fase di rapida industrializzazione la quale condusse presto a gravi carenze di manodopera nelle industrie minerarie e ferroviarie. Il lavoro sottopagato degli immigrati cinesi venne spesso utilizzato per colmare questo divario, soprattutto con la costruzione della First Transcontinental Railroad, che port\u00f2 ad un'immigrazione cinese su larga scala.\nQuesti operai furono molto spesso disprezzati in quanto \"rubavano\" il posto di lavoro dei bianchi accettando un salario inferiore e a causa di ci\u00f2 nacque la definizione \"pericolo giallo\", ideologia che prevedeva la scomparsa dell'intera civilt\u00e0 occidentale a causa dell'immigrazione cinese; essa guadagn\u00f2 presto sempre pi\u00f9 popolarit\u00e0. Tale discriminazione si concretizz\u00f2 in forma istituzionale con il \"Chinese Exclusion Act\" del 1882 il quale band\u00ec l'immigrazione cinese negli Stati Uniti d'America; si tratt\u00f2 della prima volta in cui fu approvata una legislazione di esclusione nei confronti di un gruppo importante della Nazione fondata sull'etnia e sul ceto sociale.\nVennero adottate anche numerose leggi discriminatorie locali con l'intento esplicito di soffocare le opportunit\u00e0 occupazionali e di crescita economica-sociale della comunit\u00e0 cinese. Ad esempio nel caso \"Yick Wo contro Hopkins\" del 1886 la Corte suprema degli Stati Uniti d'America fece ritirare un'ordinanza cittadina di San Francisco che richiedeva licenze per poter aprire esercizi di lavanderia (le quali erano per lo pi\u00f9 di propriet\u00e0 cinese) in quanto era chiaro ch'essa si rivolgesse esclusivamente ai cinesi d'oltremare. Mentre la disposizione rimase in vigore si rilasciarono permessi praticamente a tutti i richiedenti non cinesi, mentre solo un permesso ogni 200 venne concesso ai proprietari cinesi; a quelli che rimasero competitivi l'amministrazione cerc\u00f2 di tassare in sovrappi\u00f9.\nNel 1913 la California, che ospitava molti immigrati cinesi, adott\u00f2 la \"California Alien Land Law of 1913\" la quale limit\u00f2 significativamente la propriet\u00e0 terriera da parte degli asiatici; legislazione estesa nel 1920, proibendo loro praticamente qualsiasi propriet\u00e0 di terre.\nAgli inizi del XX secolo gli immigrati giapponesi, che non erano influenzati dalla legge sull'eclusione, cominciarono ad entrare negli States, colmando la mancanza di manodopera che precedentemente era stata riempita dai cinesi e dando vita ai Nippo-americani. Questo afflusso port\u00f2 all'inevitabile azione discriminatoria, venendo ostacolato in forma diretta dal presidente degli Stati Uniti d'America Theodore Roosevelt il quale limit\u00f2 l'immigrazione giapponese. Pi\u00f9 tardi venne del tutto interrotta quando il governo nipponico firm\u00f2 l'accordo del \"Gentlemen's agreement of 1907\" attraverso cui s'impegnava di bloccare l'emissione di passaporti a quei lavoratori che avevano intenzione di trasferirsi in America.\nNel corso della seconda guerra mondiale la repubblica di Cina era uno degli Alleati della seconda guerra mondiale; il governo federale elogi\u00f2 pertanto la resistenza dei cinesi durante la seconda guerra sino-giapponese cercando di ridurre il sentimento anti-cinese. Nel 1943 il \"Magnuson Act\" fu approvato dal Congresso degli Stati Uniti d'America: venne abrogata la legge di esclusione cinese e riammessa la loro immigrazione. Tuttavia quel tempo si stava gi\u00e0 attivamente combattendo l'impero del Giappone appartenente alle potenze dell'Asse attraverso la guerra del Pacifico.\nIl razzismo antigiapponese, esploso a seguito dell'attacco di Pearl Harbor fu tacitamente incoraggiato in sede federale; si cominci\u00f2 ad utilizzare l'insulto Jap con intenti di diffamazione nei manifesti della propaganda statunitense durante la seconda guerra mondiale, oltre che aprendo la via all'internamento dei giapponesi negli Stati Uniti basandosi sulla giustificazione di possibili minacce alla sicurezza nazionale. Col proseguire della guerra il nemico venne sempre pi\u00f9 disumanizzato, il che condusse a gravi casi di mutilazione e vilipendio dei cadaveri dei soldati giapponesi caduti in battaglia.\nLa natura eminentemente razzista di tale disumanizzazione \u00e8 evidente dalla differenza di trattamento dei morti nel teatro del Pacifico rispetto a quelli nel Fronte occidentale. A quanto pare alcuni soldati inviarono a casa i teschi dei giapponesi come souvenir, mentre nessuno invi\u00f2 mai teschi tedeschi o italiani.\nQuesto acceso pregiudizio continu\u00f2 per un po' di tempo anche dopo il termine della guerra e il razzismo anti-asiatico riaccese il dibattito politico statunitense con la guerra di Corea prima e con la guerra del Vietnam poi; questo anche se in realt\u00e0 gli asiatici si trovarono su entrambi i fronti. Alcuni storici hanno affermato che un clima profondamente razzista con regole non ufficiali nei confronti dei \"gook\" (coreani, filippini e vietnamiti) hanno permesso un modello attraverso cui gli stessi civili del Vietnam del Sud vennero trattati come meno di esseri umani: ci\u00f2 fece scattare e rese comune molteplici crimini di guerra.\nPrima del 1965 l'immigrazione degli indiani rimase limitata e isolata, con un numero inferiore ai 50.000 in tutto il paese. Le rivolte di Bellingham (Washington) il 5 settembre del 1907 incarnarono l'assai bassa tolleranza americana nei confronti degli indiani. Mentre il razzismo anti-asiatico fu incorporato sia nella politica che nella cultura degli Stati Uniti d'America nei primi anni del XX secolo, gli indiani subirono la razzializzazione anche a causa del loro anticolonialismo con molti funzionari che li additarono come la \"minaccia ind\u00f9\", intraprendendo al contempo anche un vigoroso espansionismo imperialista all'estero.\nNel caso del 1923 \"United States contro Bhagat Singh Thind\" la Corte suprema degli Stati Uniti d'America dichiar\u00f2 che la casta del Brahmano dell'Induismo (vedi sistema delle caste in India) non era \"bianca\" e che pertanto rimaneva ineleggibile alla cittadinanza e alla naturalizzazione. La Corte sostenne che la differenza razziale tra gli indiani e i bianchi fosse talmente grande che \"il grande corpo del nostro popolo\" avrebbe sicuramente rifiutato l'assimilazione con gli indiani. Fu solo a seguito del \"Luce\u2013Celler Act of 1946\" che una quota di 100 indiani all'anno pot\u00e9 entrare nel territorio statunitense e diventare cittadini a tutti gli effetti.\nL'\"Immigration and Nationality Act of 1965\" ha fortemente ampliato la possibilit\u00e0 d'ingresso per gli immigrati appartenenti a gruppi diversi da quelli tradizionali dell'Europa settentrionale e, di conseguenza, ha anche significativamente e involontariamente modificato il \"mix\" demografico della Nazione. L'esperto di sociologia Stephen Klineberg afferma che prima del 1965 la legge \"ha dichiarato che gli europei del Nord erano una sottospecie superiore della razza bianca\".\nNel 1990 l'immigrazione asiatica fu incoraggiata tramite visti di lavoro temporaneo per non immigrati; rilasciati per rispondere alla carenza di manodopera specializzata.\nAi giorni nostri gli asioamericani vengono per lo pi\u00f9 percepiti come una \"minoranza modello\". Sono considerati maggiormente istruiti e con pi\u00f9 probabilit\u00e0 di successo, entro un diffuso stereotipo che li vuole intelligenti e gran lavoratori anche se socialmente del tutto inetti. Gli asioamericani possono sperimentare aspettative di eccellenza sia in ambito scolastico che lavorativo, ben al di sopra dei bianchi e delle altre minoranze.\nCi\u00f2 ha condotto per\u00f2 anche ad una discriminazione occupazionale, in quanto gli asioamericani possono affrontare irragionevoli aspettative a causa dello stereotipo \"minoranza modello\". Nel 2000 su 1.228 asioamericani il 92% di coloro che hanno sperimentato discriminazioni personali credeva che il trattamento ingiusto fosse dovuto essenzialmente alla loro etnia.\nGli stereotipi possono anche ostacolare i percorsi di carriera perch\u00e9 gli asiatici sono considerati pi\u00f9 qualificati nell'ingegneria, nell'informatica e nella matematica e sono spesso incoraggiati a perseguire esclusivamente carriere tecniche. Essi sono anche scoraggiati dal perseguire occupazioni non professionali o esecutive che richiedono una maggiore interazione sociale in quanto ci si aspetta che abbiano scarse abilit\u00e0 sociali.\nIn uno studio realizzato del 2000 il 40% di coloro che hanno sperimentato atti discriminatori hanno creduto di aver perso opportunit\u00e0 di assunzione o di promozione. Nel 2007 l'\"Equal Employment Opportunity Commission\" ha riferito che gli asiatici rappresentano solamente il 10% dei posti di lavoro professionali, mentre il 3,7% hanno occupato posizioni dirigenziali, di anzianit\u00e0 o manageriali.\nAltre forme discriminatorie includono la profilazione razziale e i crimini d'odio. Le ricerche dimostrano che la discriminazione ha portato ad un maggiore utilizzo di servizi informali di salute mentale da parte degli asioamericani. Coloro che si sentono discriminati tendono anche a fumare di pi\u00f9.\nEuropei non anglosassoni.\nVari gruppi di immigrati europei rimasero a lungo soggetti a discriminazioni sia sulla base del loro status di immigrati (noto come \"nativismo\") che sulla base della loro etnia (in questo caso il paese d'origine).\nQuando la popolazione americana inizi\u00f2 a diventare culturalmente meno omogenea (verso gli anni quaranta del XIX secolo grazie al forte aumento dell'immigrazione proveniente dall'Europa meridionale e dall'Europa orientale) si rese necessario chiarire chi fossero i \"bianchi\". Nacque cos\u00ec una suddivisione di quelli che oggi sono chiamati \u00abcaucasici\u00bb (o Europoidi) in una classe gerarchica di razze stabilite secondo il principio del razzismo scientifico e al cui vertice si trovarono gli anglosassoni e i popoli dei paesi nordici.\nNella maggior parte degli stati segregazionisti le persone che immigravano da Portogallo, Spagna, da una piccola parte della Francia meridionale, dall'Italia, dalla Grecia, dal Nordafrica e dal Medio Oriente nonch\u00e9 dalla Polonia furono classificati diversamente dai \u00abbianchi\u00bb e il termine \u00abbianco\u00bb inizi\u00f2 a identificare principalmente gli anglosassoni, i \"ceppi germanici\" e gli abitanti della Scandinavia. L'appartenenza alla razza bianca dei non-nordici (Slavi ecc.) venne molto spesso messa in discussione.\nNei primi decenni del XX secolo furono soprattutto coloro che provenivano dall'Europa meridionale, appartenenti alla presunta \"razza mediterranea\", a sottostare alle condizioni peggiori e in molti degli Stati federati degli Stati Uniti d'America essi furono legalmente equiparati ai \"negri\" e pertanto privati, con diverse accentuazioni da regione a regione, dello status e dei diritti riservati ai soli bianchi. Anche gli irlandesi, a cui si attribuirono parziali origini mediterranee, rimasero oggetto di forte pregiudizio e discriminazione. Va per\u00f2 tenuto presente che in molti casi il preconcetto colpiva non tanto l'origine etnica quanto l'apparteneza religiosa al cattolicesimo professata dagli immigrati \"papisti\", verso i quali la societ\u00e0 protestante intrisa di puritanesimo conserv\u00f2 sempre una fortissima ostilit\u00e0.\nColoro che le trovarono utili ai propri scopi accolsero e diffusero le teorie scientifiche razziste sfornate, nel corso di tutto il XIX secolo, dagli scienziati europei per giustificare l'avventura colonialista la quale caratterizz\u00f2 l'intera epoca. Presto i sentimenti anticattolici si mescolarono col \"nordicismo\" il quale consider\u00f2 tutti gli immigrati non di \"razza nordica\" come esseri inferiori.\nGli europei usarono l'ideologia razzista per conquistare e sottomettere quasi esclusivamente popolazioni non europee (e il tab\u00f9 in questo senso fu tale che i francesi arrivarono - sia pure dopo infinite polemiche - a decidere che gli Ebrei che abitavano l'Algeria francese erano da considerarsi europei e concessero pertanto loro la cittadinanza francese, a differenza di quanto avvenne con gli \"indigeni\"). Al contrario il razzismo statunitense fu usato soprattutto ai danni di popolazioni abitanti nello stesso continente europeo.\nUno dei maggiori sostenitori delle legislazioni sull'immigrazione che privilegiavano gli europei del Nord, il membro del Ku Klux Klan Lothrop Stoddard, descrisse principalmente i presunti pericoli posti dai popoli \"colorati\" alla civilt\u00e0 bianca attraverso il suo libro pi\u00f9 famoso \"The Rising Tide of Color Against White World-Supremacy\" del 1920. Il nordicismo port\u00f2 alla riduzione drastica dell'immigrazione proveniente dall'Europa meridionale, insieme agli slavi dell'Europa orientale nella \"National Origins Formula\" dell'\"Emergency Quota Act\" e dell'\"Immigration Act of 1924\" ed il cui obiettivo fu quello di mantenere la distribuzione dello status quo etnico limitando l'ingrsso degli europei non nordici. Secondo il Dipartimento di Stato degli Stati Uniti d'America era \"salvaguardare l'ideale dell'omogeneit\u00e0 americana\".\nIl termine razzista \"Untermensch\" deriva dal titolo del libro di Stoddard del 1922 \"The Revolt Against Civilization: The Menace of the Under-man\". Esso venne successivamente adottato dai nazisti (e dal suo principale teorico razziale Alfred Rosenberg) grazie alla versione tedesca del libro: \"Der Kulturumsturz: Die Drohung des Untermenschen\" (1925).\nEbbero conseguenze storiche rilevanti e durature anche la massiccia diffusione delle teorie dell'eugenetica, in particolare ad opera di Madison Grant, che saranno pi\u00f9 tardi la principale fonte di ispirazione per le campagne di sterilizzazione obbligatoria ed eutanasia forzata operate dalla Germania nazista (vedi eugenetica nazista e eutanasia su minori nella Germania nazista.\nLa campagna ideologica di Grant raggiunger\u00e0 l'obiettivo di far chiudere le frontiere nei primi anni venti e, a partire dal 1924, di far restringere l'immigrazione dai paesi dell'est e del sud europeo, oltre che di ostacolare quella ebraica. Questa decisione avrebbe avuto conseguenza catastrofiche durante la \"Shoah\", nel corso della quale gli Usa respinsero caparbiamente i profughi ebrei, accogliendone per tutta la durata dell'Olocausto meno della sola citt\u00e0 cinese di Shanghai (30.000).\nA rendere politicamente possibile tutto ci\u00f2 fu il senatore del Massachusetts Henry Cabot Lodge il quale fu tra i pi\u00f9 fanatici sostenitori della \"Immigration Restriction League\", che si opponeva all'immigrazione dei popoli di \"razza mediterranea\". Cabot Lodge trov\u00f2 il modo di aggirare la resistenza di coloro i quali non volevano limitare gli ingressi esplicitamente in base alla razza proponendo un escamotage: vietare l'ingresso agli analfabeti e modificare le quote di ingresso, stabilendo le nuove su quelle registrate oltre trent'anni prima, nel 1890. Con questa retrodatazione la quota complessiva d'ingresso dei mediterranei che avrebbe dovuto essere di diritto pari al 45% dei richiedenti fu ridotta a meno del 15%. Per contro fu grandemente aumentata la quota consentita ai paesi nordici.\nA seguito della Grande depressione economica del 1929, con i disordini che ne seguirono e con il diffondersi del \u00abpericolo comunista\u00bb la strategia politica cambi\u00f2 e negli ex stati confederati del sud si adottarono teorie meno rigide, ispirate in gran parte da quelle europee. Cos\u00ec negli anni 1930, quando in quegli stati era ormai divenuto impossibile continuare a mantenere un cos\u00ec alto numero di immigrati europei fuori dalla \u00e9lite dei bianchi - con il rischio peraltro di pericolose coalizioni con gli afroamericani - i segregazionisti estesero i diritti a tutti i \u00abcaucasici\u00bb, gruppo razziale che includeva anche i mediterranei e che era suddiviso in \u00abWhite Caucasian\u00bb (caucasica bianca: anglosassoni, scandinavi e germanici) e \u00abCaucasian\u00bb (caucasica). Oggi il termine \u00abcaucasico\u00bb viene esteso a indicare indistintamente i \u00abbianchi\u00bb, tuttavia la suddivisione in \u00abwhite caucasian\u00bb e \u00abcaucasian\u00bb \u00e8 ancora ufficialmente in vigore nei metodi statistici di catalogazione in uso presso le istituzioni di molti stati americani.\nTutte le altre presunte razze non caucasiche invece rimasero escluse dai diritti civili per altri venti anni. Le etnie euro-americane specifiche videro decrescere significativamente la propria \"questione razziale\" nel corso degli anni trenta, sostituite da un bi-razzismo reciproco tra afroamericani e bianchi americani, come descritto e predetto da Lothrop Stoddard; ci\u00f2 fu dovuto a numerose cause. La \"National Origins Formula\" ridusse drasticamente l'afflusso di etnie non nordiche; la Grande migrazione afroamericana fuori dal Sud fece scendere il razzismo anti-immigrati bianchi per sostituirlo sempre di pi\u00f9 con il razzismo anti-nero.\nIrlandesi americani.\nPer tutto il XIX secolo si dimostr\u00f2 particolarmente virulento il pregiudizio anti-irlandese, che era parte di un pi\u00f9 ampio sentimento anti-cattolico. Questo fu particolarmente vero per i cattolici irlandesi che immigrarono alla met\u00e0 del XIX secolo; il gran numero di irlandesi americani (sia cattolici che protestanti) che si stabilirono in America nel corso del XVIII secolo erano in gran parte (ma non interamente) sfuggiti a tale discriminazione e si poterono fondere nella popolazione bianca americana. Durante gli anni 1830 i conflitti per il controllo dei maggiori siti lavorativi esplosero nelle aree rurali tra squadre di operai rivali provenienti da diverse parti dell'Irlanda e altre composte dai locali che si misero in feroce competizione per le opere di costruzione.\nIl movimento \"Know Nothing\" fu un partito politico fondato sulla xenofobia la cui adesione era limitata agli uomini protestanti; esso oper\u00f2 a livello nazionale dalla met\u00e0 degli anni 1850 e cerc\u00f2 di limitare l'influenza dei cattolici irlandesi e di altri immigrati, riflettendo cos\u00ec il \"nativismo\" e il sentimento anticattolico. Vi fu una diffusa discriminazione nei confronti dei lavoratori irlandesi ed rimasero per molto tempo comuni i cartelli che dicevano: \"non c'\u00e8 nessun bisogno di irlandesi\".\nAntipapismo.\nIl secondo Ku Klux Klan divent\u00f2 una grande e potente organizzazione a livello nazionale nel 1920, composto da 4 a 6 milioni di membri (il 15% della popolazione eleggibile della nazione); esso si oppose soprattutto alla Chiesa cattolica. La rinascita del Klan fu incoraggiata anche dall'uscita del film del 1915 \"Nascita di una nazione\". Sia la seconda che la terza incarnazione del Klan fecero frequenti riferimenti al sangue \"anglosassone\" dell'America.\nIl sentimento anticattolico, che apparve in America settentrionale con le prime colonie dei padri pellegrini e dei puritani nel New England all'inizio del XVII secolo, \u00e8 rimasto evidente fino alla campagna presidenziale di J. F. Kennedy, il quale divenne, nel 1960, il primo cattolico nella storia degli USA ad essere eletto presidente (vedi elezioni presidenziali negli Stati Uniti d'America del 1960).\nTedeschi americani.\nSi verific\u00f2 anche una discriminazione nei confronti dei tedeschi americani e degli italoamericani, in quanto l'Impero tedesco fu un paese nemico durante la prima guerra mondiale, mentre la Germania nazista ed il regno d'Italia lo furono durante la seconda. Ci\u00f2 ha comportato una forte riduzione dell'identit\u00e0 etnica tedesca-americana e una forte diminuzione dell'utilizzo della lingua tedesca dopo la Grande Guerra, che fino ad allora risultava significativo, oltre che all'internamento dei tedeschi e degli italiani.\nA partire dalla Grande Guerra, i tedeschi americani vennero talvolta accusati di intrattenere alleanze politiche con la repubblica di Weimar e di non essere quindi abbastanza fedeli nei confronti dell'America. Il dipartimento di giustizia cerc\u00f2 di stilare un elenco di tutti gli stranieri tedeschi, per un totale di circa 480.000 persone, di cui pi\u00f9 di 4.000 vennero imprigionati durante il biennio 1917-18. Le accuse comprendevano lo spionaggio a favore dell'impero tedesco o il sostegno al suo sforzo bellico.\nIn migliaia furono costretti ad acquisire legami di guerra per poter dimostrare la loro lealt\u00e0. La Croce Rossa Americana imped\u00ec agli individui con cognomi tedeschi di partecipare nel timore di sabotaggio. Una persona sub\u00ec il linciaggio da parte di una folla a Collinsville (Illinois); Robert Prager venne rapito dalla prigione in cui si trovava in qualit\u00e0 di presunta spia e ucciso a sangue freddo.\nLe questioni inerenti alla fedelt\u00e0 dei tedeschi americani aumentarono a causa di eventi come l'esplosione di Black Tom a Jersey City, attrubuita ad un'intenzionale opera di sabotaggio tedesca; molti tedeschi americani subirono l'arresto nel corso della guerra per aver rifiutato di giurare la propria fedelt\u00e0 agli Stati Uniti. L'isteria bellica collettiva condusse alla rimozione dei nomi tedeschi dai luoghi pubblici, sia per quanto riguardava gli oggetti che le strade e le imprese. Anche le scuole cominciarono ad eliminare o scoraggiare l'insegnamento della lingua tedesca.\nAnni pi\u00f9 tardi, durante la seconda guerra mondiale, i tedeschi americani rimasero ancora una volta vittime della discriminazione provocata dalla propaganda di guerra. Dopo la sua entrata in guerra il governo fece internare almeno 11.000 cittadini americani di origine tedesca. L'ultimo rilascio di un tedesco statunitense avvenne a Ellis Island, dov'era rimasto imprigionato fino al 1948, ad oltre tre anni dalla cessazione delle ostilit\u00e0.\nMediorientali e asiatici meridionali.\nLe persone con origini dal Medio Oriente e dall'Asia meridionale hanno storicamente occupato uno statuto razziale ambiguo. Gli immigrati mediorientali e sudasiatici furono tra coloro che vennero citati in giudizio tra la fine del XIX e l'inizio del XX secolo per determinare se potessero essere considerati dei \"bianchi\" come venne richiesto dalla legge di naturalizzazione.\nNel 1923 i tribunali giustificarono uno \"standard di conoscenza comune\" concludendo come le \"prove scientifiche\", compresa la nozione di \"razza caucasica\" (Europoide) - tra cui anche i mediorientali e molti sudasiatici - risultassero essere incoerenti. Lo studioso giuridico John Tehranian sostiene che in realt\u00e0 si trattasse di uno \"standard basato sulle prestazioni\", relativo cio\u00e8 alle pratiche religiose, al livello d'istruzione, all'integrazione e al ruolo comunitario.\nArabi americani.\nIl razzismo contro gli arabi americani e l'islamofobia nei confronti dei musulmani sono aumentate contemporaneamente alle tensioni innescatesi tra il governo statunitense e il mondo islamico. Dopo l'11 settembre la discriminazione e la violenza razziale si sono notevolmente accresciute, non solo nei confronti degli arabi americani ma anche di altri gruppi religiosi e culturali. Gli studiosi, tra cui Sunaina Maira e Evelyn Alsultany, sostengono che nel clima post-11 settembre gli americani musulmani hanno subito una \"razzializzazione\" nell'intera societ\u00e0, sebbene i marcatori di questa \"razza\" siano culturali, politici e religiosi piuttosto che derivanti dal fenotipo.\nIn particolare gli Arabi sono stati quelli maggiormente demonizzati e i responsabili dell'odio nei confronti dei mediorientali che vivono nel mondo che segue la civilt\u00e0 occidentale. Si sono verificati aggressioni contro gli arabi non soltanto sulla base della loro religione, ma anche fondate sull'etnia; numerosi arabi cristiani hanno subito attacchi fondandosi sul loro aspetto. Inoltre anche altri popoli mediorientali (iranici, assiri, armeni, ebrei, turchi, Yazidi, Curdi ecc.) che vengono scambiati per arabi a causa della percezione che li vede simili nell'aspetto \u00e8 accaduto di essere vittime collaterali dell'antiarabismo.\nI popoli mediorientali non arabi e non musulmani cos\u00ec come gli asiatici meridionali di differenti contesti etnico/religiosi (ind\u00f9, musulmani e sikh) sono stati stereotipati come arabi. Il caso di Balbir Singh Sodhi, un Sikh assassinato in una stazione di benzina di Phoenix da un esponente del potere bianco per essere stato scambiato - a causa dell'abbigliamento e dell'apparenza - con un terrorista arabo (aveva il turbante, requisito del Sikhismo), cos\u00ec come il caso degli ind\u00f9 attaccati perch\u00e9 creduti musulmani hanno raggiunto sempre pi\u00f9 rilievo e giudizi critici dopo l'11 settembre.\nLe persone di origini mediorientali che hanno prestato servizio nell'United States Armed Forces a volte vengono costretti ad affrontare il razzismo che scaturice dagli altri commilitoni. Il soldato dell'esercito Zachari Klawonn ha subito numerosi casi di razzismo dopo essere stato assunto alla base militare di Fort Hood; durante la sua formazione di base gli \u00e8 stato messo un panno attorno ala testa per fargli interpretare la parte del terrorista. I suoi colleghi dovevano riuscire a catturarlo e puntargli le armi contro: era anche soprannominato \"kefiah\", \"scimmia di sabbia\" e \"Zachari bin Laden\".\nSecondo uno studio del 2004, sebbene i parametri ufficiali comprendano gli arabi come parte della categoria razziale dei bianchi americani, molti arabi americani provenienti da luoghi diversi dal levante ritengono di \"NON essere bianchi\" e d'altra parte non vengono percepiti come bianchi neppure dalla societ\u00e0 americana.\nIranoamericani.\nLa crisi degli ostaggi in Iran (il caso dell'ambasciata statunitense assalita a Teheran nel 1979) ha accelerato un'ondata di sentimenti anti-iraniani in tutta la nazione, diretti sia contro il nuovo regime islamico che contro i cittadini e gli immigrati iraniani. Anche se tali sentimenti sono diminuiti gradualmente a seguito del rilascio degli ostaggi all'inizio del 1981, talvolta si riaccendono. Come risposta molti migranti si sono distanziati dalla propria nazionalit\u00e0 per autoidentificarsi invece soprattutto sulla base delle loro affiliazioni etniche e religiose.\nA partire dagli anni ottanta, ma soprattutto negli anni novanta, \u00e8 stato sostenuto che la rappresentazione degli iraniani fatta da Hollywood ha progressivamente mostrato segni diffamatori anti-iraniani. Produzioni di rete come \"24\", \"John Doe\", \"Sulle ali delle aquile\", \"Escape from Iran: The Canadian Caper\" e \"JAG - Avvocati in divisa\" quasi regolarmente parlano ed ospitano nel corso della loro trama dei \"cattivi iraniani\".\nAntisemitismo.\nL'antisemitismo ha svolto un suo ruolo anche nella storia statunitense. Nel corso del XIX e del XX secolo centinaia di migliaia di Ebrei si trovarono costretti a fuggire dai pogrom che scoppiarono periodicamente nell'Europa orientale; s'imbarcarono soprattutto dai porti del Mar Baltico e giunsero in gran parte a Ellis Island.\n\u00c8 stato suggerito nel libro \"The Joys of Yiddish\" (1968) di Leo Rosten che gli emigranti ebrei, erano sin dall'arrivo, oggetto di razzismo da parte delle autorit\u00e0 d'immigrazione portuale. Il termine gergale \"kike\" (divenuto in seguito uno degli stereotipi sugli ebrei) venne adottato per riferirsi a quegli Ebrei analfabeti che firmavano i loro documenti d'immigrazione con un cerchio, chiamato \"kirkel\" in lingua Yiddish.\nVennero anche compiuti dei tentativi da parte dell'\"Asiatic Exclusion League\" per impedire agli immigrati ebrei, assieme ad altri gruppi etnici mediorientali come gli arabi, gli assiri e gli armeni di ottenere la naturalizzazione; continuarono, nonostante la cittadinanza statunitense, ad essere classificati come \"asiatici\".\nDagli anni 1910 in poi le comunit\u00e0 ebraiche degli Stati Uniti meridionali vennero spesso attaccate dal Ku Klux Klan, che si opponeva all'immigrazione \"semitica\" e usavano volentieri i temi propagandistici dell'antisemitismo (una fra tutte la figura del \"banchiere ebreo\"). Nel 1915 Leo Frank sub\u00ec il linciaggio in Georgia dopo essere stato accusato per stupro e omicidio e condannato alla pena di morte (con sentenza successivamente commutata nell'ergastolo). Proprio quest'evento fu un catalizzatore per la rinnascita del nuovo Klan.\nGli eventi della Germania nazista attirarono l'attenzione di parte della popolazione americana. La \"Lobby Ebraica\" avrebbe contribuito per indurre un intervento armato statunitense, facendo fronte a un consistente atteggiamento isolazionista. Tra i portavoce di quest'ultimo figurava il celebre prete cattolico nonch\u00e9 predicatore radiofonico antisemita Charles Coughlin il quale indicava gli Ebrei quali \"artefici del Comunismo\" e cospiratori per trascinare gli Stati Uniti d'America nell'avventura bellica.. Egli condusse prediche settimanale fondate sull'antisemitismo pi\u00f9 acceso e dal 1936 cominci\u00f2 a far pubblicare un giornale intitolato \"Social Justice\" in cui stamp\u00f2 accuse antisemitiche come i falsi \"Protocolli dei Savi di Sion\".\nUn certo numero di organizzazioni ebraiche, cristiane, musulmane e finanche accademiche considerarono Nation of Islam (NOI) come palesemente antisemita. Sostengono in particolare che essa si \u00e8 impegnata in interpretazioni revisioniste di negazionismo dell'Olocausto e che esagera ampiamente il ruolo svolto dagli ebrei nella tratta atlantica degli schiavi africani (vedi Ebraismo e schiavit\u00f9). L'Anti-Defamation League (ADL) ha affermato che il ministro della salute del NOI, Abdul Alim Muhammad ha accusato i medici ebrei di inoculare ai neri il virus dell'AIDS, un'affermazione questa che per\u00f2 lo stesso Muhammad nel \"The Washington Post\" ha contestato.\nAnche se gli ebrei vengono spesso percepiti come \"bianchi\" dal mainstream statunitense, la loro relazione on la cosiddetta \"bianchezza\" rimane complessa, tanto che alcuni preferiscono non identificasi neppure come bianchi. L'attivista e rabbino Michael Lerner sostiene in un articolo concesso a \"The Village Voice\" nel 1993 che \"in America essere bianco significa essere il beneficiaio degli ultimi 500 anni di esplorazione e di sfruttamento del resto del mondo\" e che \"gli ebrei possono essere considerati bianchi solo se esiste un'ampia amnesia da parte dei non ebrei riguardo alla monumentale storia dell'antisemitismo\".\nL'attivista afroamericano di spicco Cornel West, in un'intervista all'United States Holocaust Memorial Museum, ha spiegato: \"\"anche se alcuni ebrei credono di essere bianchi penso che siano stati ingannati. Penso che l'antisemitismo si \u00e8 rivelato una forza potente in quasi tutti i paesi della civilt\u00e0 occidentale dove il cristianesimo ha una presenza consistente. Cos\u00ec, anche come cristiano, dico continuamente ai miei fratelli e sorelle ebrei: non credete all'idea della tua assimilazione e piena integrazione nella classe sociale tradizionale principale. Si richiede solo un evento o due per far scaturire un certo tipo di sensibilit\u00e0 anti-ebraica; l'antisemitismo \u00e8 ancora da superare in luoghi che forse ti sorprenderanno. Ma sono solo completamente convinto che l'America non \u00e8 la terra promessa per i fratelli e le sorelle ebrei. Molti fratelli ebrei dicono: 'No, non \u00e8 vero. Finalmente...'\" S\u00ec, lo hanno detto anche ad Alessandria d'Egitto. L'hai detto anche nella Repubblica di Weimar\"\".\nNuovo antisemitismo.\nNegli ultimi anni gli studiosi hanno avanzato il concetto di neoantisemitismo, proveniente contemporaneamente dall'estrema sinistra, dall'estrema destra e dall'islamismo, che tendono a concentrarsi sull'opposizione alla creazione di una patria ebraica nello Stato d'Israele, oltre a sostenere che i linguaggi dell'antisionismo e delle critiche al governo d'Israele sono oramai abituati ad attaccare gli ebrei in una maniera pi\u00f9 ampia. In questa prospettiva i sostenitori del nuovo concetto credono che le critiche ad Israele e al sionismo siano spesso del tutto sproporzionate in grado e uniche in natura, finendo con l'attribuire tutto questo ad un'ideologia antisemitica.\nLo storico Yehuda Bauer, professore di studi sull'Olocausto presso l'Universit\u00e0 Ebraica di Gerusalemme ha sostenuto che il concetto di \"nuovo antisemitismo\" \u00e8 fondamentalmente falso in quanto si tratta in realt\u00e0 di una forma alternativa del vecchio antisemitismo dei decenni precedenti, che crede rimanga latente nel tempo ma che si ripresenta ogni qual volta viene innescato. A suo avviso l'innesco attuale \u00e8 proprio la situazione israeliana; anche se fosse raggiunto un compromesso nel processo di pace del conflitto arabo-israeliano egli crede che l'antisemitismo diminuir\u00e0 ma che non scomparir\u00e0.\nNoti critici d'Israele come Noam Chomsky e Norman Finkelstein discutono sull'entit\u00e0 del nuovo antisemitismo statunitense. Chomsky ha scritto nel suo testo del 1999 intitolato \"Necessary Illusions: Thought Control in Democratic Societies\" che l'Anti-Defamation League accomuna qualsiasi messa in discussione della politica israeliana dandogli l'epiteto di antisemitismo, confliggendo e confondendo le questioni quando anche il sionismo riceve delle accuse. Finkelstein ha dichiarato che il presunto nuovo antisemitismo \u00e8 un concetto assurdo avanzato dall'ADL con l'intento di combattere i critici della politica israeliana.\nAntiziganismo.\nla popolazione Rom in America si \u00e8 mescolata in modo pi\u00f9 o meno completo al resto della societ\u00e0. Negli Stati Uniti d'America il termine \"zingaro\" (Gypsy) \u00e8 stato storicamente associato a un commercio, a una professione e a uno stile di vita pi\u00f9 che ad una definizione etnico/razziale. Alcuni americani, specialmente quelli che lavorano in proprio in un settore di lettura della mano o di altre forme di divinazione o ricerca psichica, utilizzano il termine Gypsy per descrivere se stessi o la loro impresa, pur non intrattenendo alcun legame con le persone Rom. Ci\u00f2 pu\u00f2 essere dovuto anche alla non percezione o all'ignoranza riguardo al termine piuttosto che ad una qualsiasi forma di bigottismo o antiziganismo.\nNativi americani.\nL'atteggiamento di discriminazione razziale fu rafforzato dalle guerre indiane, per giustificare il genocidio, protratto per decenni, delle popolazioni pellerossa con l'intento di sottrarre loro le terre: gli indiani non erano \"davvero\" esseri umani, e quindi nemmeno a loro si applicavano le considerazioni \"umanitarie\". La conquista del continente americano port\u00f2 ad un totale di morti indigeni che secondo le stime pi\u00f9 recenti oscilla tra i sessanta ed i cento milioni, di cui venti milioni proprio durante le guerre indiane nel Nord America. Queste cifre lo eleggono tristemente come il pi\u00f9 grande genocidio nella storia dell'umanit\u00e0.\nL'efficienza dello sterminio indiano americano port\u00f2 Adolf Hitler a citarlo come esempio pratico per \"la soluzione finale\" fin nella prima edizione del Mein Kampf (\"la mia battaglia\"), manuale e base ideologica dell'ideologia del Nazionalsocialismo.\nConseguenze.\nLegislazioni contro i matrimoni misti.\nFino ad allora, in una trentina di stati americani, erano proibiti e nulli legalmente i cosiddetti matrimoni misti, se uno dei contraenti rispondeva a precise caratteristiche, definite stato per stato:\nNonostante tali leggi contravvenissero palesemente alle disposizioni dell'articolo I, sezione 10, della Costituzione degli Stati Uniti d'America la Corte suprema degli Stati Uniti d'America non prese mai una decisione nei loro confronti.\nLa questione razziale contemporanea.\nSono oggi frequenti e numerosi gli episodi di razzismo e di discriminazione contro gli afroamericani, le cui condizioni per quanto riguarda l'accettazione sociale sono notevolmente migliorate rispetto a tempi pi\u00f9 remoti, ma che economicamente continuano a soggiacere a maggiore povert\u00e0.\nIl massiccio afflusso quotidiano di immigrati illegali dal confine con il Messico ha invece ingigantito le forme di ostilit\u00e0 razzista contro gli ispanici latino-americani.\nA dimostrare quanto l'ideologia razzista abbia fatto presa anche a livello di cultura popolare statunitense, dove spesso ha sostituito il concetto di \"classe sociale\" nei conflitti sociali, resta ancora oggi una disponibilit\u00e0 da parte dei cittadini statunitensi a definirsi a vicenda o addirittura autodefinirsi in termini di \"razza\" o \"etnicit\u00e0\". Un atteggiamento peraltro sanzionato dal Censimento degli Stati Uniti d'America il quale richiede espressamente ad ogni cittadino di definire la \"razza o etnicit\u00e0\" a cui appartiene.\nFa eccezione la comunit\u00e0 latino-americana che, con i suoi tassi di meticciato relativamente elevati, dimostra di fare riferimento a un concetto di \"razza\" diverso da quelli prevalenti nella maggioranza \"bianca\" della popolazione statunitense.\nFino alla seconda parte del secolo XX si \u00e8 avuta la divisione delle sacche di sangue destinate alle trasfusioni, in base alla razza del donatore, operata anche dalla Croce Rossa statunitense. Dal 2014 sembra si sia riaperta la questione razziale negli Stati Uniti, da quando alcuni agenti di polizia uccisero un ragazzo di colore disarmato. Proprio nel 2014 si susseguono in diversi momenti continui attacchi della polizia contro gente di colore disarmata, tanto da portare il presidente Obama ad alcune azioni risolutive contro la polizia americana. Uno degli omicidi pi\u00f9 significativi \u00e8 avvenuto proprio durante il giorno di Selma, il 7 marzo, quando un poliziotto spara e uccide un diciannovenne. Il giovane, identificato come Anthony \"Tony\" Robinson era disarmato, a rendere nota la notizia \u00e8 stata la polizia locale, spiegando che il ragazzo era sospettato per una recente aggressione. Dopo il tragico episodio decine di persone sono scese in piazza nella citt\u00e0 di Madison per manifestare contro la polizia. Una vicenda che rischia inasprire una situazione gi\u00e0 difficile, riaccendendo le tensioni razziali nel Paese. L'ultimo omicidio \u00e8 avvenuto in South Carolina, dove il 4 marzo un agente di polizia bianco apre il fuoco in pieno giorno in un parco pubblico uccidendo un afro-americano Walter L. Scott, di 50 anni. Il poliziotto Michael T. Slager, aveva dichiarato di aver temuto per la sua vita quando l'uomo, durante un diverbio per una violazione stradale sabato (la sua auto era stata fermata per un fanalino rotto) era riuscito a prendere il taser dell'agente. Ma un video mostra l'agente Slager che spara per otto volte contro l'uomo in fuga e disarmato. Le immagini erano state registrate con un telefonino da un passante, che le aveva poi fatte pervenire alla famiglia Scott. Il New York Times ha avuto accesso al video, pubblicandolo sul suo sito.\nL'agente Slager \u00e8 stato incriminato con l'accusa di omicidio di Stato.\nLa classificazione dell'Istituto statistico.\nIl governo statunitense ha provveduto a dare una definizione di razza per il sistema di censimento della popolazione, in base al quale le persone vengono suddivise per \"razza o etnicit\u00e0\". Per il censimento del 2000, le persone avevano la possibilit\u00e0 di autoidentificarsi nel gruppo razziale/etnico che sentivano pi\u00f9 vicino. Gli ispanici, per esempio, rientravano come gruppo etnico anzich\u00e9 razziale per via della forte mescolanza all'interno delle loro comunit\u00e0.\nLe categorie definite dall'US Census non devono essere considerate presupposti per una diversificazione delle persone su base scientifica o antropologica, dal momento che si tratta di costrutti sociopolitici per meglio interpretare la situazione demografica. Le suddivisioni variano da un censimento all'altro, e oltre che tener conto del gruppo d'appartenenza vengono inclusi anche i dati riferiti al paese d'origine."}
{"id": "2863220", "revid": "300067", "url": "https://it.wikipedia.org/wiki?curid=2863220", "title": "Jose Lluis", "text": ""}
{"id": "2863221", "revid": "300067", "url": "https://it.wikipedia.org/wiki?curid=2863221", "title": "Jos\u00e9 Llu\u00eds Cort\u00e9s", "text": ""}
{"id": "2863222", "revid": "300067", "url": "https://it.wikipedia.org/wiki?curid=2863222", "title": "Jose Lluis Cortes", "text": ""}
{"id": "2863225", "revid": "767487", "url": "https://it.wikipedia.org/wiki?curid=2863225", "title": "The Soul of Bronze", "text": "The Soul of Bronze \u00e8 un film muto del 1921 diretto da Harry Houdini. Uscito nelle sale il novembre 1921, il film venne prodotto dalla Houdini Picture Corporation."}
{"id": "2863226", "revid": "6923", "url": "https://it.wikipedia.org/wiki?curid=2863226", "title": "Viadotto Polcevera", "text": "Il viadotto Polcevera (noto anche come ponte Morandi o ponte delle Condotte) \u00e8 stato un ponte autostradale che scavalcava il torrente Polcevera e i quartieri di Sampierdarena e Cornigliano, nella citt\u00e0 di Genova. Fu progettato dall'ingegnere Riccardo Morandi e venne costruito fra il 1963 e il 1967 dalla Societ\u00e0 Italiana per Condotte d'Acqua.\nIl viadotto, con i relativi svincoli, costituiva il tratto finale dell'autostrada italiana A10 (gestita dalla concessionaria Atlantia), a sua volta ricompresa nella strada europea E80. Tale attraversamento rappresenta un tassello strategico per il collegamento stradale fra l'Italia settentrionale e la Francia meridionale, oltre a essere il principale asse stradale fra il centro-levante di Genova, il porto container di Voltri-Pra', l'aeroporto Cristoforo Colombo e le aree industriali della zona genovese.\nil 14 agosto 2018 fu chiuso al traffico, a seguito del crollo dell'intero sistema bilanciato della pila 9 della struttura, che ha provocato 43 morti e 566 sfollati. Nel febbraio 2019 se ne \u00e8 avviata la demolizione, mediante tecniche di smontaggio meccanico. La demolizione \u00e8 culminata, idealmente e a livello mediatico, nella demolizione con esplosivi dei due piloni strallati superstiti, avvenuta il 28 giugno 2019 e poi terminata (eccetto che per la rimozione delle macerie) con la demolizione dell'ultima pila il 12 agosto 2019.\nIl 3 agosto 2020 \u00e8 stato inaugurato, in sua sostituzione, il nuovo viadotto Genova San Giorgio, costruito su disegno dell'architetto Renzo Piano e aperto al traffico il giorno dopo.\nStoria.\nIl 9 luglio 1959 l'ANAS band\u00ec un concorso per la progettazione e la costruzione di un collegamento tra la costruenda autostrada Genova-Savona (A10) e la Genova-Milano (A7). Tale progetto era ambizioso e difficoltoso, segnatamente per la necessit\u00e0 di superare i due grandi parchi ferroviari, il torrente e le aree gi\u00e0 costruite di Sampierdarena e Cornigliano senza creare eccessivi ingombri a terra (ivi compresa la fase di costruzione) e senza impegnare una superficie troppo estesa per impiantare i piloni.\nTra coloro che risposero all'appalto-concorso vi fu la Societ\u00e0 Italiana per Condotte d'Acqua, che coinvolse l'ingegner Riccardo Morandi: la sua proposta, che adattava soluzioni tecniche innovative gi\u00e0 da lui sperimentate in precedenza, risult\u00f2 infine vincitrice.\nLa costruzione venne quindi appaltata alla societ\u00e0 Condotte, che avvi\u00f2 i lavori nel 1963. Il sorgere della nuova infrastruttura gener\u00f2 un diffuso entusiasmo nella stampa e nell'opinione pubblica italiana: sintomatica di tale stato d'animo fu la copertina de \"La Domenica del Corriere\" del 1\u00ba marzo 1964, che ritraeva un disegno del ponte sul Polcevera corredato dal titolo \"Genova risolve il problema del traffico\". Anche il soprannome di \"Ponte di Brooklyn\", affibbiato all'opera nella cultura popolare, denota l'impatto che il viadotto aveva nell'immaginario sociale dell'epoca, per quanto esso differisse sostanzialmente dal ponte newyorkese.\nIl cantiere termin\u00f2 il 31 luglio 1967; l'inaugurazione si celebr\u00f2 il successivo 4 settembre alla presenza del Presidente della Repubblica Giuseppe Saragat. che lo defin\u00ec \u00abun'opera ardita e immensa\u00bb, con particolare riferimento alla campata lunga 210 metri e compresa fra le pile 10 e 11, che era la pi\u00f9 estesa d'Europa e la seconda del mondo.\nProgettazione e caratteristiche.\nPer coprire le luci maggiori Morandi opt\u00f2 per una struttura strallata in calcestruzzo armato e calcestruzzo armato precompresso, con cavalletti bilanciati e stralli \"omogeneizzati\": questi ultimi\u00a0\u2013con una tecnica innovativa a livello mondiale ideata e brevettata da Morandi stesso, poi divenuta oggetto di controversie \u2013 erano rivestiti in calcestruzzo precompresso, allo scopo precipuo di proteggerli dagli agenti atmosferici e di molto irrigidirli nei riguardi dei carichi mobili, alla applicazione dei quali lo strallo si sarebbe comportato come un elemento in calcestruzzo decompresso (da qui il termine coniato da Morandi di \"stralli omogeneizzati\"). La precompressione e la successiva iniezione dei cavi garantiva la collaborazione di acciaio e calcestruzzo nei riguardi dei carichi mobili e una bassa variazione di tensione nei cavi di acciaio, e quindi la loro efficace protezione nei riguardi della fatica. In teoria dunque la precompressione della camicia esterna, la \"guaina\", dava dunque almeno tre effetti benefici: protezione dalla corrosione, irrigidimento, protezione dalla fatica. Tale soluzione costruttiva aveva fruttato grande fama al progettista, giacch\u00e9 nei primi anni sessanta le strutture edilizie a telaio intrecciato erano considerate fra le pi\u00f9 moderne, versatili e affidabili. Nel progetto del viadotto genovese, Morandi riprese segnatamente quanto da lui precedentemente studiato per il ponte General Rafael Urdaneta sorto nei pressi di Maracaibo, in Venezuela; i concetti-base della progettazione dei due viadotti in questione vennero poi ulteriormente replicati nella costruzione del ponte sul Wadi al-Kuf in Libia, del ponte Pumarejo in Colombia, del Viadotto Ansa del Tevere di Roma e del viadotto Carpineto di Potenza.\nNe era risultata un'opera innovativa e imponente, articolata in undici campate, lunga metri, con un piano stradale largo 18 metri (capace di una carreggiata a quattro corsie) corrente a un'altezza massima pari a circa 45 metri dal suolo; le antenne di aggancio degli stralli erano invece alte 90 metri.\nIn corrispondenza delle campate di maggior luce, la porzione di struttura pi\u00f9 caratteristica del viadotto era costituita da tre cavalletti cementizi bilanciati \"omogeneizzati\" (denominazione questa data da Morandi, per le ragioni anzidette) che erano sostenuti da due coppie di stralli ciascuno, che risultavano individualmente tesi sotto il peso proprio del sistema per circa 2\u00a0200 tonnellate, la precompressione riguardava infatti la sola guaina esterna protettiva. Questa forte trazione era assorbita dai soli cavi di acciaio primari, che erano inizialmente tesi a circa il 40% della loro capacit\u00e0, quindi con un fattore di sicurezza intorno a 2,5. Pertanto, relativamente ai carichi permanenti, gli stralli erano in effetti in acciaio, non in calcestruzzo armato, e men che meno in calcestruzzo armato precompresso. Il passaggio dei carichi mobili implicava da progetto una modesta trazione suppletiva nei cavi di acciaio, e una decompressione della guaina in calcestruzzo, che per\u00f2 sarebbe sempre rimasta compressa, senza mai raggiungere uno stato di trazione. Questo complesso comportamento, un tipo di struttura per i carichi permanenti, un altro tipo per quelli variabili, rendeva lo strallo omogeneizzato un sistema tale da richiedere competenze specialistiche per essere pienamente compreso. Solo per i carichi mobili lo strallo era in cemento armato precompresso. Per i molto pi\u00f9 ingenti carichi permanenti, esso era un ordinario fascio di trefoli, 352, tesi al 40% della loro capacit\u00e0. Tale fascio era occultato alla vista, e annegato entro la guaina.\nCiascun cavalletto bilanciato era costituito da due distinte strutture: una prima, a forma di quadrupla H (in giallo nello schema a lato), che aveva il compito di allargare la zona centrale ove poggiava la trave a cinque cassoni dell'impalcato stradale (due appoggi a circa 41 metri di distanza, in verde nello schema) e una seconda struttura a forma di doppia A, alta 90 metri e completamente slegata dalla precedente, con il compito di sostenere gli stralli che reggevano le estremit\u00e0 del cavalletto bilanciato, distanti circa 150 m fra loro (in rosso nello schema). Ogni strallo era composto da 352 trefoli (passanti su una sella in testa all'antenna) pretesati in acciaio ad altissima resistenza, del diametro ciascuno di 1/2 pollice (12,7\u00a0mm) oltre a ulteriori 113 per la precompressione della guaina protettiva in calcestruzzo e collaboranti. Si noti che durante la costruzione, prima e durante l'installazione degli stralli, l'impalcato a sbalzo (in verde nello schema) era retto da appositi cavi provvisionali tesati, correnti a circa 2 m sopra l'impalcato stesso, poi rimossi a costruzione ultimata. Inoltre, nella zona centrale, l'impalcato non appoggiava sulla struttura ad A, ma solo su quella a H, configurando pertanto uno schema statico su quattro appoggi.\nTale configurazione strutturale aveva consentito di coprire con ciascun cavalletto bilanciato \"omogeneizzato\" una luce di oltre 200 metri, senza interferire in alcun modo, neanche in fase di costruzione, con aree sottostanti.\nLa rimanente porzione del viadotto, che si estendeva verso ovest oltre il letto del Polcevera, adottava sei cavalletti a \"V\" in cemento armato ordinario (in viola nello schema) e una pila verticale all'estremit\u00e0 ovest, tutte separate da luci minori rispetto alla sezione strallata. L'obiettivo di siffatte soluzioni era quello di ridurre al minimo la porzione di suolo occupata dai sostegni, in quanto gi\u00e0 negli anni sessanta la zona risultava fittamente edificata e infrastrutturata.\nOgni pila di sostegno reggeva dunque una propria porzione equilibrata e monolitica di impalcato stradale (in verde e in azzurro nello schema) e ai due estremi forniva l'appoggio per due ulteriori porzioni di \"impalcato tampone\" (in blu nello schema), costituite ciascuna da sei travi prefabbricate di raccordo lunghe 36 metri, in calcestruzzo precompresso, semplicemente appoggiate agli sbalzi adiacenti. \u00c8 evidente che tale conformazione a elementi autonomi evitava il trasmettersi di deformazioni e tensioni parassite fra una porzione e l'altra del viadotto, e ha evitato che il crollo della pila 9 avvenuto il 14 agosto 2018 trascinasse con s\u00e9 le altre porzioni di ponte, che rimanendo in piedi garantirono l'evacuazione. \u00c8 altrettanto evidente che le pile 8 e 10 sono risultate alleggerite, dopo il crollo, di parte dei carichi trasmessi dagli impalcati adiacenti, e pertanto non pi\u00f9 perfettamente equilibrate come previsto dal progetto.\nCiascuna pila era fondata su una spessa platea seminterrata in calcestruzzo armato, a sua volta poggiante su una numerosa serie di pozzi in calcestruzzo trivellati nel fondovalle profondi fino a 50 m, per superare gli strati alluvionali e raggiungere il sottostante strato roccioso.\nIl progetto di Morandi comprendeva anche le rampe di svincolo sul lato est del viadotto principale, delle quali le pi\u00f9 significative erano quelle da e per la direzione nord: in particolare la rampa in direzione Milano \u00e8 costituita da un impalcato elicoidale monolitico con travi a cassone curvilinee, con un raggio in mezzeria pari a 45 metri e un'altezza massima di 39 metri.\nProblematiche e critiche.\nGi\u00e0 durante la costruzione si registr\u00f2 un notevole aumento dei costi effettivi rispetto a quanto preventivato in sede progettuale.\nNel giro di pochi anni il ponte inizi\u00f2 inoltre a mostrare problemi strutturali e di precoce obsolescenza, palesando in particolare un veloce e grave degrado dei materiali: lo stesso Morandi evidenzi\u00f2 a fine anni settanta / inizio anni ottanta come la brezza marina e i fumi corrosivi delle vicine acciaierie di Cornigliano stessero causando un serio degrado degli elementi metallici a vista e delle superfici in calcestruzzo. Egli fin\u00ec dunque per ritenere che entro pochi anni sarebbe stato necessario intervenire sul ponte con manutenzioni mirate.\nPer quanto riguarda gli aspetti statici, anche a causa delle conoscenze allora poco approfondite relative agli effetti della viscosit\u00e0 del calcestruzzo nel tempo, il ponte manifest\u00f2 comportamenti strutturali diversi da quelli previsti: gi\u00e0 pochi anni dopo l'ultimazione le strutture dell'impalcato iniziarono infatti a flettere, con la conseguenza che il piano viario del ponte, da orizzontale che era, fin\u00ec presto per avere una conformazione ondulata. A tale inconveniente venne posto parziale rimedio negli anni ottanta con ripetute correzioni di livelletta.\nSecondo alcune interpretazioni, particolarmente infelice si rivel\u00f2 la tecnica adottata da Morandi di ricoprire gli stralli in calcestruzzo: tali elementi, nonostante l'intenzione fosse proprio quella di preservarli dalla corrosione, si rivelarono nel tempo non adeguatamente protetti dai fenomeni di degrado dovuti all'inquinamento industriale e alla salsedine. Inoltre la \"guaina\" di calcestruzzo rendeva assai difficile il controllo visivo delle condizioni dei trefoli in acciaio e rendeva impraticabile la loro sostituzione.\nNel 2006 l'architetto spagnolo Santiago Calatrava propose la demolizione e la ricostruzione del ponte con una nuova struttura in acciaio; tuttavia, considerata l'importanza del viadotto e gli effetti che avrebbe comportato la sua chiusura, il progetto fu rifiutato.\nCon l'avanzare degli anni il viadotto venne inoltre caricato da un traffico notevolmente superiore a quello previsto dal progetto: nel 2009, secondo uno studio della Societ\u00e0 Autostrade sulla gronda di Genova, il ponte sosteneva 25,5 milioni di transiti l'anno, con un traffico quadruplicato rispetto al precedente trentennio e con un'ulteriore crescita del 30% prevista per i successivi trent'anni. Lo studio sottolineava come il volume del traffico, causa di code quotidiane nelle ore di punta (specialmente all'estremit\u00e0 orientale, all'innesto sull'autostrada Genova-Milano), producesse un aggravio delle sollecitazioni della struttura, accelerandone il degrado. A conferma di ci\u00f2, con l'avvento del terzo millennio, le attivit\u00e0 manutentive si erano fatte praticamente quotidiane, con un conseguente aggravio dei costi gestionali. Lo studio ipotizzava che, nella variante della \"\", il viadotto venisse demolito e sostituito da una nuova struttura posta poco pi\u00f9 a nord. I costi per la continua e straordinaria manutenzione, secondo l'ingegnere Antonio Brencich (professore associato di costruzioni in cemento armato all'Universit\u00e0 degli studi di Genova), avrebbero presto superato quelli di un'eventuale ricostruzione.\nUno studio effettuato a posteriori dalla NASA su dati satellitari opportunamente elaborati ha evidenziato che fin dal 2015 il viadotto aveva incominciato a deformarsi in modo anomalo e significativo, e negli ultimi mesi di vita (dal marzo 2017 in poi) tale movimento era andato aumentando fino a .\nInterventi conservativi.\nLa commissione d'indagine del Ministero delle infrastrutture e dei trasporti ha individuato nella sua relazione di settembre 2018 i principali lavori effettuati sul ponte:\nA partire dal 1999, anno della privatizzazione della Societ\u00e0 Autostrade, il viadotto pass\u00f2 sotto la gestione privata e furono effettuati altri interventi, nessuno dei quali tuttavia di carattere strutturale diffuso:\nSecondo la relazione della commissione d'indagine ministeriale, poi acquisita agli atti dell'inchiesta, i lavori di installazione del carroponte effettuati dalla societ\u00e0 Autostrade sarebbero stati svolti con \u00abnessuna cautela per evitare il potenziale tranciamento delle armature\u00bb e con \u00abl\u2019inserimento di viti o staffe sistemate in modo da arrecare danni, anche gravi, alla struttura\u00bb.\nA seguito dei lavori svolti nel 2016, il senatore Maurizio Rossi present\u00f2 un'interrogazione parlamentare sull'andamento della messa in sicurezza del ponte al ministro delle infrastrutture e dei trasporti Graziano Delrio, rimasta tuttavia senza risposta.\nNel 2017 sono state effettuate delle indagini da parte del Politecnico di Milano sui piloni 9 e 10, che hanno evidenziato una difformit\u00e0 rispetto al comportamento dinamico atteso degli stralli della pila 9 (forme modali), e un comportamento pi\u00f9 regolare da parte degli stralli del pilone 10. Anche a seguito di tali indagini il 3 maggio 2018 la concessionaria Autostrade aveva pubblicato un bando di gara da per l'adeguamento strutturale dei piloni 9 e 10 del viadotto, in scadenza l'11 giugno 2018.\nIl crollo.\nAlle ore 11:36 del 14 agosto 2018 la sezione del ponte che sovrasta la zona fluviale e industriale di Sampierdarena, lunga 250 metri, \u00e8 improvvisamente collassata insieme al pilone di sostegno numero 9, provocando 43 vittime tra le persone a bordo dei mezzi che transitavano sul ponte e tra gli operai al lavoro nella sottostante isola ecologica dell'AMIU, l'azienda municipalizzata per la raccolta dei rifiuti.\nIl crollo del ponte ha determinato la chiusura al traffico del raccordo fra A7 e A10 e di numerose strade sottostanti, oltre che della linea ferroviaria di raccordo con il porto, nonch\u00e9 la necessit\u00e0 di evacuare per motivi precauzionali 566 persone residenti nelle case presenti sotto il pilone n. 10.\nIl Consiglio dei ministri, il 15 agosto, ha dichiarato lo stato di emergenza nel territorio del comune di Genova per la durata di dodici mesi e ha successivamente nominato il presidente della regione Liguria, Giovanni Toti, commissario straordinario per l'emergenza.\nIl 18 agosto \u00e8 stato decretato un giorno di lutto nazionale e, nella stessa data, sono stati celebrati i funerali di Stato per solo 19 delle 43 vittime all'interno del padiglione Blu della Fiera di Genova trasformato in camera ardente celebrati dal cardinale di Genova Angelo Bagnasco e dall'imam di Genova Salah Hussein per le due vittime albanesi alla presenza del Presidente della Repubblica Sergio Mattarella, della Presidente del Senato Maria Elisabetta Alberti Casellati, del Presidente della Camera Roberto Fico, del Presidente del Consiglio Giuseppe Conte e dei ministri, del sindaco di Genova Marco Bucci, assieme alle alte cariche politiche, civili e militari; alle esequie erano presenti dentro e fuori la struttura.\nA fine agosto sono stati consegnati i primi alloggi ad alcune centinaia di persone residenti nella \"zona rossa\", obbligate cautelativamente ad abbandonare le proprie abitazioni nei giorni successivi al crollo. Il comune di Genova e la regione Liguria hanno dichiarato di attendere il via libera dal Consiglio dei Ministri per firmare col dipartimento della Protezione Civile l'ordinanza nazionale che, per i nuclei famigliari che hanno deciso di provvedere privatamente alla ricerca di una nuova abitazione, stanzia un contributo mensile a titolo di rimborso del canone di locazione. A inizio settembre, vi sono state proteste davanti alla sede del consiglio regionale.\nLa dimensione e la gravit\u00e0 dei fatti hanno spinto il Governo a prendere in considerazione un processo di revisione globale del sistema delle concessioni da parte dello Stato, ipotizzando anche la revoca, la risoluzione, la decadenza o il recesso della concessione ad Autostrade per l'Italia. Sono inoltre stati pubblicati, il 27 agosto 2018, gli allegati economici e finanziari, fino a quel momento segreti, relativi a tutte le concessioni autostradali, mentre in precedenza erano stati pubblicati solo i testi privi dei dati monetari: secondo i termini di tale Convenzione, la revoca della concessione comporterebbe l'esborso di una penale di circa 20 miliardi. Tuttavia, pi\u00f9 recenti interpretazioni ministeriali evidenziano che il crollo del ponte \u00e8 configurabile come \"grave inadempimento\" della Convenzione di affidamento, in quanto il bene affidato (il ponte) avrebbe dovuto essere restituito integro: pertanto l'affidamento sarebbe revocabile senza forti risarcimenti.\nIl crollo inoltre ha sollevato dubbi sulla sicurezza di diversi altri ponti e viadotti in Italia, ad esempio il viadotto della Magliana a Roma e il ponte San Michele sull'Adda tra le province di Lecco e Bergamo, con conseguenti chiusure per verifiche e interventi di manutenzione.\nIl 25 settembre 2018 la commissione ispettiva del Ministero delle infrastrutture e dei trasporti ha ultimato il suo lavoro e presentato la propria relazione sullo stato del ponte e sul crollo. Oltre ad alcune ipotesi provvisorie relative alla dinamica del cedimento, in essa si evidenziano, secondo i commissari, le serie problematiche strutturali presenti e note gi\u00e0 da alcuni anni, e a fronte di esse gli scarsi investimenti in manutenzione strutturale straordinaria effettuati dopo la privatizzazione. La relazione \u00e8 stata acquisita dalla magistratura.\nIl 28 settembre 2018 \u00e8 stato pubblicato il decreto-legge n. 109 (cosiddetto \"Decreto Genova\") che conferisce amplissimi poteri (ritenuti anche eccessivi da parte dell'ANAC in quanto viene derogata anche la normativa antimafia) al Commissario per la ricostruzione.\nIl 1\u00ba luglio 2019 la Procura della Repubblica di Genova ha autorizzato la diffusione di un filmato registrato dalle telecamere private dell\u2019azienda \"Ferrometal\", sita nelle vicinanze del viadotto, dal quale si potrebbe ritenere che il crollo sia stato innescato dal cedimento dello strallo sud della pila 9 in una zona per\u00f2 non visibile nel filmato stesso. Tale filmato era stato sequestrato dai militari della Guardia di Finanza subito dopo la tragedia e non era stato pubblicato fino a quel momento per non influenzare le testimonianze raccolte. Da esso sono stati rimossi alcuni fotogrammi, da parte delle autorit\u00e0, per evitare il riconoscimento di alcune vittime.\nDibattito sul destino del viadotto.\nDopo il crollo si \u00e8 aperto un dibattito tecnico e culturale relativo alle azioni concrete da seguire per ripristinare la viabilit\u00e0 di Genova. Da un lato si \u00e8 posta l'idea di demolire e ricostruire interamente il ponte, con diverse proposte da parte di molti progettisti fra i quali Santiago Calatrava (che aveva gi\u00e0 formulato un suggerimento in tal senso nel 2006), Pierangelo Pistoletti e Renzo Piano. La prospettiva di affidare il progetto \"ad personam\" a Piano \u00e8 stata peraltro criticata dal sindacato di architetti e ingegneri e dall'ordine degli ingegneri di Napoli, i quali hanno invece sollecitato l'indizione di un concorso pubblico.\nD'altro canto alcuni tecnici e docenti universitari hanno evidenziato come a loro avviso, avvalendosi delle tecnologie disponibili e sfruttando assenza del traffico, la residua struttura di Morandi potesse essere resa sicura e ricostruita solo nella parte crollata, impiegando circa un quarto del tempo necessario a una completa demolizione e successiva ricostruzione, evitando inoltre di dover demolire le case e gli stabilimenti industriali sottostanti. Una petizione di architetti e ingegneri strutturisti mirante alla conservazione, al recupero e alla messa in sicurezza del ponte \u00e8 stata lanciata dal professor Antonino Saggio dell'Universit\u00e0 La Sapienza di Roma ed \u00e8 stata sottoscritta (al 18 ottobre 2018) da esperti.\nDello stesso orientamento \u00e8 anche l'Istituto Nazionale di Architettura, che ha sottolineato il valore ingegneristico e documentale dell'opera e, in una lettera aperta, ha sposato la proposta di consolidare le parti rimanenti e sostituire il pilone crollato con un nuovo segmento, pur in diverso stile e con differenti tecniche costruttive.\nTra i proponenti il ripristino della struttura, anche solo temporaneo, per favorire un successivo nuovo viadotto realizzato in tempi non contingentati e nel rispetto delle regolari normative, l'ingegnere, architetto e docente universitario Enzo Siviero a fine gennaio 2019 richiede nuovamente attenzione su tali ragioni agli organismi preposti. Lo stesso Siviero, a stretto giro esprime poi critiche sui costi preventivati per l'eventuale rifacimento totale del viadotto, a suo dire estremamente elevati rispetto al costo di mercato.\nDiverse cordate di imprese e progettisti hanno presentato proposte di ripristino del viadotto Polcevera, rispondendo al bando indetto dal Commissario straordinario alla ricostruzione e Sindaco di Genova Marco Bucci; alcune proponevano una sostituzione integrale del viadotto esistente di Morandi, altre un ripristino della sola parte crollata e il rinforzo delle porzioni superstiti. La scelta operata dal Commissario straordinario \u00e8 tuttavia stata quella di una demolizione di gran parte del viadotto (avviata ufficialmente l'8 febbraio 2019) e la sua successiva sostituzione. Sulla tempistica dei lavori si sono succedute diverse dichiarazioni discordanti.\nMaurizio Morandi, figlio del progettista, ha altres\u00ec espresso \"tristezza\" per la \"troppo frettolosa scelta\" di abbattere il ponte, ritenuto \u00ab\"simbolo di un progresso che l'Italia ha attraversato negli anni 50 e 60 del secolo scorso\"\u00bb e \u00ab\"monito per le conseguenze che l'incuria nell'uso e nella conservazione delle opere pu\u00f2 determinare\"\u00bb.\nIl costo del mantenimento parziale del viadotto dotato di campane strallate, secondo la relazione del commissario per la ricostruzione, sarebbe stato intorno ai 128 milioni di euro e avrebbe richiesto da un minimo di otto mesi a un massimo di venti mesi di lavoro.\nLa demolizione.\nil 9 febbraio 2019 sono iniziate le operazioni di demolizione che hanno portato nel corso dell'anno a demolire le porzioni di impalcato di tipologia pi\u00f9 tradizionale della parte ovest del viadotto. Il 28 giugno 2019, alle ore 9:37, sono state demolite le parti pi\u00f9 caratteristiche e iconiche del ponte, cio\u00e8 le pile strallate 10 e 11 della porzione est, nonch\u00e9 la rampa di raccordo a cantilever verso Ventimiglia, facendole implodere con cariche di dinamite.\nPreventivamente erano anche stati demoliti i condomini sottostanti il ponte.\nLa demolizione controllata \u00e8 avvenuta in quattro fasi:\nLe quattro fasi si sono sviluppate nell'arco di 6 secondi, utilizzando circa 500 inneschi elettronici, oltre 500\u00a0kg di dinamite e 5\u00a0000 metri di miccia detonante.\nIl costo della demolizione in quattro mesi \u00e8 stato di 21,4 milioni di euro; l'operazione \u00e8 stata eseguita dalla associazione temporanea di imprese composta dalle societ\u00e0 Fratelli Omini di Milano, Fagioli di Reggio Emilia, IREOS di Genova e IPE Progetti di Torino, con la supervisione dell'impresa di demolizioni Siag di Parma, diretta dall'esplosivista Danilo Coppe.\nIn seguito a ci\u00f2, l'unica struttura ancora funzionalmente superstite e integra del progetto di Morandi risulta pertanto la sola rampa elicoidale di raccordo verso la A7 e A12; tutto il resto \u00e8 stato poi sostituito dal nuovo ponte Genova San Giorgio e da tutte le infrastrutture a esso collegate.\nIniziative benefiche.\nIl 22 febbraio 2019 viene pubblicato il singolo benefico \"C'\u00e8 da fare\" che vede la collaborazione di 25 artisti della musica italiana realizzato per devolvere interamente i proventi alla comunit\u00e0 colpita dalla tragedia del crollo. L'ideatore del progetto \u00e8 stato il comico genovese Paolo Kessisoglu, che ha composto il testo della canzone.\nAltre iniziative.\nNel luglio del 2019 lo street artist Manu Invisible realizza un'opera murale dal titolo \"Reviviscenza\" sulla parete che compone il letto del Rio Polcevera nel punto del crollo del ponte."}
{"id": "2863228", "revid": "642594", "url": "https://it.wikipedia.org/wiki?curid=2863228", "title": "Torpedo-ZIL", "text": ""}
{"id": "2863229", "revid": "1305772", "url": "https://it.wikipedia.org/wiki?curid=2863229", "title": "Classe Bragadin", "text": "La classe Bragadin era una classe di sommergibili posamine della Regia Marina costruita negli anni trenta ed utilizzata durante la seconda guerra mondiale.\nCaratteristiche.\nAppartenevano al tipo \u00abBernardis\u00bb (a scafo semplice con doppifondi centrali). Derivati dalla classe Vettor Pisani, avevano vari problemi: scarsa stabilit\u00e0, beccheggio che comportava lo sbilanciarsi verso prua con mare agitato (problemi risolti con l'installazione di controcarene ed il rialzo della prua, ma che ebbero come conseguenza la riduzione della velocit\u00e0), inefficiente apparato di posa delle mine (che fu infatti usato in guerra solo una volta, dal \"Bragadin\"): perci\u00f2 tale classe non fu replicata e in guerra le due unit\u00e0 svolsero prevalentemente attivit\u00e0 di trasporto e addestramento.\nUnit\u00e0.\n\"Marcantonio Bragadin\".\nNel 1935 fu protagonista di una collisione con il sommergibile \"Tito Speri\".\nDurante la seconda guerra mondiale svolse una sola missione di posa di mine, cui se ne aggiunsero 11 di trasporto e 65 di addestramento.\nSi consegn\u00f2 agli Alleati all'armistizio e oper\u00f2 per loro in esercitazioni antisommergibile sino ad essere fermato da un guasto; disarmato, fu demolito nel dopoguerra.\n\"Filippo Corridoni\".\nNel corso del secondo conflitto mondiale svolse 23 offensive, 15 di trasporto e 7 di trasferimento.\nAll'armistizio si consegn\u00f2 agli Alleati e fu impiegato per rifornire la guarnigione di Lero durante la difesa di quest'isola.\nFu radiato e demolito nel dopoguerra."}
{"id": "2863230", "revid": "131358", "url": "https://it.wikipedia.org/wiki?curid=2863230", "title": "Lokomotiv Ni\u017enij Novgorod", "text": ""}
{"id": "2863235", "revid": "486946", "url": "https://it.wikipedia.org/wiki?curid=2863235", "title": "Stadio Juan Carlos Zerillo", "text": ""}
{"id": "2863237", "revid": "131358", "url": "https://it.wikipedia.org/wiki?curid=2863237", "title": "FC Taganrog", "text": ""}
{"id": "2863238", "revid": "131358", "url": "https://it.wikipedia.org/wiki?curid=2863238", "title": "FC Ongusht Nazran", "text": ""}
{"id": "2863239", "revid": "339392", "url": "https://it.wikipedia.org/wiki?curid=2863239", "title": "FK Baltika Kaliningrad", "text": ""}
{"id": "2863241", "revid": "1543377", "url": "https://it.wikipedia.org/wiki?curid=2863241", "title": "Generazione rubata", "text": "La generazione rubata, o in inglese \"Stolen generation\", \u00e8 il nome con cui vengono generalmente indicati quei bambini australiani aborigeni e isolani dello stretto di Torres che furono allontanati dalle loro famiglie da parte dei governi federali australiani e missioni religiose ai sensi di alcune norme parlamentari vigenti nei singoli Stati. Partendo dal 1869, gli allontanamenti forzati continuarono fino al 1969, anche se in alcuni luoghi proseguirono sino agli anni '70.\nAncora oggi sono contestate le reali intenzioni che spinsero i territori australiani all'attuazione di queste norme. Le prove cartacee estrapolate dalle relazioni delle commissioni parlamentari, suggerirono, tra le motivazioni varie: crescita in stato sicuro dei bambini aborigeni per la tutela di una popolazione in continuo e rovinoso declino, che avrebbe provocato la morte di una generazione in caso di contatto con le persone bianche e di colore.\nI detrattori di questo ragionamento, sostengono che alla base di questo allontanamento di massa ci fu il timore di una mescolanza razziale tra aborigeni e bianchi europei, o ancora il desiderio del raggiungimento di una purezza razziale da parte della classe bianca dominante."}
{"id": "2863243", "revid": "36426", "url": "https://it.wikipedia.org/wiki?curid=2863243", "title": "Antonio da Saluzzo", "text": ""}
{"id": "2863244", "revid": "767487", "url": "https://it.wikipedia.org/wiki?curid=2863244", "title": "Notte nuziale", "text": "Notte nuziale (\"A Sainted Devil\") \u00e8 un film muto del 1924 diretto da Joseph Henabery. Interpretato da Rodolfo Valentino e da Nita Naldi, fu prodotto dalla Famous Players-Lasky Corporation e girato a Farmingdale, Long Island. Il film venne distribuito dalla Paramount Pictures il 17 novembre 1924.\nLa sceneggiatura \u00e8 tratta dal romanzo breve \"Rope's End\" di Rex Beach, adattato per lo schermo da Forrest Halsey.\nAttualmente, viene considerato un film perduto.\nTrama.\nDurante la prima notte di nozze del ricco fazendero argentino don Alonzo Castro, la sposa Julietta viene rapita da El Tigre. Il bandito \u00e8 stato pagato dall'ex amante di don Alonzo, la perfida Carlotta.\nDon Alonzo sorprende una donna - che egli prende per la moglie perch\u00e9 indossa l'abito da sposa di Julietta - tra le braccia del bandito. Amareggiato, l'uomo maledice tutte le femmine di questo mondo, credendo di essere stato tradito. Deciso a vendicarsi, cerca El Tigre in un locale che sa frequentato dal suo rivale. Dopo alcuni appostamenti, riesce finalmente a trovarsi davanti al suo avversario che sfida. Ma, quando sta per soccombere, viene salvato da Luis, un acerrimo nemico del bandito che uccide El Tigre.\nLa ballerina Carmelita, allora, rivela la verit\u00e0 a Don Alonzo: quella che lui credeva sua moglie, in effetti, era Carlotta che aveva indossato gli abiti di sua moglie. La quale, sana e salva, ha trovato rifugio in un convento.\nProduzione.\nProdotto dalla Famous Players-Lasky Corporation, fu girato a Farmingdale a Long Island\nDistribuzione.\nIl film venne distribuito dalla Paramount Pictures il 17 novembre 1924 nelle sale statunitensi e, nel 1926, in Italia. Attualmente, viene considerato perduto, tranne uno spezzone superstite di meno di un rullo.\nDate di uscita.\nIMDb\nAlias"}
{"id": "2863246", "revid": "43103380", "url": "https://it.wikipedia.org/wiki?curid=2863246", "title": "Di quanto stupore", "text": ""}
{"id": "2863247", "revid": "228587", "url": "https://it.wikipedia.org/wiki?curid=2863247", "title": "Nel malamente mondo non ti trovo", "text": ""}
{"id": "2863248", "revid": "131358", "url": "https://it.wikipedia.org/wiki?curid=2863248", "title": "Nosta Novotroick", "text": ""}
{"id": "2863250", "revid": "174925", "url": "https://it.wikipedia.org/wiki?curid=2863250", "title": "\u010cernomorec Novorossijsk", "text": ""}
{"id": "2863253", "revid": "131358", "url": "https://it.wikipedia.org/wiki?curid=2863253", "title": "\u0160innik Jaroslavl'", "text": ""}
{"id": "2863254", "revid": "767487", "url": "https://it.wikipedia.org/wiki?curid=2863254", "title": "The Only Son (film 1914)", "text": "The Only Son \u00e8 un film del 1914 diretto da Oscar Apfel, Cecil B. DeMille, William C. deMille e Thomas N. Heffron. Prodotto dalla Jesse L. Lasky Feature Play Company, il film venne distribuito nelle sale dalla Famous Players-Lasky Corporation il 15 giugno 1914. La storia \u00e8 tratta dall'omonimo lavoro teatrale di Winchell Smith che debutt\u00f2 al Gaiety Theatre di Broadway il 6 ottobre 1911.\nIl film segna l'esordio cinematografico nella regia di William de Mille, fratello di Cecil B. DeMille e noto commediografo della scena teatrale di New York. Fonti contemporanea accreditano Clara Beranger come sceneggiatrice.\nTrama.\nL'invenzione di un sistema che previene la collisione tra due treni porta a Thomas Brainerd, il suo inventore, indubbi benefici: l'ingegnere pu\u00f2, con i proventi che gliene derivano, lasciare il Colorado e trasferirsi con tutta la famiglia a New York, in uno dei suoi quartieri pi\u00f9 eleganti, prendendo possesso di un appartamento sulla Quinta Strada. Il nuovo stile di vita influisce negativamente sui comportamenti della famiglia Brainerd: il figlio si trasforma in un buono a nulla, la figlia diventa - frequentando la buona societ\u00e0 - una farfallina, la moglie se la intende con un pittore. Quando quest'ultimo viene ucciso da un marito geloso, alcune lettere di Brainerd vengono ritrovate tra le carte della vittima. E l'ingegnere diventa oggetto di ricatto. Credendo cos\u00ec che la moglie sia un'adultera, Brainerd la caccia da casa insieme al figlio.\nIl giovanotto, alle prese con i problemi della vita, mette la testa a posto e, in societ\u00e0 con un inventore, Henry Thompson, mette a punto un sistema ferroviario che supera quello del padre. Il vecchio Brainerd cerca di mettere le mani sopra la nuova invenzione ma, alla fine, si riconcilia con suo figlio e con sua moglie.\nProduzione.\nIl film fu prodotto dalla Jesse L. Lasky Feature Play Company.\nDistribuzione.\nIl copyright del film, richiesto dalla Jesse L. Lasky Feature Play Co., fu registrato il 20 giugno 1914 con il numero LU2890.&lt;br&gt;\nDistribuito dalla Famous Players-Lasky Corporation, il film usc\u00ec nelle sale cinematografiche statunitensi il 15 giugno 1914.\nNon si conoscono copie ancora esistenti della pellicola che viene considerata presumibilmente perduta."}
{"id": "2863256", "revid": "461603", "url": "https://it.wikipedia.org/wiki?curid=2863256", "title": "Chengdu Blades", "text": ""}
{"id": "2863257", "revid": "486946", "url": "https://it.wikipedia.org/wiki?curid=2863257", "title": "Guangzhou Pharmaceutical F.C.", "text": ""}
{"id": "2863258", "revid": "486946", "url": "https://it.wikipedia.org/wiki?curid=2863258", "title": "Happy Valley AA", "text": ""}
{"id": "2863261", "revid": "339392", "url": "https://it.wikipedia.org/wiki?curid=2863261", "title": "Shanghai Shenhua", "text": ""}
{"id": "2863262", "revid": "461603", "url": "https://it.wikipedia.org/wiki?curid=2863262", "title": "Shenzhen Shanqingyin", "text": ""}
{"id": "2863263", "revid": "486946", "url": "https://it.wikipedia.org/wiki?curid=2863263", "title": "Tianjin Teda F.C.", "text": ""}
{"id": "2863264", "revid": "648716", "url": "https://it.wikipedia.org/wiki?curid=2863264", "title": "Classe Bandiera", "text": "La classe Bandiera era una classe di sommergibili della Regia Marina. Le quattro unit\u00e0 della classe, impostate nel 1928, furono ultimate nel 1930. Erano unit\u00e0 della tipologia \u00abBernardis\u00bb (a scafo semplice con doppifondi centrali), sviluppati dalla precedente classe Pisani; avevano una notevole velocit\u00e0 in superficie (17, 5 nodi) ma una deludente tenuta del mare, ragion per cui fu necessario apportare varie modifiche alla prua e alla torretta, nonch\u00e9 aggiungere controcarene, cosa che fece abbassare la velocit\u00e0 di circa due nodi.\nUnit\u00e0.\nCiro Menotti.\nPartecip\u00f2 clandestinamente alla guerra di Spagna durante la quale e affond\u00f2 il piroscafo \"Delfin\" (1250 tsl) ed effettu\u00f2 azioni di bombardamento costiero col cannone.\nDurante la seconda guerra mondiale, dal giugno 1940 al gennaio 1942, effettu\u00f2 23 missioni offensive ed esplorative nel Mediterraneo orientale, e dal maggio 1942 fu assegnato al trasporto di rifornimenti per la Libia, svolgendo otto missioni di questo tipo; percorse in tutto 25.000 miglia di cui 2800 in immersione.\nDal 7 marzo 1943 fu destinato alla Scuola Sommergibili di Pola per la quale svolse 53 missioni addestrative.\nIl 3 agosto 1943 effettu\u00f2 una missione di trasporto e Sbarco (nei pressi di Bengasi) di 19 sabotatori del Battaglione \u00abSan Marco\u00bb. \nAll'armistizio diresse per Siracusa ma fu dirottato a Malta. Impiegato poi per esercitazioni antisom, fu disarmato nel 1945 e radiato nel 1948.\nFu demolito nel dopoguerra.\nFratelli Bandiera.\nDurante gli anni Trenta oper\u00f2 in Mediterraneo e Mar Rosso; nel 1934 un'esplosione a bordo caus\u00f2 una vittima.\nDurante la seconda guerra mondiale fu impiegato in 22 missioni offensivo-esplorative (in settori secondari) e 17 di trasferimento, percorrendo in tutto 15.976 miglia in superficie e 1899 in immersione, fino all'aprile 1942.\nDa tale mese fu impiegato per l'addestramento alla Scuola Sommergibili di Pola, con 140 missioni di questo tipo.\nAll'armistizio si consegn\u00f2 agli Alleati a Malta. Impiegato in attivit\u00e0 addestrativa per unit\u00e0 antisommergibile, fu disarmato a fine guerra, radiato nel 1948 e demolito.\nLuciano Manara.\nNel dicembre 1936 fu inviato a partecipare clandestinamente alla guerra di Spagna, senza cogliere risultati. \nEffettu\u00f2 in tutto 17 missioni di guerra (11 offensive e 8 di trasferimento), navigando in tutto per 10.193 miglia in superficie e 1381 in immersione e subendo in un'occasione (nel giugno 1940) un attacco aereo. Il 16 marzo 1942 fu assegnato alla Scuola Sommergibili di Pola, svolgendo 203 missioni addestrative.\nAll'armistizio si trovava ai lavori a Brindisi. Impiegato poi in esercitazioni antisom alleate, fu radiato il 1\u00ba febbraio 1948 e quindi demolito.\nSantorre Santarosa.\nDal giugno 1940 all'aprile 1941 svolse varie missioni offensive in Mediterraneo, passando per varie traversie (la prima missione fu interrotta per guasto, nel novembre 1940 ebbe seri danni da una collisione con il motoveliero \"Giuseppe e Maria\", nell'aprile 1941 ci fu una vittima a bordo per il mare mosso) senza ottenere alcun risultato. \nFu poi destinato al servizio di trasporto dei rifornimenti per la Libia; il 21 ottobre 1942 evit\u00f2 i tre siluri lanciati da un sommergibile nemico, ma il 19 gennaio 1943 and\u00f2 ad incagliarsi in prossimit\u00e0 della costa libica ed alcune ore dopo, immobilizzato, fu silurato da motosiluranti inglesi con due vittime.\nIl 20 gennaio 1943 il relitto fu autodistrutto.\nCollegamenti esterni.\nRegio Sommergibile Fratelli Bandiera"}
{"id": "2863265", "revid": "385321", "url": "https://it.wikipedia.org/wiki?curid=2863265", "title": "Ritorno dalla quarta dimensione", "text": ""}
{"id": "2863267", "revid": "1632387", "url": "https://it.wikipedia.org/wiki?curid=2863267", "title": "Discografia degli Annihilator", "text": ""}
{"id": "2863269", "revid": "1310927", "url": "https://it.wikipedia.org/wiki?curid=2863269", "title": "Abdelmalek Ziaya", "text": ""}
{"id": "2863275", "revid": "1310927", "url": "https://it.wikipedia.org/wiki?curid=2863275", "title": "Djamel Abdoun", "text": "Biografia.\nLa sua famiglia \u00e8 originaria dei villaggi di \"Tifrit\" e \"Biziou\", vicino Akbou, B\u00e9ja\u00efa, nella regione della Petite Kabylie.\nCaratteristiche tecniche.\n\u00c8 un'ala destra capace anche di agire dietro una punta di peso.\nCarriera.\nClub.\nCresciuto nel Paris Saint-Germain FC, nel 2003 fu ingaggiato dall'Ajaccio, quindi fu prestato al nel 2007, giocando solo nella partita di FA Cup del 28 gennaio 2007 contro il Southampton F.C., vinta 3-1; al termine della stagione ritorn\u00f2 all'Ajaccio, dopo che il Manchester City scelse di non rendere il trasferimento permanente.\nNel 2011 il giocatore passa all'Olympiakos Pireo, dove segna nove gol in 50 presenze di campionato. Nel luglio 2013 si trasferisce al Nottingham Forest.\nNazionale.\nHa giocato per la Francia con le Nazionali Under-17, Under-18 (con cui vinse il Torneo di Tolone del 2007) e Under-20.\nEssendo comunque di origini algerine, poteva rappresentare anche l' ed il 18 gennaio 2010 debutt\u00f2 con la squadra africana entrando all'88' in una gara contro l'Angola alla Copa d'Africa 2010."}
{"id": "2863281", "revid": "767487", "url": "https://it.wikipedia.org/wiki?curid=2863281", "title": "The Capture of Aguinaldo", "text": "The Capture of Aguinaldo \u00e8 un cortometraggio muto del 1913 diretto da Francis Ford che lo interpreta insieme a Jane Darwell.\nIl film racconta un episodio della vita del rivoluzionario filippino \"Generalissimo\" Emilio Aguinaldo, primo Presidente della breve Prima Repubblica filippina, che viene catturato dagli statunitensi. Verr\u00e0 costretto a giurare fedelt\u00e0 agli invasori, succeduti nel 1898 a tre secoli di dominazione spagnola nell'arcipelago.\nProduzione.\nIl film fu prodotto dalla Bison Motion Pictures.\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche statunitensi il 14 giugno 1913."}
{"id": "2863282", "revid": "767487", "url": "https://it.wikipedia.org/wiki?curid=2863282", "title": "James McDowell", "text": "Biografia.\nFu il ventinovesimo governatore della Virginia. Nato nella contea di Rockbridge studi\u00f2 a Greenville (Virginia). Parente di Thomas Hart Benton, mor\u00ec vicino a Lexington.\nRiconoscimenti.\nLa contea di McDowell \u00e8 stata chiamata cos\u00ec in suo onore."}
{"id": "2863283", "revid": "310914", "url": "https://it.wikipedia.org/wiki?curid=2863283", "title": "Il concerto di Adriano", "text": ""}
{"id": "2863286", "revid": "765341", "url": "https://it.wikipedia.org/wiki?curid=2863286", "title": "The Third Storm of Cythraul", "text": "The Third Storm of Cythraul \u00e8 un album della band black e thrash metal statunitense Absu, pubblicato nel 1997 dalla Osmose Productions."}
{"id": "2863287", "revid": "767487", "url": "https://it.wikipedia.org/wiki?curid=2863287", "title": "Tarek Heggy", "text": "I suoi scritti difendono i valori della modernit\u00e0, della democrazia, della tolleranza e dei diritti delle donne in Medio Oriente come valori universali. \nHa insegnato presso numerose universit\u00e0 in diverse parti del mondo e grazie alla sua conoscenza del Medio Oriente \u00e8 stato chiamato a parlare in diverse istituzioni e gruppi di riflessione."}
{"id": "2863292", "revid": "101175", "url": "https://it.wikipedia.org/wiki?curid=2863292", "title": "Triumph 675", "text": ""}
{"id": "2863296", "revid": "1305772", "url": "https://it.wikipedia.org/wiki?curid=2863296", "title": "Marsico", "text": ""}
{"id": "2863388", "revid": "729019", "url": "https://it.wikipedia.org/wiki?curid=2863388", "title": "George Pomeroy Colley", "text": "Biografia.\nNato a Rathangan nella contea di Kildare in Irlanda, era nipote del quarto visconte di Harberton. Destinato fin da piccolo alla carriera militare entr\u00f2 nel secondo reggimento reale nel 1852. Tra il 1854 e il 1860 prest\u00f2 servizio in Sudafrica fino a quando part\u00ec per la Cina con il suo reggimento per unirsi alla spedizione Anglo-Francese, in Asia prese parte in modo determinante alla cattura delle fortezze di Taku e al successivo ingresso a Pechino. Dopo essere stato in Cina torn\u00f2 in Sudafrica.\nIn seguito divenne anche governatore e comandante del Natal e alto commissario per l'Africa Orientale Britannica.\nFu il comandante delle forze inglesi durante la prima guerra boera riportando due nette sconfitte a Laing's Nek e Majuba Hill; proprio in quest'ultima battaglia perse anche la vita."}
{"id": "2863389", "revid": "119982", "url": "https://it.wikipedia.org/wiki?curid=2863389", "title": "George Pomeroy-Collery", "text": ""}
{"id": "2863390", "revid": "125495630", "url": "https://it.wikipedia.org/wiki?curid=2863390", "title": "Royal Rumble 2009", "text": "Royal Rumble 2009 \u00e8 stata la ventiduesima edizione dell'annuale pay-per-view omonimo di wrestling, prodotto dalla World Wrestling Entertainment. L'evento si \u00e8 svolto il 25 gennaio 2009 presso la Joe Louis Arena di Detroit, Michigan. La colonna sonora dell'evento \u00e8 stata \"Let it Rock\" di Kevin Rudolf e Lil Wayne.\nIl main event dello show \u00e8 stato il royal rumble match, il cui vincitore \u00e8 stato Randy Orton dopo aver eliminato per ultimo Triple H. Altri match principali del PPV sono stati quelli per i titoli principali di \"Raw\", \"SmackDown\" e \"ECW\", ovvero quello valido per l'ECW Championship tra il campione Jack Swagger e lo sfidante Matt Hardy, quello valido per il World Heavyweight Championship tra il campione John Cena e lo sfidante John \"Bradshaw\" Layfield, e quello valido per il WWE Championship tra il campione Jeff Hardy e lo sfidante Edge. Nell'undercard, invece, troviamo quello valevole per il WWE Women's Championship tra la campionessa Beth Phoenix e la sfidante Melina.\nL'evento in PPV \u00e8 stato acquistato da circa 450.000 persone, meno di quelle che comprarono l'edizione dell'anno precedente (circa 533.000).\nStoryline.\nCome ogni anno si sarebbe tenuto il Royal Rumble match, il cui vincitore avrebbe poi ottenuto un incontro a WrestleMania XXV per il titolo mondiale (il WWE Championship di \"SmackDown\", il World Heavyweight Championship di \"Raw\" o l'ECW Championship della \"ECW\") in base alla propria scelta.\nNella puntata di \"Raw\" del 29 dicembre 2008, John \"Bradshaw\" Layfield vinse un Fatal 4-Way Elimination match che includeva anche Chris Jericho, Randy Orton e Shawn Michaels, diventando cos\u00ec il contendente n\u00b01 del World Heavyweight Champion John Cena. Un match tra Cena e JBL con in palio il World Heavyweight Championship fu poi annunciato per la Royal Rumble.\nIl 14 dicembre 2008, a Armageddon, Jeff Hardy vinse un Triple Threat match che includeva anche Triple H e il campione Edge, conquistando cos\u00ec il WWE Championship per la prima volta. Nella puntata di \"SmackDown\" del 2 gennaio 2009, in seguito all'annuncio della General Manager Vickie Guerrero, fu sancito un match tra Edge e Hardy con in palio il titolo per la Royal Rumble.\nNella puntata di \"ECW\" del 13 gennaio 2009, Jack Swagger sconfisse il campione Matt Hardy, conquistando cos\u00ec l'ECW Championship per la prima volta. Un rematch tra i due con il titolo in palio fu poi annunciato per la Royal Rumble.\nNella puntata di \"Raw\" del 29 dicembre 2008, Melina vinse un Battle Royal match che includeva anche Candice Michelle, Jillian Hall, Katie Lea, Kelly Kelly e Mickie James, diventando cos\u00ec la contendente n\u00b01 della Women's Champion Beth Phoenix. Un match tra Beth e Melina con in palio il Women's Championship fu poi sancito per la Royal Rumble."}
{"id": "2863391", "revid": "296365", "url": "https://it.wikipedia.org/wiki?curid=2863391", "title": "Graham Arthur Chapman", "text": ""}
{"id": "2863394", "revid": "1305772", "url": "https://it.wikipedia.org/wiki?curid=2863394", "title": "Middle River", "text": ""}
{"id": "2863395", "revid": "599013", "url": "https://it.wikipedia.org/wiki?curid=2863395", "title": "Middlebury", "text": ""}
{"id": "2863396", "revid": "88740", "url": "https://it.wikipedia.org/wiki?curid=2863396", "title": "Middlefield", "text": ""}
{"id": "2863397", "revid": "228587", "url": "https://it.wikipedia.org/wiki?curid=2863397", "title": "Middleton", "text": ""}
{"id": "2863399", "revid": "287204", "url": "https://it.wikipedia.org/wiki?curid=2863399", "title": "National Football League 1951", "text": "La stagione NFL 1951 fu la 32\u00aa stagione sportiva della National Football League, la massima lega professionistica statunitense di football americano. La finale del campionato si disput\u00f2 il 23 dicembre 1951 al Memorial Coliseum di Los Angeles, in California e vide la vittoria dei Los Angeles Rams sui Cleveland Browns per 24 a 17. La stagione inizi\u00f2 il 28 settembre 1951 e si concluse con il Pro Bowl 1952 che si tenne il 12 gennaio sempre al Los Angeles Memorial Coliseum.\nPrima dell'inizio della stagione il proprietario dei Baltimore Colts, Abraham Watner, cedette i diritti della squadra alla NFL, provocandone cos\u00ec il ritiro. Una nuova versione della squadra sarebbe stata poi istituita nel 1953. La stagione fu anche l'ultima disputata dai New York Yanks che si sarebbero sciolti prima dell'inizio della successiva.\nStagione regolare.\nLa stagione regolare si svolse in 12 giornate, inizi\u00f2 il 28 settembre e termin\u00f2 il 16 dicembre 1951.\nLa finale.\nLa finale del campionato si disput\u00f2 il 23 dicembre 1951 al Los Angeles Memorial Coliseum e vide la vittoria dei Los Angeles Rams sui Cleveland Browns per 24 a 17."}
{"id": "2863402", "revid": "57342", "url": "https://it.wikipedia.org/wiki?curid=2863402", "title": "Aitor Begiristain", "text": ""}
{"id": "2863404", "revid": "57342", "url": "https://it.wikipedia.org/wiki?curid=2863404", "title": "Desna (fiume)", "text": ""}
{"id": "2863405", "revid": "57342", "url": "https://it.wikipedia.org/wiki?curid=2863405", "title": "Figli di un Dio minore", "text": ""}
{"id": "2863407", "revid": "57342", "url": "https://it.wikipedia.org/wiki?curid=2863407", "title": "Michael James Owen", "text": ""}
{"id": "2863409", "revid": "57342", "url": "https://it.wikipedia.org/wiki?curid=2863409", "title": "Variabile casuale binomiale negativa", "text": ""}
{"id": "2863414", "revid": "405275", "url": "https://it.wikipedia.org/wiki?curid=2863414", "title": "Burchio", "text": "Il b\u00f9rchio o b\u00f9rcio \u00e8 una grossa imbarcazione da carico in uso nella laguna di Venezia.\nSi tratta di un battello di grandi dimensioni dal fondo piatto per poter navigare agevolmente nei bassi fondali della laguna. Realizzato tradizionalmente in legno, presenta una lunghezza variabile tra i 20 e i 35 metri con un pescaggio massimo di due metri. \n\u00c8 dotato di due alberi, uno a prua e l'altro a poppa, con velatura al terzo e manovra tramite un timone a barra situato al centro della poppa. \nLa prua presenta una caratteristica forma a punta rialzata. \nI bordi sono disposti quasi perpendicolari al fondo per aumentare la capacit\u00e0 di carico.\n\u00c8 caratterizzato da un ponte con un ampio boccaporto centrale per l'accesso alle due stive.\nPer secoli \u00e8 stata l'imbarcazione di trasporto merci pi\u00f9 utilizzata per il traffico fluviale e lagunare. Oltre alla propulsione a vela, viene spinto da remi o grosse pertiche. In passato era anche trainato da argani o funi nei tratti fluviali appositamente attrezzati. \nI modelli pi\u00f9 recenti sono realizzati in metallo e spinti da motori diesel."}
{"id": "2863415", "revid": "367445", "url": "https://it.wikipedia.org/wiki?curid=2863415", "title": "Burcio", "text": ""}
{"id": "2863418", "revid": "3535", "url": "https://it.wikipedia.org/wiki?curid=2863418", "title": "Lerotse", "text": ""}
{"id": "2863419", "revid": "110157", "url": "https://it.wikipedia.org/wiki?curid=2863419", "title": "All-America Football Conference", "text": "La All-America Football Conference (AAFC) \u00e8 stata una lega professionistica di football americano attiva dal 1946 al 1949. Fu una delle maggiori rivali della National Football League, tanto da fondersi con essa nel 1950. Tre squadre della AAFC vennero ammesse nella NFL: i San Francisco 49ers, i Cleveland Browns ed i Baltimore Colts, mentre le altre squadre confluirono nel nuovo campionato mediante fusioni o adattamenti.\nI Cleveland Browns furono la squadra pi\u00f9 titolata della AAFC avendo vinto tutti e quattro i campionati disputati dalla lega.\nStoria.\nLa AAFC venne fondata dal direttore sportivo del \"Chicago Tribune\" Arch Ward il 4 giugno 1944 riunendo un gruppo di ricchi appassionati di football che avevano in precedenza tentato, senza riuscirci, di ottenere l'assegnazione di una franchigia nella NFL.\nNei mesi successivi vennero stabiliti dei piani di sviluppo che istituirono franchigie per Buffalo, Chicago, Cleveland, Los Angeles, New York, e San Francisco. In seguito furono aggiunte franchigie per Brooklyn e Miami. La lega stabil\u00ec poi di iniziare l'attivit\u00e0 nel 1945, ma si attese poi la fine della seconda guerra mondiale e il primo campionato venne disputato nel 1946.\nLe squadre che parteciparono alla stagione 1946 furono:\nHall of Famer.\nI seguenti giocatori e allenatori della AAFC sono stati inseriti nella Pro Football Hall of Fame a Canton, Ohio:\n\"(Nota: Graham e Motley sono stati inseriti anche nella formazione ideale del 75\u00ba anniversario della National Football League nel 1994.)\""}
{"id": "2863425", "revid": "405275", "url": "https://it.wikipedia.org/wiki?curid=2863425", "title": "Rascona", "text": "La rascona era un'imbarcazione da trasporto tipica della laguna di Venezia (dove era anche chiamata: Nave di Pavia) e diffusa lungo l'asse padano, oggi non pi\u00f9 utilizzata.\nDi origini antiche, come evidenziano i due timoni posti ai lati della poppa, simili a quelle delle imbarcazioni di et\u00e0 classica, la rascona fu molto diffusa nel medioevo.\nDi grandi dimensioni (la lunghezza media era di 28 metri per una larghezza di 6,5 metri), era caratterizzato da una forma a mezzaluna e fondo piatto, con un pescaggio variabile dai 35 centimetri a vuoto a poco pi\u00f9 di un metro e mezzo a pieno carico. \nLa prua e la poppa, entrambe a punta verticale dal profilo arrotondato, erano molto alte rispetto al pelo dell'acqua, arrivando fino a quattro metri e mezzo.\nA seconda delle dimensioni, la portata era compresa tra le 15 e le 120 tonnellate.\nLa propulsione era a vela, con due alberi abbattibili e velatura al terzo, oppure a traino con cavalli nei tratti fluviali attrezzati.\nLa manovra era controllata tramite due particolarissimi timoni laterali dalla forma a ventaglio e di lunghezza compresa tra i sei e i dieci metri. \nI timoni erano situati a poppa e governati da un singolo marinaio.\nEra dotata a poppa di una cabina dal tetto a forma circolare, adibita ad alloggio per l'equipaggio. \nLa stiva era protetta dalle intemperie da una copertura di tele incerate e stuoie (il \"tierno\") fissata su un'apposita struttura mobile in legno.\nL'imbarcazione fu impiegata per il trasporto di merci fino alla met\u00e0 dell'Ottocento per poi cadere in totale disuso."}
{"id": "2863430", "revid": "6923", "url": "https://it.wikipedia.org/wiki?curid=2863430", "title": "Bimota V-Due", "text": ""}
{"id": "2863434", "revid": "1305772", "url": "https://it.wikipedia.org/wiki?curid=2863434", "title": "Cattiva", "text": ""}
{"id": "2863437", "revid": "493092", "url": "https://it.wikipedia.org/wiki?curid=2863437", "title": "Andrea Arnold", "text": "Biografia.\nAttrice televisiva nel programma per bambini \"No. 73\" prodotto dalla ITV plc, dall'inizio degli anni ottanta, debutta alla regia nel 1998, raggiungendo il successo internazionale con il cortometraggio \"Wasp\", col quale ottiene il premio Oscar nel 2005. Dopo aver interrotto la carriera di presentatrice televisiva, Arnold ha studiato regia al prestigioso AFI Conservatory, a Los Angeles, e si \u00e8 formata in scrittura cinematografia al PAL Labs nel Kent. I suoi primi cortometraggi includono \"Milk\" (1998) e \"Dog\" (2001). Ha vinto un premio Oscar per miglior cortometraggio (Best Live Action Short Film), con \"Wasp\", nel 2005.\n\"Red Road\" (2006) \u00e8 il primo contributo a \"Advance Party\", progetto che prevede la realizzazione di tre film concettualmente collegati, diretti da registi debuttanti. Ambientata in un quartiere popolare di Glasgow, la storia a carattere vendicativo si incentra su un'operatrice delle telecamere di sicurezza che sviluppa un'ossessione per qualcuno che osserva, per ragioni che diventano chiare con il procedere dell'azione. Il film ha vinto il British Director Comparisons, scontrandosi con nomi importanti come quelli di Michael Haneke e Lars von Trier. A Cannes vinse il Premio della Giuria di quell'anno.\nArnold ha vinto nel 2007 il premio BAFTA come miglior esordiente per aver diretto \"Red Road\". Il suo film del 2009 \"Fish Tank\" fu presentato al 62\u00ba Festival di Cannes, dove ancora una volta le valse il premio della Giuria. Il film vinse anche un premio BAFTA come Miglior Film Inglese (\"Outstanding British Film\") nel 2010, e vede come protagonista maschile Michael Fassbender. Nel 2011 Arnold ha concluso la realizzazione di un adattamento del romanzo di Emily Bront\u00eb\" Cime Tempestose\", prodotto dalla London's Ecosse Films. Il film \u00e8 stato presentato in concorso alla sessantottesima Mostra internazionale del cinema di Venezia a settembre, dove grazie alla fotografia di Robbie Ryan ha vinto l'Osella d'oro per il miglior contributo tecnico.\nIn seguito ha portato avanti un progetto per l'emittente privata statunitense HBO, in collaborazione con Mandabach Productions, intitolato \"Dirty\". La sceneggiatura \u00e8 di Danny Brocklehurst, mentre Arnold ricopre il ruolo di produttore esecutivo (insieme a Caryn Mandabach) e ne dirige l'episodio pilota. \u00c8 stata nominata Ufficiale dell'Ordine dell'Impero Britannico (\"Officer of the Order of the British Empire\", OBE) nel 2011 per i servizi resi all'industria cinematografica. Nel 2012 \u00e8 stata nominata membro della Giuria del Festival di Cannes 2012, presieduta da Nanni Moretti, mentre nel 2013 \u00e8 stata nominata membro della Giuria del Festival di Venezia 2013, presieduta da Bernardo Bertolucci.\nStile.\nIn tutti i suoi film vi sono temi ricorrenti che Arnold utilizza per portare avanti la narrazione. Sin dall'infanzia, Arnold \u00e8 estremamente interessata alla psicologia e alle esperienze umane. Ha dichiarato: \u201cSono ossessionata dal perch\u00e9 le persone diventano ci\u00f2 che sono.\""}
{"id": "2863439", "revid": "92723", "url": "https://it.wikipedia.org/wiki?curid=2863439", "title": "Diocesi di Trebigne-Marcana", "text": "La diocesi di Trebigne-Marcana (in latino: \"Dioecesis Tribuniensis-Marcanensis\") \u00e8 una sede della Chiesa cattolica in Bosnia ed Erzegovina suffraganea dell'arcidiocesi di Sarajevo. \u00c8 retta dall'amministratore apostolico Petar Pali\u0107.\nTerritorio.\nLa diocesi comprende la parte meridionale dell'Erzegovina. La diocesi di Marcana si estendeva originariamente su un gruppo di cinque isole disabitate del mare Adriatico, fra cui l'isola omonima; tutte, compresa la stessa Marcana, si trovano oggi fuori dal territorio diocesano, nella diocesi di Ragusa, in Croazia.\nSede vescovile \u00e8 la citt\u00e0 di Trebigne, dove si trova la cattedrale della Nativit\u00e0 di Maria.\nStoria.\nLa diocesi di Trebigne fu eretta nel X secolo. Nel 1061 divenne suffraganea dell'arcidiocesi di Antivari, ma nello stesso secolo entr\u00f2 a far parte della provincia ecclesiastica dell'arcidiocesi di Ragusa (oggi diocesi).\nNel 1361 la sede di Trebigne fu trasferita su Marcana, isolotto di 0,197\u00a0km\u00b2, situato lungo la costa adriatica 18\u00a0km a sud-est di Ragusa di fronte alla cittadina croata di Ragusavecchia, allora sede del monastero benedettino di San Michele. Anche se si trova fuori del territorio della propria diocesi, il titolo fu unito nel 1391 a Trebigne ed \u00e8 conservato sino ad oggi. La stessa unione fu confermata il 19 marzo 1463 da papa Pio II e ancora il 17 dicembre 1482 da papa Sisto IV.\nIl 30 settembre 1839, dopo circa vent'anni di sede vacante, papa Gregorio XVI con la bolla \"Apostolici muneris\" affid\u00f2 la diocesi in amministrazione perpetua ai vescovi di Ragusa.\nNel 1858 la diocesi si estendeva su una superficie di 3.861\u00a0km\u00b2 ed aveva circa 8.560 cattolici.\nL'8 luglio 1890, in forza della bolla \"Paterna illa\" di papa Leone XIII, la diocesi di Trebigne-Marcana fu data in amministrazione perpetua ai vescovi di Mostar-Duvno e al contempo resa suffraganea di Vrhbosna (o Sarajevo).\nNel 1984 la chiesa della Nativit\u00e0 di Maria a Trebigne \u00e8 stata dichiarata cattedrale.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nLe diocesi unite di Mostar-Duvno e di Trebigne-Marcana nel 2019 su una popolazione di 454.000 persone contavano 189.933 battezzati, corrispondenti al 41,8% del totale."}
{"id": "2863445", "revid": "54253", "url": "https://it.wikipedia.org/wiki?curid=2863445", "title": "Gaston Kashala Ruvezi", "text": ""}
{"id": "2863446", "revid": "15756", "url": "https://it.wikipedia.org/wiki?curid=2863446", "title": "Nestina", "text": "La nestina \u00e8 una proteina dei filamenti intermedi (IF) di tipo VI. Queste proteine dei filamenti intermedi sono espresse soprattutto nel citoscheletro delle cellule nervose, dove sono implicate nella crescita radiale dell'assone. Sette geni codificano per le proteine del neurofilamento pesante (NF-H), medio (NF-M) e leggero (NF-L), nestina e alpha-internexin nelle cellule nervose, synemin alpha e desmuslin/synemin beta (due trascritti alternativi del gene DMN) nelle cellule muscolari, e syncoilin (anche nelle cellule muscolari).\nI membri di questo gruppo di solito nei tessuti si assemblano preferenzialmente in eteropolimeri. Steinert et al. hanno dimostrato che la nestina forma in vitro omodimeri e omotetrameri ma non forma IF da sola. Nelle miscele, la nestina si assembla preferenzialmente con la vimentina purificata o con la proteina del IF di tipo IV internexin per formare eterodimeri coiled-coil.\nStruttura del gene.\nStrutturalmente, la nestina ha il dominio di testa (N-terminale) pi\u00f9 corto e il dominio di coda (C-terminale) pi\u00f9 lungo di tutte le proteine dei IF. La nestina ha un alto peso molecolare (240 kDa) con un terminale maggiore di 500 residui (comparato alle citocheratine e lamins con terminali minori di 50 residui).\nDopo aver clonato il gene umano della nestina in vettori plasmidici, Dahlstrand et al. determinarono la sequenza nucleotidica di tutte le regioni codificanti e di parte degli introni. Per stabilire i limiti degli introni, usarono la PCR per amplificare un frammento proveniente da cDNA di cervello fetale umano usando due primer localizzati nel primo e nel quarto esone, rispettivamente. Il risultante frammento lungo 270 paia di basi (bp) fu quindi sequenziato per intero, e le posizioni degli introni furono determinate in maniera precisa tramite comparazione con la sequenza genomica. I codoni di inizio e di stop per il gene della nestina umana furono trovati nelle stesse posizioni del gene del ratto, nelle regioni dove la somiglianza era molto alta. In base a questo assunto, il gene della nestina umana codifica per una proteina con 1618 amminoacidi, quindi 187 ammino acidi pi\u00f9 corta della proteina del ratto.\nEspressione.\nLa nestina \u00e8 espressa in molti tipi di cellule durante lo sviluppo, anche se la sua espressione \u00e8 di solito transitoria e non persiste nell'et\u00e0 adulta. Un esempio di espressione di nestina in un organismo adulto, e forse quello per cui la nestina \u00e8 meglio conosciuta, sono i precursori neuronali della zona sottoventricolare (\"subventricular zone\"). La nestina \u00e8 una proteina dei filamenti intermedi espressa nelle cellule in divisione durante gli stadi precoci di sviluppo nel sistema nervoso centrale (SNC), nel periferico (SNP), nei tessuti miogenici ed in altri tessuti. Raggiunto il differenziamento, la nestina viene downregolata ed \u00e8 rimpiazzata dalle proteine dei filamenti intermedi tessuto-specifiche. Durante la neurogenesi e la gliogenesi, la nestina \u00e8 rimpiazzata dai filamenti intermedi specifici del tipo cellulare, e.g. neurofilamenti e proteina acida fibrillare gliale (GFAP).\nL'espressione di nestina viene reindotta nell'adulto in situazioni patologiche, come la formazione della cicatrice gliale dopo danno al SNC e durante la rigenerazione di tessuto muscolare danneggiato.\nFunzione.\nAnche se \u00e8 utilizzata come un marcatore di cellule in migrazione e in proliferazione, si conosce molto poco della sua funzione e regolazione. In particolare, studi sulla distribuzione ed espressione di nestina in cellule mitoticamente attive indicano un ruolo complesso nella regolazione dell'assemblamento e disassemblamento dei filamenti intermedi che, assieme ad altre proteine strutturali, partecipano al rimodellamento della cellula. Il ruolo della nestina nelle cellule dinamiche, in particolare nell'organizzazione strutturale della cellula, sembra strettamente regolato dalla fosforilazione, specialmente la sua integrazione nei filamenti intermedi eterogenei assieme alla vimentina o alla alpha-internexin. Per di pi\u00f9, l'espressione della nestina \u00e8 stata molto usata come marcatore per le cellule progenitrici del sistema nervoso centrale in diversi contesti, basandosi su osservazioni che indicano una correlazione in vivo tra espressione di nestina e questo tipo di cellule.\nRecenti scoperte.\nLa nestina, una proteina che marca le cellule staminali neurali, \u00e8 anche espressa nelle cellule staminali del follicolo e nella loro progenie differenziata. Il follicolo pilifero \u00e8 una sorgente abbondante, e facilmente accessibile, di cellule staminali adulte pluripotenti in attiva crescita. La \"proteina verde fluorescente\" (green fluorescent protein o GFP), la cui espressione \u00e8 guidata dall'elemento regolatore della nestina nei topi transgenici, serve per marcare le cellule staminali dei follicoli piliferi. Queste cellule possono differenziare in vitro in neuroni, glia, cheratinociti, cellule della muscolature liscia e melanociti. Quindi, le cellule staminali dei follicoli piliferi producono una sorgente, autologa, accessibile ed efficiente di cellule staminali per il trattamento del danno ai nervi periferici.\nLa nestina ha recentemente ricevuto attenzioni come marcatore per il riconoscimento delle cellule endoteliali neoformate. In uno studio, Teranishi et al. sono arrivati alla conclusione che la nestina \u00e8 un nuovo marcatore angiogenico di cellule endoteliali proliferanti nel cancro colonrettale.\nInterazioni.\nLa nestina interagisce con la chinasi 5 ciclina-dipendente."}
{"id": "2863452", "revid": "126257", "url": "https://it.wikipedia.org/wiki?curid=2863452", "title": "Bacino del mediterraneo", "text": ""}
{"id": "2863460", "revid": "125109778", "url": "https://it.wikipedia.org/wiki?curid=2863460", "title": "GlobalFoundries", "text": "GlobalFoundries Inc. \u00e8 la terza fonderia di semiconduttori indipendente pi\u00f9 grande al mondo, con il suo quartier generale situato a Sunnyvale, California. GlobalFoundries \u00e8 stato creato dalla cessione delle attivit\u00e0 di fonderia di AMD il 2 marzo 2009, ed \u00e8 stato ampliato attraverso la sua fusione con Chartered Semiconductor, il 13 gennaio 2010. Advanced Technology Investment Company (ATIC), una societ\u00e0 di investimento costituita dal governo di Abu Dhabi, \u00e8 il pi\u00f9 grande investitore in azienda.\nGlobalFoundries produce circuiti integrati in alto volume soprattutto per aziende di semiconduttori quali AMD, ARM, Broadcom, NVIDIA, Qualcomm, STMicroelectronics e Texas Instruments.\nL'azienda dispone di cinque impianti di fabbricazione a 200 millimetri, e due a 300 millimetri: uno operante in Germania, e uno a Singapore. Un nuovo impianto di 300 millimetri \u00e8 attualmente in costruzione a New York.\nPanoramica.\nGlobalFoundries serve le esigenze manifatturiere dei propri clienti attraverso i suoi servizi di fonderia ad alto volume. Attualmente possiede otto stabilimenti di fabbricazione: Fab 1 (Modulo 1 e 2) a Dresda, Germania. Fabs da 2 a 7 sono a Singapore, Fab 8 a New York\nImpianti di fabbricazione.\nFab 1.\nFab 1, situato a Dresda, in Germania \u00e8 un impianto da 364.512 m\u00b2. Una volta trasferito a GlobalFoundries inizialmente Fab 36 e Fab 38 sono stati rinominati rispettivamente Modulo 1 e Modulo 2. Ogni modulo in grado di produrre 25.000 wafer al mese.\nModulo 1: \u00e8 un impianto di produzione di wafer a 300mm. \u00c8 in grado di fabbricare wafer a 65\u00a0nm e 45\u00a0nm per l'uso in CPU AMD, APU, e futuri 32\u00a0nm SOI HKMG silicio.\nModulo 2: \u00e8 in un periodo di transizione, \u00e8 in atto la conversione da 200\u00a0mm a 300\u00a0mm per la produzione di wafer da 55\u00a0nm e 40\u00a0nm per l'uso in chipset, GPU, e futuri 28 e 32\u00a0nm bulk HKMG di silicio.\nFab 7.\nFab 7, con sede a Singapore, \u00e8 un impianto di produzione di wafer a 300mm, originariamente di propriet\u00e0 di Chartered Semiconductor.\nFab 8.\nFab 8, situato nel Luther Forest Technology Campus, Contea di Saratoga, New York \u00e8 un nuovo impianto a 300\u00a0mm. Questo impianto di fabbricazione \u00e8 stato precedentemente denominato Fab 4x, quando era ancora parte di AMD. E sar\u00e0 un nuovo impianto di wafer da 28\u00a0nm. La costruzione dell'impianto ha avuto inizio nel luglio 2009 e la societ\u00e0 prevede di iniziare la produzione di massa nel 2012.\nLa fusione con Chartered Semiconductor.\nL'investitore di maggioranza di GlobalFoundries, Abu Dhabi's Advanced Technology Investment Co., ha annunciato il 6 settembre 2009, che ha concordato l'acquisizione di Singapore Chartered Semiconductor Manufacturing Co. Ltd., per un totale di 3,9 miliardi di dollari.\nIl CEO di GlobalFoundries Doug Grose sar\u00e0 a capo della societ\u00e0 combinata, mentre Chia Song Hwee, CEO della Chartered dovrebbe servire come capo operativo ufficiale. Temasek Holdings, la controllata del governo di singapore, che controlla pi\u00f9 del 60% della Chartered, ha \"firmato un impegno irrevocabile a votare a favore della transazione \", ha detto la societ\u00e0 in una dichiarazione.\nChartered Semiconductor \u00e8 un membro della Common Platform, semiconductor technology alliance della IBM. GlobalFoundries \u00e8 un partner JDA della Common Platform Technology Alliance."}
{"id": "2863462", "revid": "339392", "url": "https://it.wikipedia.org/wiki?curid=2863462", "title": "Universit\u00e0 Magna Grecia", "text": ""}
{"id": "2863466", "revid": "98077", "url": "https://it.wikipedia.org/wiki?curid=2863466", "title": "E.T.I. Vallesusa", "text": ""}
{"id": "2863470", "revid": "729019", "url": "https://it.wikipedia.org/wiki?curid=2863470", "title": "Unione Manifatture", "text": "Unione Manifatture \u00e8 stata un'importante industria tessile del settore cotoniero.\nFondata nel 1910, aveva assorbito il Cotonificio Muggiani con stabilimenti ad Intra. Si fuse, poi con le Manifatture Riunite di Parabiago. Fu tra le prime industrie a utilizzare fin dal 1936 le fibre artificiali con filatura in sistema cotoniero, La societ\u00e0 divenne un vero e proprio \"gruppo industriale\" completando tutte le fasi del ciclo della lavorazione del cotone. Furono assorbite:\nAlla fine della seconda guerra mondiale gli stabilimenti produttivi erano 14.\nUlteriori incorporazioni riguardarono:\nLa successiva crisi del settore, indebol\u00ec la presenza dell'Unione Manifatture sul mercato estero, che rappresentava fino a quell'epoca, il 60% del fatturato.\nLa crisi finanziaria conseguenza della caduta del suo azionista di riferimento Felice Riva travolse l'Unione Manifatture, che incorpor\u00f2 l'Immobiliare Mediolanum che possedeva l'area di un palazzo in Corso Vittorio Emanuele a Milano che riutilizz\u00f2 il nome di Corsia dei Servi.\nQuotazione in Borsa.\nL'Unione Manifatture fu un titolo quotato alla Borsa di Milano, che aveva sempre distribuito dividendi, fino alla crisi che la travolse."}
{"id": "2863472", "revid": "98077", "url": "https://it.wikipedia.org/wiki?curid=2863472", "title": "Unione Manifatture di Parabiago", "text": ""}
{"id": "2863479", "revid": "125935870", "url": "https://it.wikipedia.org/wiki?curid=2863479", "title": "Bel paese", "text": "Bel Paese (o anche Belpaese) \u00e8 una classica espressione poetica per indicare l'Italia, che merit\u00f2 quest'appellativo grazie al suo clima mite, ai suoi paesaggi naturali e alla sua cultura e storia.\nDante e Petrarca furono probabilmente i primi ad utilizzare quest'espressione nelle loro opere:\nIl termine \u00e8 usato ancora oggi in italiano come sinonimo d'Italia.\nNel 1876 l'abate Antonio Stoppani scrisse \"Il Bel Paese\" (titolo completo: \"Il Bel Paese. Conversazioni sulle bellezze naturali, la geologia e la geografia fisica d'Italia.\") che prende il nome dai versi del Petrarca e che ebbe un vasto successo popolare ai tempi della pubblicazione."}
{"id": "2863484", "revid": "138642", "url": "https://it.wikipedia.org/wiki?curid=2863484", "title": "Centrale a ciclo combinato", "text": ""}
{"id": "2863488", "revid": "729019", "url": "https://it.wikipedia.org/wiki?curid=2863488", "title": "William Smith (politico)", "text": " Era soprannominato Extra Billy\nBiografia.\nFu il trentesimo e trentacinquesimo governatore della Virginia. Nato nella contea di King and Queen studi\u00f2 in scuole private.\nAll'inizio della guerra rifiut\u00f2 la carica di generale di brigata rendendosi conto della sua inadeguatezza a tale ruolo. Partecip\u00f2 alla battaglia di Seven Pines dove venne ferito, peggior sorte gli tocc\u00f2 durante la battaglia di Antietam, dove fu momentaneamente al comando di una brigata, per tre volte il suo corpo venne ferito ma mantenne sempre il comando.\nAlla sua morte il corpo venne sepolto all'Hollywood Cemetery."}
{"id": "2863489", "revid": "287204", "url": "https://it.wikipedia.org/wiki?curid=2863489", "title": "Continent Aircompany", "text": "La Continent Aircompany (in russo: \u0410\u0432\u0438\u0430\u043a\u043e\u043c\u043f\u0430\u043d\u0438\u044f \u00ab\u041a\u043e\u043d\u0442\u0438\u043d\u0435\u043d\u0442\u00bb) era una compagnia aerea russa con la base tecnica all'Aeroporto di Mosca-Domodedovo (IATA: DME), nell'Oblast di Mosca in Russia europea.\nFlotta storica.\nLa Continent Aircompany operava la flotta composta dagli aerei russi: Tupolev Tu-154B-2/M, Ilyushin Il-76TD.\nStrategia.\nLa Continent Aircompany aveva la base tecnica in Russia, la maggior parte dei voli cargo di linea della compagnia aerea erano effettuati tra l'Aeroporto di Mosca-Domodedovo e la parte asiatica della Russia, Africa, Europa e Medio Oriente. Inoltre, la compagnia aerea effettuava i voli di linea passeggeri con la flotta composta dagli aerei Tupolev Tu-154M dall'aeroporto di Mosca-Vnukovo.\nNel 2010 la Continent Aircompany ha trasportato 6,100 t di merce, il +2,45% in pi\u00f9 rispetto al 2009, piazzandosi al 17\u00ba posto tra le compagnie aeree cargo russe.\nNel mese di luglio l'Ente di Aviazione Civile delle Russia Rosaviacija ha annullato la licenza di trasporto aereo di Continent Aircompany in seguito di insolvenza delle compagnia aerea nei confronti degli aeroporti russi nella misura di 32 milioni RUR.\n29 luglio 2011 la compagnia aerea ha chiesto l'annullamento della licenza di trasporti aerei. 19 luglio 2012 la compagnia aerea russa ha dichiarato bancarotta."}
{"id": "2863490", "revid": "339392", "url": "https://it.wikipedia.org/wiki?curid=2863490", "title": "Commissione Cammarsa", "text": ""}
{"id": "2863491", "revid": "62004", "url": "https://it.wikipedia.org/wiki?curid=2863491", "title": "Jens Keukeleire", "text": "Carriera.\nGiunto al ciclismo dopo aver praticato calcio e canottaggio, da dilettante corre per il Wielerclub Soenens; nel 2009 viene selezionato dalla Nazionale belga per partecipare alla gara in linea Under-23 dei campionati del mondo di Mendrisio, ma si ritira.\nAlla fine del 2009 viene ingaggiato dalla squadra francese Cofidis: la stagione 2010 \u00e8 dunque la sua prima da corridore professionista. Le prime gare cui partecipa sono il Challenge de Mallorca e la Volta ao Algarve, in febbraio; in sette giorni di corsa si classifica quattro volte tra i migliori dieci in arrivi in volata. In marzo ottiene quattro vittorie: prima vince allo sprint la Le Samyn, poi si aggiudica una tappa e la classifica generale della Tre Giorni delle Fiandre Occidentali e, due settimane pi\u00f9 tardi, fa sua anche la Nokere Koerse.\nNel 2011 \u00e8 quarto alla Nokere Koerse; in quella stagione vince comunque una frazione allo \u00d6sterreich-Rundfahrt. L'anno dopo si trasferisce tra le file della formazione UCI World Tour australiana Orica-GreenEDGE: coglie i primi successi con la nuova maglia nel 2013, aggiudicandosi due tappe alla Vuelta a Burgos. Dopo un 2014 senza particolari acuti, nel 2015, ancora in maglia Orica, si classifica sesto nella prestigiosa Parigi-Roubaix, ultimo nel gruppetto dei migliori; a fine anno viene anche convocato in Nazionale per la gara in linea Elite dei campionati del mondo di Richmond.\nNel 2016 vince la prima frazione del Giro di Slovenia e si piazza secondo alla Halle-Ingooigem; in settembre \u00e8 quindi in evidenza prima alla Vuelta a Espa\u00f1a, in cui conquista allo sprint la tappa con arrivo a Bilbao, e poi al Gran Premio Bruno Beghelli, con il terzo posto in volata. L'anno dopo ottiene un importante piazzamento alla Gand-Wevelgem, riaffermandosi come protagonista delle classiche: chiude infatti sul podio, secondo, regolato in uno sprint a due da Greg Van Avermaet. A fine maggio si aggiudica quindi la classifica finale del Giro del Belgio, superando R\u00e9mi Cavagna in graduatoria grazie agli abbuoni del \"Golden Kilometer\" nella quinta e ultima tappa."}
{"id": "2863493", "revid": "125019", "url": "https://it.wikipedia.org/wiki?curid=2863493", "title": "Club femminili", "text": "Sotto la denominazione generale di club femminili si intendono una serie di associazioni e circoli politici di donne che nascono durante la rivoluzione francese ad opera di attiviste femminili come Olympe de Gouges, Etta Palm d'Aelders, Th\u00e9roigne de M\u00e9ricourt e altre ancora.\nStoria.\nLa rivolta delle donne nella rivoluzione francese.\nIl movimento che si \u00e8 proposto e si propone lo scopo di liberare le donne dall'oppressione maschile si chiama oggi femminismo.\nQuesto movimento \u00e8 tipicamente moderno. Nasce in Francia durante la rivoluzione del 1789. La sua pi\u00f9 importante espressione \u00e8 la dichiarazione dei diritti della donna e della cittadina (\"D\u00e9claration des Droits de la Femme et de la Citoyenne\"), scritta nel 1791 dalla rivoluzionaria girondina Olympe de Gouges, in cui si rivendica per le donne tutti i diritti civili e politici e la soppressione della tirannia maschile.\nIl testo, presentato all'Assemblea legislativa, ricalca puntualmente la dichiarazione dei diritti dell'uomo e del cittadino (\"D\u00e9claration des Droits de l'Homme et du Citoyen\") dell'agosto 1789. Vi si legge fra l'altro che \u201cla Donna nasce libera e rimane uguale all'uomo nei diritti\u201d; che \u201ctutte le cittadine e tutti i cittadini [\u2026] devono avere uguali possibilit\u00e0 di essere ammessi a tutte le dignit\u00e0, a tutti i posti e a tutti gli impieghi pubblici, secondo le loro capacit\u00e0, e senza altre distinzioni che non siano quelle delle loro virt\u00f9 e delle loro capacit\u00e0\u201d; che la donna, avendo il diritto di salire sul patibolo, deve avere anche quello di salire sulla tribuna (ovvero di fare politica).\nLa Dichiarazione non ha nessuna conseguenza nella societ\u00e0 francese; le donne continuano a essere escluse dal voto e la loro partecipazione alla vita politica \u00e8 vista con sospetto. La stessa Olympe de Gouges viene ghigliottinata, in quanto girondina, durante il Terrore (3 novembre 1793). Tuttavia, nello stesso periodo, nasce al di l\u00e0 della Manica il movimento femminista inglese, con l'opera Vindication of the Rights of Woman, di cui \u00e8 autrice Mary Wollstonecraft.\nLe grandi femministe nella Francia rivoluzionaria.\nOlympe de Gouges non \u00e8 la sola femminista nella Francia rivoluzionaria.\nIn questo periodo molte donne cominciano a rivendicare concretamente i propri diritti e la parit\u00e0 con l'altro sesso. Gi\u00e0 nel 1789, durante l'elezione dei deputati agli Stati generali, vari \"cahiers de dol\u00e9ances\" (quaderni di lamentele) scritti da donne avevano denunciato la subordinazione femminile nel lavoro e nella societ\u00e0 e si chiede il diritto al divorzio e all'istruzione.\nScoppiata la rivoluzione, le donne pi\u00f9 colte o pi\u00f9 agguerrite imparano a prendere la parola in pubblico. Fra queste, Etta Palm d'Aelders, una femminista olandese che vive in Francia, che nel 1790 pronuncia un discorso femminista all'assemblea degli Amici della Verit\u00e0. \u201cLa giustizia chiede che le leggi, come l'aria e il sole, siano comuni a tutti gli esseri\u201d, osserva la Palm; invece \u201covunque le leggi sono in favore degli uomini\u201d e i pregiudizi confinano le donne in un ruolo secondario, trasformando cos\u00ec \u201cil pi\u00f9 dolce, il pi\u00f9 sacro dei doveri, quello di sposa e madre, in una penosa e orribile schiavit\u00f9\u201d. Per uscirne, Etta Palm ritiene che sia necessaria una rivoluzione dei costumi, che abolisca la servit\u00f9 femminile.\nIn seguito, con l'avvio della guerra contro l'Austria (dichiarata il 20 aprile 1792), si moltiplicheranno gli appelli delle donne rivoluzionarie alla Convenzione perch\u00e9 le autorizzi ad armarsi e a creare battaglioni di amazzoni. \u201cArmiamoci, ne abbiamo diritto per natura e per legge\u201d, proclama la rivoluzionaria Th\u00e9roigne de M\u00e9ricourt rivolta alle concittadine; \u201cmostriamo agli uomini che non siamo inferiori n\u00e9 per virt\u00f9 n\u00e9 per coraggio\u201d.\nDonne di tutti i ceti fanno poi sentire la loro presenza durante le grandi giornate rivoluzionarie; in particolare sono alla testa dell'imponente corteo del 5 ottobre 1789, che costringe il re Luigi XVI a trasferirsi da Versailles a Parigi, dove pu\u00f2 essere meglio controllato dal popolo. Queste attivit\u00e0 non sono femministe in s\u00e9, ma contribuiscono in qualche modo alla causa femminista poich\u00e9 si contrappongono ai valori della societ\u00e0 del tempo, in cui si lodava la passivit\u00e0 delle donne.\nLa delusione della costituzione del 1791 in Francia.\nLa costituzione francese del 1791 \u00e8 una delusione per le attiviste, poich\u00e9 esclude le donne dal godimento dei diritti politici. Nel complesso, infatti, i rivoluzionari maschi sono tradizionalisti per quanto concerne il ruolo delle donne. \u00c8 vero che alcuni uomini appoggiano le richieste femminili (ad esempio Jean Baptiste Labenette, fondatore del Journal des Droits de l'Homme, e il filosofo illuminista Condorcet). \u00c8 vero anche che, fra il 1791 e il 1792, le donne sono ammesse dai legislatori francesi a testimoniare nei processi civili; non vengono pi\u00f9 discriminate nell'eredit\u00e0; hanno la libert\u00e0 di scegliersi un marito e di chiedere il divorzio (introdotto nel 1792); conquistano la parit\u00e0 all'interno della coppia. Per\u00f2 restano cittadine di seconda classe, perch\u00e9 la loro partecipazione attiva alla vita politica viene scoraggiata.\nUn segno evidente di questa discriminazione \u00e8 il divieto alle donne di partecipare come membri attivi ai principali club politici del tempo (giacobini, cordiglieri ecc.). Per questo motivo, nascono i club femminili.\nLa gi\u00e0 citata Th\u00e9roigne de M\u00e9ricourt, ad esempio, nel 1790 d\u00e0 vita al Club des Amis de la loi (Club delle Amiche della Legge). Etta Palm d'Aelders l'anno dopo fonda la Societ\u00e0 delle Amiche della Verit\u00e0, che si impegna a favore dell'istruzione delle ragazze e ha fra i suoi obiettivi la legge sul divorzio e i diritti politici delle donne.\nUno dei club pi\u00f9 famosi \u00e8 la Societ\u00e0 delle repubblicane rivoluzionarie (Soci\u00e9t\u00e9 des r\u00e9publicaines r\u00e9volutionnaires), fondato nel 1793 da Pauline L\u00e9on, cioccolataia, e dall'attrice Claire Lacombe. Le repubblicane rivoluzionarie sono delle sanculotte, fautrici della democrazia diretta, dell'uguaglianza economica e della lotta senza quartiere ai traditori della patria. Vestite alla sanculotta, con berretto rosso e coccarda tricolore, si scontrano per strada con le donne di altre fazioni politiche; sono loro che, il 13 maggio 1793, aggrediscono Th\u00e9roigne de M\u00e9ricourt, simpatizzante girondina, frustandola fino a che non perde i sensi.\nIl club delle repubblicane rivoluzionarie partecipa alla giornata del 2 giugno 1793, che provoca la caduta dei girondini; poi si unisce al gruppo degli \u201carrabbiati\u201d (enrag\u00e9s), critici da sinistra del governo giacobino.\nLa fine dei club femministi in Francia.\nQuesto avvicinamento delle Repubblicane rivoluzionarie agli avversari infastidisce ovviamente i giacobini, accelerando la fine del club. Tuttavia bersaglio della repressione giacobina sono tutti i club femminili: il 9 brumaio 1793 la Convenzione ne decreta la chiusura. Gli argomenti portati dal relatore, il deputato Andr\u00e9 Amar, sono l'inferiorit\u00e0 morale e fisica della donna e la sua naturale predisposizione alla vita domestica. Nel dibattito in aula il procuratore della Comune di Parigi, Pierre-Gaspard Chaumette, rincara la dose. \u201cDa quando \u00e8 permesso alle donne di abiurare il proprio sesso e farsi uomini?\u201d, si domanda. La natura \u201cha detto all'uomo: sii uomo! Le corse, la caccia, il lavoro dell'aratro, le cure della politica, le fatiche di tutti i tipi, ecco le tue prerogative\u201d. Diverso il messaggio rivolto alla donna: \u201csii donna ! Le tenere cure dell'infanzia, le faccende domestiche, le dolci inquietudini della maternit\u00e0, ecco i tuoi compiti\u201d. Con un solo voto contrario, la Convenzione approva la chiusura dei club delle donne. Finisce cos\u00ec l'esperienza del protagonismo femminile nella Rivoluzione francese.\nLa scarsa capacit\u00e0 di cooperare fra i vari club.\nOltre all'ostilit\u00e0 maschile, i club di donne durante la rivoluzione hanno dovuto fronteggiare un altro problema: la difficolt\u00e0 ad agire insieme, creando una forte organizzazione. Le rivoluzionarie, come si \u00e8 visto, erano divise dai differenti orientamenti politici e non tutte avevano come principale obiettivo la causa femminista. Il club delle Repubblicane rivoluzionarie, ad esempio, non avanzava rivendicazioni come la parit\u00e0 salariale delle donne o il diritto di voto; nelle province francesi, poi, molti club si erano trasformati presto in associazioni di beneficenza. Questa scarsa unit\u00e0 di intenti, indebolendo il movimento, ha probabilmente concorso alla sua sconfitta.\nTuttavia, secondo una diffusa interpretazione storiografica, il bilancio della rivoluzione francese non \u00e8 del tutto negativo per le donne. La rivoluzione, ha scritto una storica contemporanea, \u00e8 stata comunque \u201cuna trasformazione decisiva\u201d, perch\u00e9 \u201cha posto il problema delle donne e ne ha fatto un punto nodale del proprio interrogarsi politico sulla societ\u00e0\u201d anche se, dopo averlo messo all'ordine del giorno, non l'ha affrontato nel modo migliore. In ogni caso le idee delle rivoluzionarie sconfitte, dopo un silenzio di decenni, torneranno a manifestarsi con pi\u00f9 forza di prima nel movimento femminista esploso a fine Ottocento."}
{"id": "2863497", "revid": "123715175", "url": "https://it.wikipedia.org/wiki?curid=2863497", "title": "Moraiolo", "text": "Il Moraiolo \u00e8 una variet\u00e0 di olivo originaria della Toscana e diffuso in gran parte del territorio nazionale, anche se prevalentemente nel centro Italia.\nCaratteristiche.\nGeneralit\u00e0.\nPianta mediamente rustica e poco esigente: sebbene prediliga terreni collinari si adatta a vari suoli. Presenta una vigoria limitata, chioma poco voluminosa e mediamente folta; i rami coi frutti sono corti e contorti. A volte ha difficolt\u00e0 a rimarginare i tagli della potatura. Non risente troppo della siccit\u00e0 n\u00e9 del vento, ma teme tra l'altro i ristagni d'acqua; \u00e8 bene impollinato da Pendolino, Morchiaio, Frantoio, Maurino, Maremmano, Mignolo, Rosino, Americano, Lazzero e Razzaio.\nFiori e frutti.\nLa fioritura avviene in periodo intermedio con una buona produzione in polline; mignola ridotta e con medio numero di fiori mediamente grandi. Aborto dell'ovario: max 25%.\nL'invaiatura delle drupe \u00e8 precoce e graduale, si presentano spesso a grappoli; la resistenza al distacco inizialmente \u00e8 discreta, poi cala lievemente.\nProduzione e olio.\nHa produttivit\u00e0 alta e costante, ha un buon contenuto in olio (18-20%); quest'ultimo \u00e8 di buona qualit\u00e0 (elevato contenuto di polifenoli) ed apprezzato per il sentore fruttato con sfumature di amaro e piccante."}
{"id": "2863501", "revid": "767487", "url": "https://it.wikipedia.org/wiki?curid=2863501", "title": "Trois jours de Vaucluse", "text": "La Trois jours de Vaucluse (it: \"Tre giorni di Vaucluse\") era una corsa a tappe di ciclismo su strada che si svolse nel dipartimento di Vaucluse, in Francia, dal 2007 al 2009 nel mese di marzo. Fece parte del circuito UCI Europe Tour, classe 2.2.\nStoria.\nCorsa per la prima volta nel 2007, era organizzata da Bernard Mor\u00e9nas e l'Union Cycliste Sud Luberon. L'edizione del 2010 fu annullata a causa di problemi finanziari.\nAlbo d'oro.\n\"Aggiornato all'edizione 2009.\""}
{"id": "2863505", "revid": "394", "url": "https://it.wikipedia.org/wiki?curid=2863505", "title": "Karate Master Knock Down Blow", "text": "Karate Master Knock Down Blow, \u00e8 un videogioco picchiaduro per la piattaforma Microsoft Windows, sviluppato da Crian Soft e pubblicato sempre da Crian Soft nel 2010.\nIn Karate Master non baster\u00e0 scendere sul ring per eseguire mirabolanti colpi speciali: il gioco simula la vita di un lottatore partendo dalla sua preparazione tecnica.\nAttraverso elementi GDR, sar\u00e0 possibile di rafforzare il proprio corpo e imparare nuove tecniche prima di scendere in campo per affrontare i pi\u00f9 forti karateka.\nModalit\u00e0 di gioco.\nAttraverso la leva \u00e8 possibile avanzare, schivare e parare i colpi nelle tre altezze denominate in giapponese: jodan, chudan, gedan. \nNon \u00e8 possibile abbassarsi e combattere in ginocchio. Il sistema di combattimento utilizza quattro pulsanti, due per i pugni (sinistro, destro) e due per i calci (sinistro, destro).\nA differenza della maggior parte dei picchiaduro, non esistono mosse speciali o globi di luce, gli incontri sono realistici e necessitano di un approccio strategico e ben ponderato. Inoltre esiste la possibilit\u00e0 di incappare, o provocare, colpi critici (Ikken hissatsu), che possono porre fine al combattimento con un solo colpo."}
{"id": "2863510", "revid": "287204", "url": "https://it.wikipedia.org/wiki?curid=2863510", "title": "Dongfeng Peugeot-Citro\u00ebn Automobiles", "text": "La Dongfeng Peugeot-Citro\u00ebn Automobiles \u00e8 una joint-venture nata nel 1992 e che vede la collaborazione tra la Casa automobilistica cinese Dongfeng Motor Corporation ed il francese Gruppo PSA, detentore dei marchi Peugeot e Citro\u00ebn.\nStoria.\nLe origini.\nI primi semi della collaborazione fra Gruppo PSA e Dongfeng risalgono al 1984, quando i due costruttori stipularono un accordo per la vendita di modelli Citro\u00ebn, in particolare di CX, nel mercato cinese. All'epoca, la Dongfeng era nota con il nome di \"Second Automobile Works\" ed era quasi esclusivamente dedita alla produzione di autocarri. La collaborazione con il gruppo PSA diede alla Casa cinese, all'epoca controllata dal governo di Zhao Ziyang, la possibilit\u00e0 di espandere il suo giro di affari e di contrastare la Volkswagen Santana (in pratica una Passat di seconda generazione con carrozzeria a tre volumi), all'epoca piuttosto apprezzata nel Paese mandarino.\nNel 1985 anche la Peugeot, il secondo marchio appartenente al Gruppo PSA, fu introdotto nel mercato cinese: tale operazione fu realizzata mediante la stipula di una collaborazione fra la Casa del Leone Rampante e la Guangzhou, un costruttore di autobus con sede a Canton. Obiettivo di tale collaborazione fu l'assemblaggio e la vendita nel mercato cinese dei modelli 504 e 505. Nel corso degli anni, per\u00f2, le vendite poco incoraggianti spinsero il gruppo PSA a far cessare la joint-venture.\nContinu\u00f2 invece a rimanere in piedi la collaborazione tra Citro\u00ebn e Dongfeng, che il 18 maggio del 1992 sfoci\u00f2 nella nascita della \"Shenlong Automobile\", che solo in un secondo momento avrebbe definitivamente mutato la propria ragione sociale in \"Dongfeng Peugeot-Citro\u00ebn Automobiles\", con sede a Wuhan, ma che dal 1995 avrebbe esteso la propria produzione anche ad un nuovo stabilimento a Xiangyang.\nI primi anni di produzione.\nEntro la fine di quello stesso 1992, viene presentato il primo frutto della nuova collaborazione fra la Casa del \"double Chevron\" e la Dongfeng, ossia la \"Fukang DC7140\", praticamente una Citro\u00ebn ZX proposta inizialmente per saggiare le reazioni del pubblico cinese di fronte a questa vettura. La sigla \"DC7140\" fu scelta in quanto i caratteri che la compongono ricordano quelli che i cinesi utilizzano per l'espressione \"prosperit\u00e0 e salute\". Ma la vettura diverr\u00e0 nota in Cina semplicemente come \"Fukang\" e la sua commercializzazione non avverr\u00e0 che all'inizio del 1996: per quell'anno e per l'anno successivo, le previsioni di vendita della joint-venture erano rispettivamente di 37.000 e 75.000 esemplari, che sarebbero arrivati a ben 150.000 nel 2000. Ma la realt\u00e0 dei fatti si rivel\u00f2 ben meno incoraggiante: il 1996 ed il 1997 si chiusero con appena 7.200 e 28.000 esemplari prodotti, che a malapena riuscirono a superare le cinquantamila unit\u00e0 all'alba del nuovo secolo. Le ragioni di tali insuccessi stavano nella precaria organizzazione della produzione, che caus\u00f2 ritardi, i quali si ripercossero negativamente nei tempi di attesa da parte del cliente. Inoltre, la \"Fukang\" venne proposta pressoch\u00e9 identica alla \"ZX\" europea, ma in Cina erano sempre stati scarsi i consensi nei confronti delle berline a due volumi. Per questo, gi\u00e0 nel 1998, alla gamma venne aggiunta anche un'inedita variante a tre volumi. Il 1998, tra l'altro, fu anche l'anno in cui avvenne la gi\u00e0 menzionata cessazione della collaborazione fra Peugeot e Guangzhou, sempre a causa delle scarse vendite. Tuttavia, ancora una volta, la joint-venture fra Citro\u00ebn e Dongfeng venne mantenuta.\nLa crescita all'alba del nuovo secolo.\nIn effetti, la Dongfeng, la cui produzione di autocarri era stata fino a quel momento la zoccolo duro della sua attivit\u00e0 industriale, continu\u00f2 su questo trend ed anche nel 2001 la produzione di autocarri continu\u00f2 a rappresentare il 73% dell'attivit\u00e0 della Dongfeng, anche nonostante la presenza del marchio Citro\u00ebn. In quello stesso periodo, la Peugeot si limit\u00f2 ad importare modelli di produzione europea dopo l'insuccesso della produzione in Cina assieme alla Guangzhou. Ma a partire dal 2002, anche il marchio del Leone Rampante torn\u00f2 alla ribalta, stavolta unito assieme alla Citro\u00ebn nella collaborazione con la Dongfeng. Fu solo a questo punto che la ragione sociale venne mutata in quella definitiva di \"Dongfeng Peugeot-Citro\u00ebn Automobiles\", indicata anche con la semplice sigla \"DPCA\". La produzione automobilistica venne a questo punto riorganizzata in funzione di una maggior variet\u00e0 di modelli e divisa nei due marchi. Soprattutto alla Peugeot fu affidato il ruolo di gamma-guida, proponendo modelli pi\u00f9 recenti e di maggior impatto commerciale, mentre la \"Fukang\" cominciava ad essere decisamente superata dal punto di vista stilistico, anche nonostante il restyling che diede vita alla prima generazione della C-Elys\u00e9e. Mentre il settore delle berline Citro\u00ebn cominciava dunque a sentire il peso degli anni, la Casa del \"double chevron\" ampli\u00f2 la propria offerta proponendo anche la monovolume Xsara Picasso. Si arriv\u00f2 cos\u00ec al 2004, anno in cui venne lanciata la prima Peugeot specifica per il mercato cinese, ossia la 307 Sedan, versione a tre volumi della popolare hatchback di successo in Europa. Va sempre sottolineato che la produzione con i due marchi avveniva comunque sempre sotto l'egida e la supervisione della Dongfeng, oltre che del Gruppo PSA.\nDurante il primo lustro del XXI secolo il mercato cinese stava rapidamente espandendosi, ma nonostante ci\u00f2, la \"DPCA\" stentava a raggiungere risultati commerciali all'altezza delle aspettative. Gi\u00e0 nel 2000, la flessione nella sua quota di mercato in Cina raggiunse il 9%, mentre nel 2004 la sua penetrazione scese di un altro 5%. Ma finalmente, nel 2005 vi fu un nuovo rialzo che avrebbe dato luogo ad un trend positivo nel corso degli anni seguenti. Nel 2005 la gamma era composta solamente da due modelli: la \"C-Elys\u00e9e\", ormai superata, e la \"307 sedan\", decisamente pi\u00f9 moderna su tutti i fronti. Ma gi\u00e0 nel 2006 la gamma di modelli di produzione Dongfeng-PSA fu decisamente ampliata con l'arrivo di nuovi modelli: a gennaio fu introdotta la Peugeot 206 per il mercato cinese, simile in tutto e per tutto alla omonima utilitaria venduta in Europa; nel mese di aprile vi fu invece il lancio di un nuovo modello specifico, la Citro\u00ebn C-Triomphe, ossia una Citro\u00ebn C4 di prima generazione, ma con passo allungato e carrozzeria a 3 volumi; infine, in dicembre debutt\u00f2 la C2 per il mercato cinese, che in realt\u00e0 non aveva nulla a che vedere con la \"C2\" europea, ma si trattava di una \"206\" con frontale completamente ridisegnato secondo gli stilemi della Citro\u00ebn.\nNel 2007 le vendite della \"DPCA\" subirono un nuovo arresto: ma in realt\u00e0, tali difficolt\u00e0 non derivavano dallo scarso consenso della potenziale clientela, bens\u00ec dalle capacit\u00e0 produttive degli impianti di Wuhan e Xiangyang, troppo ridotte per soddisfare la domanda del mercato. Per questo, gi\u00e0 nel 2006, la \"DPCA\" annunci\u00f2 l'apertura, entro la fine del decennio, di un nuovo stabilimento a Wuhan, in maniera tale da raggiungere le 450.000 unit\u00e0 annue. Il 2007 vide fra l'altro l'arrivo della nuova Citro\u00ebn C-Elys\u00e9e, stilisticamente pi\u00f9 moderna della \"Elys\u00e9e\" che and\u00f2 a sostituire, ma tecnicamente e strutturalmente ancora basata sull'ormai vetusta \"ZX\". Nello stesso anno, viene inoltre introdotta la 207 per il mercato cinese, ossia una \"206\" fortemente ristilizzata che somigliava molto alla \"206 Plus\" prodotta e commercializzata in Europa, ma che a differenza di quest'ultima veniva proposta anche con carrozzeria a tre volumi. Le vendite ricominciarono a salire solo a partire dal primo semestre del 2008, anche se inizialmente solo in minime percentuali.\nL'espansione e l'entrata in PSA.\nParadossalmente, fu l'arrivo della grande recessione a favorire in misura massiccia il mercato cinese: il crollo delle vendite in Europa e in Nordamerica spinse le grandi Case automobilistiche ad investire molto di pi\u00f9 nei mercati euroasiatici, Cina in primis. Il gruppo PSA non fece eccezione e negli anni a cavallo fra i due decenni prepar\u00f2 insieme al partner cinese il lancio di nuovi modelli. Alla vigilia della crisi finanziaria, la gamma proposta in Cina dalla \"DPCA\" era cos\u00ec composta:\nTra il 2009 e il 2010 vi furono tre nuovi arrivi: al vertice della gamma arriv\u00f2 anche per il mercato cinese la seconda generazione della C5, che si posizion\u00f2 al di sopra della \"C-Triomphe\". Tra quest'ultima e la \"C-Elys\u00e9e\" arriv\u00f2 la Citro\u00ebn C-Quatre (una \"C4\" di prima generazione a tre volumi, ma con passo non allungato). Infine, la Peugeot 408 (ossia una berlina a tre volumi basata sulla 308 prima serie), chiamata a sostituire le \"307 Sedan\" di punta (ma non quelle di base). Il 2009 vide anche la nascita del marchio Fengshen che di l\u00ec a poco proporr\u00e0 quattro modelli di fascia media, due berline a 3 volumi (\"A60\" ed \"S30\"), una berlina a due volumi (\"H30\") ed un SUV (\"H30 Cross\").\nIntanto le vendite continuarono a seguire un moderato trend positivo, ma per la \"DPCA\" non bast\u00f2: per questo, oltre ad altri nuovi modelli lanciati nel 2011 con marchio Peugeot, venne annunciata la nascita di un nuovo marchio denominato DS, che avrebbe annoverato modelli dalle finiture e dall'allestimento particolarmente lussuoso. Ma la produzione di tali modelli non avrebbe riguardato la \"DPCA\" in quanto il gruppo PSA avrebbe stipulato una seconda joint-venture con la Chang'an Motors per la produzione sotto questo marchio. A questo punto avvenne un fatto paradossale: mentre in Europa il gruppo PSA cominci\u00f2 a risentire pesantemente degli effetti della crisi finanziaria, tanto da richiedere la vendita del 7% del pacchetto azionario alla General Motors, le entrate della \"DPCA\" presero a salire in maniera sostenuta, tanto che al termine del primo semestre del 2014 arrivarono al 28% rispetto all'anno precedente, pari ad oltre il doppio della media nazionale (che era invece del 12,3%). Anche la reputazione delle vetture prodotte dalla \"DPCA\" si consolid\u00f2 in maniera assai decisa: finalmente, gli affari cominciarono ad andare a gonfie vele.\nNel 2013, venne aperto un terzo stabilimento a Wuhan, grazie al quale la potenzialit\u00e0 produttiva pot\u00e9 passare da 450.000 a 600.000 esemplari l'anno. Nel frattempo avvenne il lancio dei due modelli \"gemelli\" 301 e \"C-Elys\u00e9e II\", basati sulla Peugeot 208, ma con carrozzeria a tre volumi ed un design sensibilmente pi\u00f9 moderno. Mentre la prima, nel giro di un anno e mezzo avrebbe sostituito la \"207\" a 3 volumi, la \"C-Elys\u00e9e II\" and\u00f2 semplicemente a sostituire la prima \"C-Elys\u00e9e\".\nL'anno seguente il gruppo PSA, ancora in crisi profonda, sciolse il sodalizio con la \"General Motors\" e rivendette il 14% del suo pacchetto azionario proprio alla Dongfeng. L'arrivo di Carlos Tavares al vertice del gruppo PSA ed il suo piano di riassetto aziendale hanno contribuito a risollevare le sorti del colosso francese proprio nel momento in cui il mercato cinese ha cominciato a rallentare. Intanto la \"C-Elys\u00e9e\" ha cominciato addirittura una brillante carriera sportiva con il suo impiego nel WTCC: nel 2014 e nel 2015 la vettura ha stravinto conquistando i due titoli (Piloti e Costruttori) in entrambe le edizioni. Sempre nel 2014 si \u00e8 avuto il lancio di nuovi modelli specifici per il mercato cinese, vale a dire la seconda generazione della \"408\", basata sulla 308 seconda serie, e la Citro\u00ebn C3-XR, ossia una C3 in versione CUV.\nIl Salone di Pechino del 2016 ha visto la presentazione della nuova generazione della Citro\u00ebn C6 II, che in realt\u00e0 non \u00e8 altro che una Peugeot 508 sottoposta ad un profondo restyling. A questo punto, la gamma prodotti della \"DPCA\" \u00e8 composta come segue:"}
{"id": "2863511", "revid": "1856513", "url": "https://it.wikipedia.org/wiki?curid=2863511", "title": "Peugeot 408", "text": "La Peugeot 408 \u00e8 un'autovettura berlina 3 volumi di segmento C prodotta a partire dal 2010 dalla Peugeot.\nProfilo e storia.\nLa \"408\", a dispetto del suo nome, non \u00e8 l'erede della Peugeot 407 in commercio in Europa dal 2004, bens\u00ec una'inedita Peugeot 308 con carrozzeria a tre volumi che invece va a sostituire la corrispondente berlina a tre volumi derivata dalla 307. La sua produzione si \u00e8 articolata finora in due generazioni.\nPrima generazione (dal 2010).\nLa prima generazione della \"408\" fu presentata il 24 gennaio del 2010 a Pechino e la sua commercializzazione venne indirizzata proprio a quei mercati emergenti, tra cui appunto la Cina, dove le berline di segmento B e C a tre volumi sono sempre state molto apprezzate, al contrario del Vecchio Continente, dove i consensi negli ultimi due decenni hanno conosciuto un rapido calo.\nLa \"408\" \u00e8 quindi una comoda berlina che va a scontrarsi con una concorrenza costituita da vetture presenti in paese in via di sviluppo, come per esempio la Fiat Linea (una Grande Punto a tre volumi) e la Renault Fluence (una tre volumi derivata strettamente dalla terza generazione della M\u00e9gane), ma anche la \"cugina\" \"C-Triomphe\" (una C4 a tre volumi). Va precisato che queste vetture, compresa la \"408\", pur essendo derivate da modelli europei di segmento C o B, nei mercati cui vengono destinate sono vetture con valenza pi\u00f9 alta e rappresentano vetture di maggior prestigio e di fascia pi\u00f9 alta. Realizzata sul pianale della \"308 SW\", di cui mantiene il passo, la \"408\" sfoggia un frontale leggermente modificato, rispetto alla berlina a due volumi da cui deriva, ma sempre ad essa chiaramente imparentato. La coda, che \u00e8 la parte pi\u00f9 caratterizzante della vettura, monta gruppi ottici affusolati, dal disegno simile a quello della \"307 CC\".\nLa \"408\" debutta sul mercato cinese con due motorizzazioni a benzina: il 1.6 16v TU5 da 110 CV ed il 2 litri EW10 da 147 CV. Il cambio \u00e8 manuale a 5 marce, ma si pu\u00f2 optare per un automatico, sempre a 5 rapporti. La meccanica telaistica \u00e8 invece ripresa da quella della prima generazione della 308 regolarmente venduta in Europa. La dotazione della vettura \u00e8 assai completa, specie per i mercati cui \u00e8 destinata, e comprende un sistema multimediale composto da lettore CD-MP3, navigatore ed interfacce USB e/o Bluetooth. A richiesta \u00e8 possibile ottenere gli airbag frontali e laterali ed il cruise control.\nQualche mese dopo il lancio, ma sempre nel 2010, la \"408\" \u00e8 stata introdotta anche nei mercati del Brasile e dell'Argentina. \u00c8 proprio quest'ultima ad ospitare le linee di assemblaggio per la \"408\" da destinare ai mercati sudamericani.\nA partire dal 2012, invece, la \"408\" viene assemblata anche nello stabilimento Peugeot di Kaluga, nella Russia europea, dove gli esemplari prodotti vengono destinati al mercato locale. La versione destinata a tale mercato \u00e8 caratterizzata da soluzioni specifiche, come la maggior altezza da terra, le sospensioni rinforzate e le protezioni sottoscocca pi\u00f9 robuste. Inoltre, sono stati potenziati il sistema di riscaldamento e sono stati installati i sedili riscaldabili. Stilisticamente la \"408\" russa appare rinnovata nel frontale. Sempre nel 2012, la 408 ha visto il suo arrivo anche nel mercato della Malaysia: qui, la vettura viene assemblata presso lo stabilimento NAZA situato a nord di Kuala Lumpur.\nNel 2013 vi fu invece un leggerissimo restyling visibile solo in alcuni piccoli dettagli, come la presenza di una barra cromata in meno all'interno della mascherina. Sempre nel 2013, la produzione della \"408\" fu estesa al Vietnam, dove la vettura fu assemblata nello stabilimento del locale costruttore della Thaco.\nNegli anni seguenti, l'evoluzione e la carriera commerciale della \"408\" si diversific\u00f2 a seconda dei mercati di destinazione e dei siti in cui venne prodotta. Ad esempio, nel 2014 la gamma motori della \"408\" prodotta in Malesia \u00e8 stata rivisitata a fondo: il 2 litri da 147 CV \u00e8 passato ad essere la base della gamma, mentre il 1.6 aspirato da 110 CV \u00e8 stato cancellato e come nuova versione top di gamma \u00e8 subentrato un 1.6 turbo da 163 CV. Per quanto riguarda le varianti di trasmissione, il vecchio cambio automatico a 5 rapporti \u00e8 stato sostituito da un altro, pi\u00f9 moderno e a 6 rapporti. In Vietnam, la gamma \u00e8 limitata ad un solo motore 2 litri aspirato da 139 CV, sempre con cambio automatico a 6 rapporti. In Sudamerica, la \"408\" \u00e8 stata sottoposta nell'agosto 2015 ad un restyling che ne ha avvicinato lo stile a quello della seconda generazione della 308 venduta in Europa. Qui la gamma motori \u00e8 ben pi\u00f9 articolata e comprende il nuovo 1.6 EC5 aspirato da 115 CV, il solito 2 litri aspirato da 143 CV, il nuovo 1.6 turbo da 163 CV ed un 1.6 HDi a gasolio da 115 CV.\nSeconda generazione (dal 2014).\nIn Cina, invece, a partire dal 2014 viene avviata la produzione della nuova generazione della \"408\", questa volta basata sulla piattaforma EMP2 utilizzata in Europa come base per la \"308\" di seconda generazione. In particolare, per la nuova \"408\" viene utilizzato il pianale della versione station wagon, pi\u00f9 lungo e quindi pi\u00f9 adatto ad una comoda berlina da famiglia. La seconda generazione della \"408\" \u00e8 stata presentata a Pechino e mostra uno stile assai vicino a quello della nota segmento C europea a 5 porte, con alcune piccole differenze, come ad esempio il logo della Casa spostato all'interno della calandra. La gamma motori di questo nuovo modello \u00e8 composta unicamente da unit\u00e0 a benzina e consta di quattro versioni:\nPer quanto riguarda le varianti di cambio, a seconda delle versioni sono presenti un manuale a 6 marce o un automatico, anch'esso a 6 rapporti."}
{"id": "2863516", "revid": "831312", "url": "https://it.wikipedia.org/wiki?curid=2863516", "title": "Classic Sud Ard\u00e8che", "text": "La Classic de l'Ard\u00e8che Rh\u00f4ne Crussol \u00e8 una corsa in linea maschile di ciclismo su strada che si tiene annualmente nel dipartimento dell'Ard\u00e8che, nel sud della Francia. Dal 2008 fa parte del circuito UCI Europe Tour, classe 1.1.\nSvoltasi per la prima volta nel 2001, solo nel 2008 \u00e8 diventata una corsa riservata ai professionisti ed \u00e8 stata subito inserita nel calendario del circuito continentale europeo, prima come classe 1.2 poi, dal 2010, 1.1. Fino all'edizione 2012 era nota come Les Boucles du Sud Ard\u00e8che.\nAlbo d'oro.\n\"Aggiornato all'edizione 2022.\""}
{"id": "2863517", "revid": "767487", "url": "https://it.wikipedia.org/wiki?curid=2863517", "title": "Ovidiu Herea", "text": ""}
{"id": "2863529", "revid": "2184625", "url": "https://it.wikipedia.org/wiki?curid=2863529", "title": "Valdellora", "text": " \nValdellora \u00e8 un quartiere della Spezia.\nOrigine del nome.\nIl suo nome trae origine da un piccolo corso d'acqua, il Lora, che aveva nel tempo creato una piccola vallata tra le propaggini dei colli che circondano la citt\u00e0. Questo piccolo torrente, a causa dei bombardamenti della Seconda guerra mondiale, \u00e8 stato sommerso dai detriti ed ora non \u00e8 pi\u00f9 visibile, anche se continua a scorrere sotto terra presso l'attuale Via Luigi Galvani.\nPosizione geografica.\nValdellora \u00e8 un quartiere periferico della Spezia situato tra le colline che separano la parte della Spezia storica dalla parte moderna e la ferrovia. Valdellora confina, oltre la stazione, con i quartieri di Porta Rocca, Mazzetta e Antoniana. Un tempo Valdellora era considerata, come i quartieri di Migliarina e il Canaletto, una frazione a parte; oggi tuttavia \u00e8 inglobata nella citt\u00e0.\nStoria.\nIl quartiere, originariamente, era un aggregato di poderi e case. Nel XIX secolo vennero sbancate parti delle colline di Valdellora per realizzare il tratto ferroviario che unisce Genova con Pisa. Fu in tale impianto che scese Garibaldi nella notte tra il 4 e il 5 novembre del 1867, prigioniero dopo le vicende di Mentana. Il 24 ottobre 1874 venne inaugurata la stazione destinata a scalo passeggeri con la denominazione \"La Spezia Valdellora\". Con l'apertura nel 1887 della stazione \"La Spezia Centrale\" l'impianto sito a Valdellora fu convertito a scalo merci.\nL'offerta di lavoro comport\u00f2 una migrazione nel quartiere che crebbe sviluppandosi in prossimit\u00e0 di via Alessandro Volta e via Valdellora.\nNel 1899 vi venne costruita la prima officina elettrica per l'illuminazione pubblica, nello stesso luogo in cui nel 1867 fu poi costruita l'officina del gas, oggi sede ACAM.\nTra il 1904 e il 1908 venne eretto, sulla collina di san Cipriano, l'ospedale di Sant'Andrea in sostituzione di quello gi\u00e0 presente nel centro storico.\nNel corso del XX secolo, con la progressiva crescita demografica della citt\u00e0, Valdellora sub\u00ec una notevole espansione tra le colline.\nOggi viene chiamata Valdellora solo la zona compresa tra le mura della ferrovia e le colline, escludendo la zona antistante in cui \u00e8 sito l'ospedale e l'ex officina del gas poich\u00e9 si trova inglobata nella citt\u00e0.\nParrocchia di S. Maria Goretti.\nLa Parrocchia di Valdellora fu istituita nei primi anni del 1950 e fu dedicata a Maria Goretti, la bambina martire della purezza, poco tempo dopo la sua beatificazione. La Chiesa, la prima ad essere intitolata alla Santa in Italia, era all'inizio poco pi\u00f9 di una cappella ed era situata in un edificio civile, abitazione sopra una collinetta ad est del quartiere. In un primo tempo essa fu affidata all'opera missionaria dei Padri Gesuiti. Il primo parroco fu Padre Clemente Cavarsa S.J. Nel 1957 fu nominato parroco della Chiesa di Santa Maria Goretti il ventisettenne Don Bruno Vincenzi. Don Bruno fu l'instancabile animatore della comunit\u00e0 parrocchiale, soprattutto dei ragazzi e dei giovani e si rese presto conto che la chiesetta sulla collina era diventata insufficiente per il quartiere in continua espansione demografica. \nQuando venne a conoscenza che il Comune della Spezia era intenzionato a trasferire altrove il deposito dei rifiuti urbani dislocato in un capannone lungo la via Valdellora, Don Bruno si adoper\u00f2 per averlo in cessione e, acquistatolo, lo trasform\u00f2 nella chiesa attuale dotata oltre che dello spazio, sufficientemente ampio per la liturgia, di un vasto salone parrocchiale e di alcune aule per il catechismo e le opere parrocchiali. Nel 1970 Don Vincenzi volle partire missionario nel Burundi e fu allora sostituito da Don Giancarlo Canessa che resse la parrocchia fino al 2006.\nAttualmente l'amministratore parrocchiale \u00e8 il Cappellano militare Mons. Amm. Valerio Tanchio.\"Domenica 23 marzo 2014 la chiesa \u00e8 stata riaperta al pubblico, dopo essere stata chiusa per il restauro, con il nuovo altare consacrato dal vescovo mons. Luigi Ernesto Palletti.\nAltro.\nL\"'Archivio di Stato\" del Comune della Spezia ha sede a Valdellora, in Via Luigi Galvani, 21."}
{"id": "2863530", "revid": "98077", "url": "https://it.wikipedia.org/wiki?curid=2863530", "title": "Manifatture Riunite", "text": ""}
{"id": "2863532", "revid": "287204", "url": "https://it.wikipedia.org/wiki?curid=2863532", "title": "Bernartice (Boemia centrale)", "text": "Bernartice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "2863535", "revid": "767487", "url": "https://it.wikipedia.org/wiki?curid=2863535", "title": "B\u00edlkovice", "text": "B\u00edlkovice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "2863538", "revid": "110157", "url": "https://it.wikipedia.org/wiki?curid=2863538", "title": "Bla\u017eejovice", "text": "Bla\u017eejovice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "2863541", "revid": "767487", "url": "https://it.wikipedia.org/wiki?curid=2863541", "title": "Borovnice (Boemia centrale)", "text": "Borovnice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "2863543", "revid": "287204", "url": "https://it.wikipedia.org/wiki?curid=2863543", "title": "Bukovany (Bene\u0161ov)", "text": "Bukovany \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "2863544", "revid": "1573940", "url": "https://it.wikipedia.org/wiki?curid=2863544", "title": "Lafresnaya lafresnayi", "text": "Il colibr\u00ec di Lafresnay (Lafresnaya lafresnayi ), noto anche come petto di velluto, \u00e8 un uccello della famiglia Trochilidae, unica specie del genere Lafresnaya.\nTassonomia.\nQuesta \u00e8 l'unica specie del genere Lafresnaya (). Inizialmente era incorporato nel genere \"Trochilus\", e, successivamente, in \"Calothorax\". Fu Charles Lucien Bonaparte a introdurre \"Lafresnaya\" che, nonostante fosse poi sostituito da \"Entima\" ed \"Euclosia\", ha finito per prevalere ed \u00e8 il nome ancora oggi valido.\nSono riconosciute 6 sottospecie:\nOriginariamente nel genere erano presenti due specie, ovvero \"L. lafresnayi\", conosciuta con il nome di \"L. flavicaudata\", e \"L. grayi\", un sinonimo si \"L. l. saul\" che un tempo era riconosciuta una specie a s\u00e9 stante. \nInoltre, esistono due ulteriori sottospecie che sono generalmente considerate non valide:\nDescrizione.\nNella sottospecie nominale (\"L. l. lafresnayi\") il maschio ha le parti superiori del corpo di un verde scuro splendente. Le timoniere medie sono bronzo-dorato, quelle laterali sono marroncino chiaro marginate con verde-bronzeo. La coda ha una forma biforcuta. La gola, il petto, e i fianchi, sono verde metallico, mentre l'addome \u00e8 nero vellutato. Le ali, lunghe e curvate verso l'interno, raggiungono la coda e sono marrone-violaceo. Il becco, stretto, curvo, e pi\u00f9 lungo della testa, \u00e8 nero. Nella femmina le parti superiori sono verde-dorato e le timoniere bronzo-dorato. Le parti inferiori sono giallo-marroncino con macchie verdi che si intensificano sulla gola. La forma \"L. l. liriope\" ha sulle timoniere delle macchie bianche sotto le parti scure e si differenzia per il becco pi\u00f9 diritto. \"L.l. longirostris\" differisce, invece, per il becco molto pi\u00f9 curvato, la parte superiore della coda che ha una tonalit\u00e0 meno bronzata e assume una colorazione che va dal grigio chiaro a marrone-giallastro. La sottospecie \"L. l. greenewalti\" ha una tonalit\u00e0 che tende al giallastro e meno blu-verdastro, inoltre, le timoniere sono bianche invece che gialle. \"L. l. saul\" \u00e8 pi\u00f9 grande della specie nominale, da cui si differenzia per la coda bianca e per il verde del petto che \u00e8 pi\u00f9 splendente. \"L. l. rectirostris\" differisce da quest'ultima per il verde che ha una tonalit\u00e0 pi\u00f9 bronzata sul dorso e pi\u00f9 chiara sul petto, ma anche per il becco che ha una forma pi\u00f9 diritta.\nBiologia.\nComportamento.\nLe femmine si muovono disordinatamente alla ricerca di cibo e sembrano non curanti della difesa del proprio territorio a differenza dei maschi che tendono a proteggere il proprio lanciandosi all'inseguimento degli intrusi. I maschi volano su un numero ristretto di posatoi situati sugli alberi, a circa 10 m, e osservano la zona circostante in silenzio e scacciando gli eventuali invasori.\nVoce.\nQuando si nutrono o riposano sono generalmente silenziosi, invece emettono un \"\"seep\" monosillabico durante i lunghi voli o mentre ispezionano il territorio. Gli inseguimenti sono invece accompagnati da una serie di \"see-see-see-see\"\" ripetuti velocemente.\nAlimentazione.\nL'alimentazione degli esemplari maschi \u00e8 differente da quelli femmina, ci\u00f2 \u00e8 dovuto probabilmente al fatto che queste ultime hanno un becco leggermente pi\u00f9 lungo (circa 2 mm, in alcuni casi anche 4 mm). Per questo motivo le femmine si nutrono solo del nettare di quattro generi fiori che hanno la corolla allungata: \"Castilleja\", \"Symbolanthus\", \"Pantedenia\" e \"Siphocampylus\". Tre di queste (esclusa la \"Castilleja\") non sono visitate da nessun'altra specie di colibr\u00ec cos\u00ec sono dipendenti dal colibr\u00ec di Lafresnay per l'impollinazione. I maschi, invece, si nutrono principalmente nelle infiorescenze delle piante di \"Palicourea\" e raramente negli esemplari piccoli di \"Castilleja\".\nRiproduzione.\nCostruisce un nido a forma di coppa in una biforcazione tra i rami a circa 2 m da terra in cui depone generalmente 2 uova.\nDistribuzione e habitat.\nAbita nel territorio che va dal nord della Colombia, il Venezuela occidentale ed Ecuador fino al Per\u00f9 settentrionale.\nVive preferibilmente in habitat umidi come le foreste montane e i p\u00e0ramos delle zone tropicali e sud-tropicali delle Ande a quote che vanno dai 1250 ai 3700 m.\nConservazione.\nIl numero della popolazione mondiale non \u00e8 stato quantificato ma \u00e8 descritto come abbastanza comune, perci\u00f2 la IUCN ha classificato la specie come a basso rischio di estinzione."}
{"id": "2863550", "revid": "122857192", "url": "https://it.wikipedia.org/wiki?curid=2863550", "title": "Neognathae", "text": "I neognati (Neognathae , 1900) sono un superordine di uccelli, che comprende principalmente uccelli che sanno volare (escluse eccezioni evolutive come gli Sfenisciformi).\nTassonomia.\nLa classificazione del Congresso Ornitologico Internazionale assegna al raggruppamento i seguenti ordini e famiglie:\nCladogramma.\nIl moderno cladogramma dei Neognathae sui rapporti tra gli uccelli sulla base di Prum, RO \"et al.\" (2015), con alcuni nomi di clade dopo Yury, T. \"et al.\" (2013) e Kimball \"et al.\" (2013):"}
{"id": "2863561", "revid": "1543377", "url": "https://it.wikipedia.org/wiki?curid=2863561", "title": "Common Platform", "text": "Common Platform \u00e8 un rapporto di collaborazione tra IBM, GlobalFoundries, Chartered Semiconductor Manufacturing, e Samsung Electronics sviluppato per implementare un comune processo tecnologico per gli impianti delle quattro societ\u00e0 di produzione di semiconduttori."}
{"id": "2863573", "revid": "287204", "url": "https://it.wikipedia.org/wiki?curid=2863573", "title": "Un dramma in Livonia", "text": "Un dramma in Livonia \u00e8 uno degli ultimi romanzi di Jules Verne, scritto inizialmente nel 1893, rivisto nel 1903 con la collaborazione del figlio Michel Verne (sicuramente dettato dall'autore all'epoca quasi cieco per via del diabete) e pubblicato finalmente l'anno successivo.\nIn questo libro non viene raccontata un'avventura, n\u00e9 presenta qualche anticipazione scientifica, bens\u00ec narra un caso giudiziario, quasi un giallo. L'autore presenta le vicende dei protagonisti alla luce degli scontri etnici tra slavi poveri e tedeschi borghesi in Livonia.\nTrama.\nIl professor Nikolef \u00e8 accusato dell'omicidio dell'impiegato di banca Ploch, mentre questi sta trasportando una grossa somma di denaro; il crimine avviene all'interno di un kobak, una locanda sperduta in mezzo alla foresta, in una stanza chiusa. Nikolef, rappresentante degli slavi che chiedono maggiore integrazione alla piccola ma potente minoranza tedesca che detiene il potere, risulta essere il primo sospettato e finisce ben presto con l'esser accusato dell'omicidio di Ploch sebbene sia innocente. Egli era l'unica persona presente durante il fatto, oltre all'albergatore tedesco Kroff.\nLa morte di Ploch viene sfruttata dalla minoranza tedesca per screditare Nikolef, indipendentemente dalla sua innocenza, e cos\u00ec colpire le aspirazioni di emancipazione degli slavi. Wladimir Yanof, avvocato e fidanzato di Ilka, figlia del professore, fugge dalle miniere della Siberia in qualit\u00e0 di prigioniero politico con l'unico intento di dimostrare l'innocenza del futuro suocero.\nNel finale il vero assassino, l'albergatore tedesco Kroff, in punto di morte per una congestione polmonare, si confessa con un pope e rivela di aver fatto in modo che le prove si accumulassero contro il professore."}
{"id": "2863574", "revid": "767487", "url": "https://it.wikipedia.org/wiki?curid=2863574", "title": "Anna Bergendahl", "text": "Salita alla ribalta con la partecipazione alla versione svedese di \"Idol\" nel 2008, dopo aver vinto il Melodifestival nel 2010 con il brano \"This Is My Life\", ha rappresentato la Svezia all'Eurovision Song Contest 2010, classificandosi all'11\u00ba posto nella seconda semifinale, non qualificandosi per la finale del'evento. Successivamente ha preso parte al Melodifestival nel 2019 e nel 2020, classificandosi rispettivamente al 10\u00ba e 3\u00ba posto.\nBiografia.\nNata nel distretto di H\u00e4gersten, a Stoccolma, \u00e8 cresciuta tra le citt\u00e0 di Katrineholm e Nyk\u00f6ping ed \u00e8 di origini irlandesi. All'et\u00e0 di 9 anni si esib\u00ec per la prima volta nella cattedrale di York con una cover del brano \"My Heart Will Go On\" di C\u00e9line Dion. Nel 2004 prese parte al programma \"Super Troupers\", condotto da Charlotte Perrelli, con il brano \"Play That Funky Music\".\nCarriera musicale.\nInizi\u00f2 la sua carriera musicale nel 2008, partecipando alla quinta stagione di \"Idol\" dove raggiunse il quinto posto. Nel corso dello stesso anno firm\u00f2 il suo primo contratto discografico con l'etichetta Lionhearth International.\nSuccessivamente Bobby Ljunggren e Kristian L\u00e4gerstr\u00f6m le proposero di registrare \"This Is My Life\" per prendere parte al Melodifestival 2010. Con tale brano riusc\u00ec a vincere la competizione, ottenendo il diritto di rappresentare la Svezia all'Eurovision Song Contest 2010. Nonostante lo scarso risultato che non le permise di raggiungere la finale della competizione, classificandosi 11\u00aa nella seconda semifinale, il singolo raggiunse discrete posizioni nelle classifiche di Svezia, dove si classific\u00f2 primo nella Sverigetopplistan, e nella vicina Norvegia, dove raggiunse il sesto posto nella VG-lista.\nSempre nel 2010 pubblic\u00f2 il suo album di debutto, \"Yours Sincerely\", e prese parte a diversi programmi televisivi svedesi come \"Alls\u00e5ng p\u00e5 Skansen\", \"Sommarkrysset\" e \"Lotta p\u00e5 Liseberg\".\nNel 2019 prese nuovamente parte al Melodifestival con il brano \"Ashes to Ashes\", ottenendo il 10\u00ba posto nella finale dell'evento, mentre nel 2020 riusc\u00ec a raggiungere il 3\u00ba posto con \"Kingdom Come\", risultando tra i favoriti a vincere la competizione."}
{"id": "2863580", "revid": "729019", "url": "https://it.wikipedia.org/wiki?curid=2863580", "title": "Centro di Geodinamica Applicata", "text": "Il Centro di Geodinamica Applicata o la CPGeo (in russo: \u0426\u0435\u043d\u0442\u0440 \u043f\u0440\u0438\u043a\u043b\u0430\u0434\u043d\u043e\u0439 \u0433\u0435\u043e\u0434\u0438\u043d\u0430\u043c\u0438\u043a\u0438; in inglese: Centre of Applied Geodynamica) \u00e8 una compagnia aerea russa con la base tecnica all'aeroporto di Mosca-Bykovo, nell'Oblast di Mosca in Russia europea.\nFlotta.\nLa CPGeo ha la flotta composta dagli aerei sovietici-russi:\nStrategia.\nLa CPGeo ha la base tecnica in Russia, la maggior parte dei voli della compagnia aerea sono effettuati per conto del Centro di Geodinamica Applicata situato a Ljubercy, nell'Oblast' di Mosca, nella Russia europea.\nGli aerei Antonov An-30 effettuano i voli di ricognizione aerea, elaborazione fotogrammetrica e stereotopografica di immagini, l'interpretazione di fotografie aeree e immagini satellitari, la creazione di modelli tridimensionali di mappe del terreno, la creazione di immagini tematici e speciali del territorio, la creazione di sistemi informativi territoriali, tutti i tipi di indagine geologici, le indagini e le inchieste ambientali, il monitoraggio e mappatura ecologica, la creazione e l'organizzazione del lavoro sul terreno, l'aggiornamento delle mappe terrestri ed il lavoro di inventario, compreso l'inventario dei terreni e di immobili."}
{"id": "2863582", "revid": "1272592", "url": "https://it.wikipedia.org/wiki?curid=2863582", "title": "Impianto epiretinale", "text": "Gli impianti epiretinali, che hanno cominciato ad essere ideati e realizzati nei primi anni novanta, sono una delle due principali tipologie di protesi retiniche artificiali (l'altra \u00e8 costituita dagli impianti subretinali) che si stanno sviluppando e testando per ripristinare la vista in pazienti affetti da cecit\u00e0 congenita o acquisita, dovuta a degenerazione dei fotorecettori della retina (coni e/o bastoncelli).\nPrincipio di funzionamento.\nL'impianto epiretinale \u00e8 costituito da un dispositivo che attraverso un'operazione di microchirurgia viene impiantato sullo strato pi\u00f9 interno della retina, che contiene le cellule gangliari. Il dispositivo non presenta aree fotosensibili; esso riceve l'immagine dell'ambiente esterno, trasdotta in segnali elettrici, attraverso una telecamera e un'unit\u00e0 di processamento dati (cio\u00e8 un piccolo computer), poste esternamente al corpo. Dei piccoli elettrodi, posti sul dispositivo impiantato, stimolano poi direttamente gli assoni delle cellule gangliari interne, che formano il nervo ottico. Da qui in avanti l'informazione procede verso le cortecce visive attraverso le normali vie di trasmissione nervosa, quindi le strutture neurali a valle della retina devono risultare intatte e funzionanti nel paziente affinch\u00e9 questo tipo di protesi possa essere efficace.\nPregi della protesi.\nIl principale pregio degli impianti epiretinali \u00e8 che essi si sono dimostrati efficaci per il trattamento di alcuni pazienti durante la fase di sperimentazione clinica.\nAltri importanti pregi degli impianti epiretinali sono l'applicabilit\u00e0 degli stessi anche in condizioni ottiche sfavorevoli e la possibilit\u00e0 di regolare opportunamente in base al paziente la carica elettrica iniettata attraverso i microelettrodi.\nDifetti della protesi.\nI principali rischi legati all'utilizzo degli impianti epiretinali derivano dal fatto che fissare l'impianto \u00e8 difficoltoso e non ne \u00e8 stata dimostrata la stabilit\u00e0 a lungo termine. C'\u00e8 inoltre pericolo di reazioni di proliferazione vitreo-retinica.\nUn altro notevole svantaggio dell'impianto epiretinale \u00e8 costituito dalla necessit\u00e0 di avere una telecamera e un'unit\u00e0 di processamento dati (cio\u00e8 un piccolo computer) esterne al corpo.\nInfine gli alti costi del dispositivo lo rendono attualmente non facilmente accessibile ad un vasto pubblico.\nPrincipali tipi di impianti epiretinali.\nEsistono tre principali tipologie di impianti epiretinali, ad oggi realizzate:"}
{"id": "2863591", "revid": "1573940", "url": "https://it.wikipedia.org/wiki?curid=2863591", "title": "Asthenosoma", "text": "Asthenosoma \u00e8 un genere di ricci di mare appartenenti alla famiglia Echinothuriidae, comunemente noti come ricci di fuoco.\nTassonomia.\nComprende le seguenti specie:"}
{"id": "2863597", "revid": "682087", "url": "https://it.wikipedia.org/wiki?curid=2863597", "title": "Impianto subretinale", "text": "Gli impianti subretinali, che hanno cominciato ad essere ideati e realizzati nei primi anni '90, sono una delle due principali tipologie di protesi retiniche artificiali (l'altra \u00e8 costituita dagli impianti epiretinali) che si stanno sviluppando e testando per ripristinare la vista in pazienti affetti da cecit\u00e0 congenita o acquisita, dovuta a degenerazione dei fotorecettori della retina (coni e/o bastoncelli).\nPrincipio di funzionamento.\nL'impianto subretinale \u00e8 costituito da un dispositivo che attraverso un'operazione di microchirurgia viene impiantato tra lo stato epiteliale pigmentato e lo strato esterno della retina, che nei soggetti sani contiene le cellule fotorecettrici. I coni e i bastoncelli malfunzionanti vengono rimpiazzati nel paziente da una piastrina in silicio con migliaia di microfotodiodi sensibili alla luce, ciascuno dei quali risulta collegato con un elettrodo di stimolo. La luce modula direttamente i microfotodiodi, che inducono gli elettrodi a iniettare una piccola corrente nelle cellule retiniche interne (cellule orizzontali, cellule bipolari, cellule amacrine e cellule gangliari). Da qui in avanti l'informazione procede verso le cortecce visive attraverso le normali vie di trasmissione nervosa, quindi le strutture neurali a valle della retina devono risultare intatte e funzionanti nel paziente affinch\u00e9 questo tipo di protesi possa essere efficace.\nPregi della protesi.\nIl principale pregio degli impianti subretinali \u00e8 che i microfotodiodi rimpiazzano direttamente le cellule fotorecettrici danneggiate, quindi non c'\u00e8 la necessit\u00e0 di telecamera esterna e di sistemi di processamento dati.\nInoltre posizionare e fissare l'impianto risulta essere relativamente semplice.\nDifetti della protesi.\nIl principale difetto degli impianti subretinali \u00e8 legato alla limitata sensibilit\u00e0 dei microfotodiodi: la luce ambientale non \u00e8 in grado di stimolare i microfotodiodi ad un livello sufficiente affinch\u00e9 essi stimolino a loro volta i neuroni adiacenti. Per il corretto funzionamento della protesi servono quindi condizioni di luce molto intensa.\nUn altro notevole svantaggio dell'impianto subretinale \u00e8 rappresentato dalla sua non applicabilit\u00e0 in condizioni ottiche compromesse.\nPrincipali tipi di impianti subretinali.\nEsistono diversi gruppi di ricerca che si stanno occupando di studio, progettazione e realizzazione di impianti subretinali, ma la societ\u00e0 pi\u00f9 promettente in questo campo \u00e8 attualmente la Optobionics, fondata e diretta dai fratelli Vincent Chow e Alan Chow. Attualmente la protesi Optobionics \u00e8 in piena fase di sperimentazione clinica: \u00e8 stata impiantata in 45 pazienti e i risultati dell'impianto del dispositivo nei primi 10 pazienti testati sono apparsi molto positivi."}
{"id": "2863602", "revid": "124123", "url": "https://it.wikipedia.org/wiki?curid=2863602", "title": "Y\u014dko Shimada", "text": "Unico esponente femminile del massiccio cast giapponese parlante inglese della miniserie, Shimada si \u00e8 dovuta affidare ad un insegnante privato nell'imparare le parti di dialogo, poich\u00e9 al tempo non era fluente in inglese. Lo sforzo le \u00e8 comunque valso un Golden Globe come miglior attrice in una serie drammatica e una nomination all'Emmy nella stessa categoria, e le ha permesso di migliorare molto la sua conoscenza della lingua, tanto da favorire la sua scelta in cast di diverse produzioni internazionali tra gli anni '80 e '90.\nNel 2010 all'et\u00e0 di 57 anni Shimada ha clamorosamente annunciato di entrare nell'industria del porno giapponese, esordendo nel film \"Secret Affair\" conosciuto anche come \"Yoko Shimada \u2013 Assignation\" (TEK-032) per la casa di produzione Muteki."}
{"id": "2863603", "revid": "1543377", "url": "https://it.wikipedia.org/wiki?curid=2863603", "title": "Grey goo", "text": "Il grey goo (alternativamente scritto gray goo, letteralmente \"poltiglia grigia\" o \"sostanza appiccicosa grigia\") \u00e8 un ipotetico scenario apocalittico in cui la fine del mondo \u00e8 provocata dalla nanotecnologia molecolare, dove dei robot fuori controllo e autoreplicanti consumano tutta la materia del pianeta mentre si riproducono moltiplicandosi, uno scenario noto come \"ecofagia\" (\"che divora l'ambiente\").\nLe macchine autoreplicanti di tipo macroscopico sono state originariamente descritte dal matematico John von Neumann e sono a volte indicate come macchine von Neumann. Il termine \"grey goo\" venne coniato dal pioniere della nanotecnologia Eric Drexler nel suo libro del 1986 \"Engines of Creation\" e l'idea fu resa popolare per la prima volta verso la fine dello stesso anno nelle pagine della diffusa rivista \"Omni\".\nFantascienza.\nIl termine \"grey goo\" viene spesso usato in un contesto futuribile o fantascientifico, dato che le tecnologie adatte non esistono ancora. L'idea stessa \u00e8 stata resa popolare per la prima volta nelle pagine della diffusa rivista di fantascienza \"Omni\", nel novembre del 1986, in una rubrica scientifica del numero della rivista dedicato alla nanotecnologia che diede una diffusione di massa anche a quest'ultimo termine.\nNei pi\u00f9 pessimistici scenari postulati (che richiedono macchine di grandi dimensioni e uno spazio adeguato), la materia al di l\u00e0 della Terra viene trasformata in una poltiglia (ovvero \"goo\" nel senso di una grande massa di macchine auto-replicanti che mancano di una struttura su grande scala, potendo o no apparire effettivamente simili a \"goo\"). Il disastro viene supposto come il risultato di un deliberato ordigno dell'apocalisse, o da una mutazione accidentale avutasi in una nanomacchina autoreplicante utilizzata per ben altri scopi, ma progettata per funzionare in un ambiente naturale.\nEsempi notevoli di una tale idea possono essere trovati nel romanzo di Michael Crichton \"Preda\" (2002) e in \"Accelerando\" (2005) di Charles Stross.\nIl racconto \"Autofac\" del 1955 di Philip K. Dick \u00e8 un esempio di Grey goo di tipo \"ecofago\".\nNel film \"Ultimatum alla Terra\" del 2008, il Generatore Organico Robo-Tecnologico (GORT) pu\u00f2 considerarsi un grey goo.\nConcetto in altri ambiti.\nGli attacchi DOS nel mondo virtuale di \"Second Life\", che operano per mezzo di oggetti che si replicano all'infinito fino a quando i server vanno in crash, sono stati indicati come attacchi di tipo \"grey goo\". Questo riferimento si relaziona agli aspetti auto-replicanti del \"grey goo\" e non implica alcuna relazione con le nanomacchine."}
{"id": "2863605", "revid": "838137", "url": "https://it.wikipedia.org/wiki?curid=2863605", "title": "Vulgata sisto-clementina", "text": ""}
{"id": "2863606", "revid": "352448", "url": "https://it.wikipedia.org/wiki?curid=2863606", "title": "Gray goo", "text": ""}
{"id": "2863607", "revid": "1573940", "url": "https://it.wikipedia.org/wiki?curid=2863607", "title": "Aculifera", "text": "Gli Aculiferi (Aculifera ) sono un subphylum di molluschi comprendente tre classi: Solenogastres, Caudofoveata e Polyplacophora.\nI membri di questo taxon sono i molluschi pi\u00f9 antichi, nonch\u00e9 i pi\u00f9 semplici e meno evoluti. Non sono dotati di conchiglia vera e propria, che \u00e8 del tutto assente nei Solenogastri e nei Caudofoveati, mentre nei Poliplacofori \u00e8 costituita da cinture calcaree, legate fra loro, poste sopra il corpo del mollusco."}
{"id": "2863609", "revid": "174925", "url": "https://it.wikipedia.org/wiki?curid=2863609", "title": "Stazione di Casorate", "text": ""}
{"id": "2863614", "revid": "729019", "url": "https://it.wikipedia.org/wiki?curid=2863614", "title": "John Buchanan Floyd", "text": "Biografia.\nFu il trentunesimo governatore della Virginia e ventiquattresimo segretario alla Guerra degli Stati Uniti durante la presidenza di James Buchanan.\nFiglio di John Floyd (1783-1837), studi\u00f2 all'University of South Carolina, fu fatto segno subito dopo aver lasciato l'incarico di accuse di disonest\u00e0, alto tradimento e sabotaggio."}
{"id": "2863615", "revid": "767487", "url": "https://it.wikipedia.org/wiki?curid=2863615", "title": "Bel Paese (formaggio)", "text": "Il Bel Paese (o Italico) \u00e8 un formaggio a fresco, originario del nord Italia, prodotto dalla Galbani.\nStoria.\nIl formaggio nacque a Milano nel 1906 da un'idea di Egidio Galbani, fondatore dell'omonima azienda. Partendo dal fatto che nei pi\u00f9 importanti negozi di salumiere non ci fossero altro che formaggi francesi, decise di produrre un formaggio che, per qualit\u00e0, potesse stare al passo con la produzione casearia d'oltralpe. Nacque cos\u00ec un formaggio che prese il nome da \"Il Bel Paese\", libro del 1876 dell'abate Antonio Stoppani.\nIl \"Bel Paese\" divenne presto noto anche all'estero per il suo nome richiamante un modo di dire con il quale \u00e8 nota l'Italia."}
{"id": "2863616", "revid": "339392", "url": "https://it.wikipedia.org/wiki?curid=2863616", "title": "Total cost management", "text": ""}
{"id": "2863618", "revid": "7336", "url": "https://it.wikipedia.org/wiki?curid=2863618", "title": "Schede di sicurezza", "text": ""}
{"id": "2863619", "revid": "204012", "url": "https://it.wikipedia.org/wiki?curid=2863619", "title": "William &quot;Billy Extra&quot; Smith", "text": ""}
{"id": "2863620", "revid": "204012", "url": "https://it.wikipedia.org/wiki?curid=2863620", "title": "John B. Floyd", "text": ""}
{"id": "2863621", "revid": "358273", "url": "https://it.wikipedia.org/wiki?curid=2863621", "title": "NetBus", "text": "NetBus o Netbus \u00e8 un software shareware per il \"controllo remoto\" di un computer con sistema operativo di Microsoft Windows attraverso una rete. \nIntroduzione.\nNetBus \u00e8 stato scritto in Delphi da \"Carl-Fredrik Neikter\", programmatore svedese. Venne diffuso prima del suo \"fratello,\" Back Orifice. L'autore ha affermato che il programma era destinato a essere utilizzato come uno scherzo.\nTuttavia, il suo utilizzo ha avuto gravi conseguenze. Nel 1999, \u00e8 stato utilizzato per scaricare, a sua insaputa, materiale pedopornografico sul computer di lavoro di uno studioso di diritto alla Universit\u00e0 di Lund. Tremilacinquecento immagini sono state scoperte dagli amministratori di sistema, cos\u00ec lo studioso del diritto \u00e8 stato accusato ingiustamente di pedopornografia. Ha perso la sua cattedra di ricerca presso la Facolt\u00e0, ed in seguito alla pubblicazione del suo nome ha lasciato il paese e ha dovuto sottoporsi ad una terapia specialistica per affrontare lo stress. Venne assolto da tutte le accuse verso la fine del 2004, poich\u00e9 la corte ha ritenuto che fosse stato usato proprio il software NetBus per controllare il suo computer.\nFunzionamento.\nNet-Bus \u00e8 formato da due componenti, secondo l'architettura del client-server. La componente \"server\", deve essere installata ed eseguita sul computer da controllare in remoto. \u00c8 un file exe con una dimensione di quasi 500 kB. Il nome e l'icona variano molto da versione a versione. Alcune sono del tipo : \"Patch.exe\" o \"Sysedit.exe\". Quando viene eseguito per la prima volta il \"server\" si auto installa nel computer host e modifica il Registro di sistema di Windows per \"partire automaticamente ad ogni avvio del sistema\". Il server \u00e8 un \"daemon\" in attesa di connessioni sulla porta 12 345 . La porta 12 346 \u00e8 utilizzata per altri compiti, cos\u00ec come la porta 20 034.\nLa componente, \"client\" \u00e8 un programma separato che presenta un'interfaccia grafica, che consente all'utente di eseguire una serie di attivit\u00e0 sul computer remoto. Esempi:\nIl client di NetBus \u00e8 stato progettato per supportare i seguenti sistemi operativi:\nLa versione v1.70 di Netbus funziona anche sui sistemi operativi, Windows 2000 e Windows XP. Le componenti principali del protocollo di scambio tra il client e il server sono testuali. In questo modo il server pu\u00f2 essere controllato da comandi manuali tramite una connessione TCP di tipo raw. Questa modalit\u00e0 \u00e8 pi\u00f9 complessa da gestire di quella grafica del client, ma consente di amministrare un computer con NetBus da ambienti operativi diversi da Windows, o quando non \u00e8 disponibile il client originale. Ad esempio lo \"Screen Capture\" richiede la capacit\u00e0 di accettare dati binari, cos\u00ec come Netcat. In modo analogo, la maggior parte dei protocolli pi\u00f9 comuni possono essere usati su una connessione raw.\nLa versione di NetBus 2.0 Pro venne messa in commercio nel febbraio del 1999. Fu commercializzata come un potente strumento di amministrazione remota. Meno furtivo e pericoloso della precedente, ma esistono versioni speciali \"hacked\" che rendono possibile l'utilizzo per scopi illegali.\nTutte le versioni del programma sono state ampiamente utilizzate da script kiddie. Il programma fu reso popolare anche dall'uscita di Back Orifice. A causa delle sue minori dimensioni, Back Orifice pu\u00f2 essere utilizzato per guadagnare l'accesso a un personal computer. L'attaccante pu\u00f2 quindi utilizzare Back Orifice per installare il server NetBus sul computer di destinazione. La maggior parte dei programmi antivirus rilevano e rimuovono NetBus.\nEsiste anche uno strumento chiamato \"NetBuster\" che si finge un server NetBus in esecuzione, ma manda NetBus in \"crash\". "}
{"id": "2863623", "revid": "98077", "url": "https://it.wikipedia.org/wiki?curid=2863623", "title": "Luisa Amman", "text": ""}
{"id": "2863624", "revid": "767487", "url": "https://it.wikipedia.org/wiki?curid=2863624", "title": "Titoli apodissari", "text": "I titoli apodissari sono titoli di credito che istituti di credito di diritto pubblico come il Banco di Sicilia erano autorizzati ad emettere.\nErano i cosiddetti \"polizzini di cassa\" per somme fino a \u00a3. 50.000 e le \"fedi di credito\" senza limite di somma. Le Fedi di Credito hanno a suo tempo assunto grande importanza poich\u00e9 il pagamento della somma su di esse indicata poteva essere riconosciuta all'intestatario anche condizionata al verificarsi di un determinato evento da indicare in clausola sullo stesso titolo. \u00c8 stata perfino utilizzata per lasciti ereditari. Non era possibile emetterli con la clausola \"NON TRASFERIBILE\" e il loro ammontare complessivo di emissione doveva trovare la copertura totale presso la Banca d'Italia."}
{"id": "2863625", "revid": "729019", "url": "https://it.wikipedia.org/wiki?curid=2863625", "title": "Ferrovia Briga-Domodossola", "text": "La ferrovia Briga\u2013Domodossola \u00e8 una linea ferroviaria internazionale che congiunge Briga-Glis, in Svizzera, a Domodossola, in Italia, valicando le Alpi tramite il traforo del Sempione. Fa parte del complesso delle linee del Sempione dato che congiunge la svizzera Losanna-Briga all'italiana Domodossola-Milano.\nLa ferrovia \u00e8 stata aperta al traffico nel 1906.\nA seguito di accordi internazionali fra Italia e Svizzera, l'esercizio della linea ferroviaria \u00e8 sempre stato di competenza delle Ferrovie Federali Svizzere (FFS).\nStoria.\nLa ferrovia, che comprende la lunga galleria del Sempione, venne concepita, da parte svizzera, molto presto: era infatti nelle intenzioni progettuali delle varie compagnie che realizzarono le varie tratte che compongono l'attuale ferrovia svizzera del Sempione. Le molte resistenze alla sua realizzazione erano dovute soprattutto a due forti motivi: la complessit\u00e0 tecnica e gli ingenti finanziamenti occorrenti.\nCon l'avvento della Compagnia del Giura-Sempione si concretizzarono i primi effettivi progetti e nel 1898 ebbero inizio i primi lavori relativi alla galleria dal versante di Briga. Un ulteriore punto a favore dell'opera era il progetto del traforo del L\u00f6tschberg che una volta realizzato avrebbe convogliato su Briga e il Sempione l'ulteriore traffico della Svizzera centrale. Il progetto incontrava per\u00f2 l'ostilit\u00e0 della Francia che vedeva nella linea un potenziale pericolo, in caso di eventi bellici, di un'invasione del proprio territorio, dall'Italia, attraverso la Svizzera.\nL'opera tuttavia comprendeva un percorso in parte svizzero e in parte italiano e pertanto richiese lunghe e numerose trattative tra i governi dei due paesi nonch\u00e9 tra i tecnici, prima della Mediterranea e della Compagnia Jura-Simplon e poi delle FFS e in ultimo delle FS.\nDecisiva fu nel 1876 l'autorizzazione data dal governo italiano alla Compagnie du Simplon a studiare la realizzazione di una linea Domodossola-Confine di Stato con l'impegno ad approvarne la costruzione a condizione che venissero reperiti i capitali occorrenti, Ci\u00f2 fu alla base del \"Trattato\", firmato il 25 novembre 1895 tra Svizzera e Italia, concernente \"la costruzione e l'esercizio di una ferrovia tra Briga e Domodossola\".\nIl 26 aprile 1901 la \"Jura Simplon\" e la \"Mediterranea\" stipularono una convenzione per la costruzione della linea di accesso tra Iselle e Domodossola; questa venne completata il 28 dicembre 1904, a semplice binario e trazione a vapore.\nA causa delle difficolt\u00e0 dell'esercizio con locomotive a vapore della lunga tratta in galleria, furono anche intrapresi contatti, da parte delle FFS, con societ\u00e0 di produzione di locomotive elettriche europee e statunitensi e la scelta infine si orient\u00f2 sul sistema di trazione trifase; l'attenzione si rivolse presto alla realizzazione operata dalla Rete Adriatica in Italia per l'elettrificazione della ferrovia della Valtellina e dopo una serie intensissima di rilevamenti i tecnici svizzeri adottarono il trifase per la tratta tra Briga e Iselle che comprendeva il lungo tunnel. La realizzazione dell'infrastruttura venne assunta dalla societ\u00e0 svizzera Brown-Boveri che se ne assunse anche l'onere economico. Fu elettrificato il piazzale binari di Briga e quello di Iselle e le stazioni funsero anche da posto in cui si effettuava il cambio di trazione da elettrico a vapore. Per l'esercizio della tratta elettrificata, non essendo ancora pronte locomotive apposite, la Brown-Boveri chiese all'Italia di rinunciare all'ordine gi\u00e0 perfezionato a suo tempo dall'Adriatica, per due locomotive, la 364 e la 365, che furono utilizzate per i collaudi dinamici e sotto carico delle linee e furono prese a noleggio tre locomotive italiane del gruppo E.360 delle Ferrovie dello Stato, dietro pagamento di un canone giornaliero, che iniziarono l'esercizio attivo il 14 giugno 1906 trainando ben 10 treni al giorno.\nUlteriore frutto di accordo fu anche la scelta dello scalo ferroviario \"di confine\"; non poteva essere Iselle, perch\u00e9 l'area era troppo limitata, pertanto venne scelta Domodossola. In quest'ultima stazione vennero stabilite le formalit\u00e0 doganali e il cambio di personale di trazione dei treni in servizio internazionale. A Domodossola le locomotive a vapore italiane prendevano in consegna i treni giunti al traino delle locomotive a vapore svizzere, all'inizio del gruppo C 4/5, che avevano rilevato a Iselle il materiale giunto da Briga con le locomotive trifase. Nel 1930 le FFS attivarono la conversione in monofase a 15\u00a0kV della tratta Briga-Iselle (2 marzo) e la tratta Iselle-Domodossola compresa la parte, lato Briga, della stazione (15 marzo). In seguito a ci\u00f2 la stazione di Iselle perse la sua precedente importanza, come stazione di cambio-trazione; \u00e8 utilizzata come origine di treni navetta per trasporto autovetture sotto il Sempione.\nCaratteristiche.\nLa linea presenta numerose singolarit\u00e0. Venne costruita a binario unico e inaugurata, interamente, con trazione a vapore il 19 maggio 1906. Tuttavia era evidente che un tale esercizio regolare sarebbe stato proibitivo sia per i viaggiatori che per il personale a causa della presenza della pi\u00f9 lunga galleria del mondo. Negli anni immediatamente precedenti erano stati stabiliti numerosi contatti, da parte delle autorit\u00e0 ferroviarie svizzere, sia con gli Stati Uniti che con altre fabbriche europee, allo scopo di trovare un sistema di trazione elettrico affidabile. Al tempo erano gi\u00e0 numerose le linee tranviarie e ferroviarie secondarie esercite a trazione elettrica ma con tensioni dell'ordine di 6-700 volt. L'esperimento dell'Adriatica in Valtellina entusiasm\u00f2 i tecnici svizzeri che presero parte a numerose prove con le locomotive RA E.34 e con le elettromotrici trifase e conclusero che quello sarebbe stato il sistema. Il 1\u00ba giugno 1906 inizi\u00f2 il preesercizio e, il 1\u00ba ottobre dello stesso anno, l'esercizio con trazione elettrica trifase utilizzando le locomotive noleggiate dalle Ferrovie dello Stato italiane in via provvisoria.\nL'esercizio della linea pur con locomotive italiane era stato assunto interamente dalle Ferrovie Federali Svizzere (costituitesi nel 1903) e veniva svolto con trazione elettrica trifase, a 3600 volt, da Briga a Iselle e con locomotiva a vapore, sempre svizzera, fino a Domodossola.\nNel 1922 le Ferrovie Federali Svizzere completarono il raddoppio della linea mediante allargamento del tunnel di servizio parallelo del Sempione e sua elettrificazione in trifase.\nNel 1930 nel tunnel venne cambiato il sistema di trazione elettrica trifase, che cominciava a mostrare i suoi limiti, con quello a corrente alternata monofase a 15\u00a0kV che ormai era divenuto il sistema di elezione delle ferrovie della Confederazione; l'elettrificazione monofase venne prolungata fino a Domodossola anche sulla tratta \"italiana\" della ferrovia.\nIn conseguenza della gestione \"svizzera\" della linea il sistema di segnalamento adottato \u00e8 quello svizzero che differisce notevolmente da quello italiano sia nella forma e nell'aspetto dei segnali che nel loro significato per i macchinisti.\nPercorso.\nIl percorso si svolge in territorio svizzero da Briga all'interno del tunnel del Sempione e in territorio italiano dall'interno del tunnel a Domodossola; il confine pertanto \u00e8 al km 156.34 all'interno del tunnel. Tuttavia per un accordo fra le ferrovie svizzere e quelle italiane, la propriet\u00e0 e la gestione dei binario da parte svizzera vige fino agli scambi di ingresso della stazione di Iselle.\nTra le stazioni di Varzo e Iselle \u00e8 presente una lunga galleria elicoidale, che compie un giro di 360\u00b0, allo scopo di far guadagnare quota altimetrica al treno senza penalizzare la prestazione della linea a causa di un'eccessiva pendenza (la pendenza \u00e8 al 28\u2030). Infatti, mentre la stazione di Domodossola \u00e8 posta a 272 metri s.l.m., lo sbocco della galleria elicoidale \u00e8 ad un'altitudine di 568 s.l.m. e l'imbocco del traforo del Sempione, che si trova circa sette chilometri dopo, nei pressi di Iselle, ad un'altitudine di 633\u00a0m s.l.m.."}
{"id": "2863627", "revid": "963244", "url": "https://it.wikipedia.org/wiki?curid=2863627", "title": "Albrici", "text": ""}
{"id": "2863630", "revid": "228587", "url": "https://it.wikipedia.org/wiki?curid=2863630", "title": "Per compiacere se stessi", "text": "Toe Ho Ji Gei (\u8a0e\u597d\u81ea\u5df1 \"Per compiacere se stessi\") \u00e8 l'album studio del 1994 della cantante cinese Wang Fei, conosciuta musicalmente anche come Faye Wong. L'album \u00e8 cantato in cantonese e non ha un nome ufficiale inglese.\nPubblicato dall'etichetta Cinepoly Records in dicembre, appena pochi mesi dopo l'influentissimo album cantonese alternative \"Random Thoughts\" ed il secondo album cinese \"Sky\", \"Ingratiate Oneself\" non \u00e8 riuscito a pareggiare il loro successo commerciale ed i loro record di vendite.\nFaye ha composto personalmente le canzoni \"Ingratiate Oneself\", che d\u00e0 il titolo all'album, ed \"Exit\", generalmente considerate pi\u00f9 \"alternative\" rispetto alle rimanenti canzoni.\nTutti i testi sono scritti e cantanti in cantonese, a parte \"Exit\" che \u00e8 in cinese. A causa del fatto che, in quest'album, Faye ha preferito \"parlare\" sopra la musica piuttosto che cantare le canzoni, esso \u00e8 descritto da qualcuno come rap, nonostante la sua distanza stilistica da tale genere. Inoltre, avendo una veduta quasi pessimistica, non ha raggiunto una grande popolarit\u00e0 tra i fan, ad eccezione dei tre singoli \"Ingratiate Oneself\", \"Honeymoon\" e la ballad \"Brink of Love and Pain\".\nL'album \u00e8 stato pubblicato con tre diverse copertine."}
{"id": "2863632", "revid": "599013", "url": "https://it.wikipedia.org/wiki?curid=2863632", "title": "Sacha Modolo", "text": "Carriera.\nGli esordi.\nSacha Modolo inizia a gareggiare a nove anni e vince ottanta corse da giovanissimo, ventotto da esordiente, dodici da allievo e tredici da juinior. Ha esordito con il Pedale Marenese, squadra con la quale ha corso fino alla categoria Allievi, Da Juniores passa poi alla CIEFFE Vittorio Veneto con DS Roberto Sant, con il quale stringer\u00e0 un forte legame.\nDal 2006 a 2009 corre nella categoria Elite Under 23 con la squadra veneta Zalf-D\u00e9sir\u00e9e-Fior. Al primo anno, il 2006, vince cinque corse: la Coppa San Bernardino, il Giro della Valcavasia, il Giro del Casentino, il Gran Premio Trigonal e il Circuito dell'Assunta. Ottiene sei vittorie nel 2007: la Coppa San Bernardino, il Gran Premio Industria e Commercio di San Vendemiano, il Memorial Tonon e Zanette, la terza tappa al Giro delle Valli Cuneesi, il Circuito dell'Assunta e il Gran Premio Industria del Cuoio e delle Pelli.\nNel 2008 centra altre otto vittorie: la Piccola Sanremo, il Memorial Danilo Furlan, il Trofeo Matteotti di categoria, il Gran Premio Colli Isolani, il Circuito Notturno Citt\u00e0 di San Don\u00e0 di Piave, Gran Premio Cementi Zillo, la prima tappa al Giro delle Valli Cuneesi e ancora il Gran Premio Industria del Cuoio e delle Pelli. Nel 2009 ottiene le ultime sette vittorie tra gli Under 23. Vince il Circuito Internazionale di Caneva, la Medaglia d'Oro Angelo Fumagalli, il Giro del Belvedere, il Gran Premio della Liberazione, il Gran Premio Site, la Medaglia d'Oro Fiera di Sommacampagna e il Trofeo Marco Rusconi e conquista la medaglia di bronzo ai Campionati europei.\nConclude il quadriennio tra gli Under-23 con ventisei successi.\n2010-2013: Colnago/Bardiani.\nPassa professionista all'inizio del 2010 con la Colnago-CSF Inox, formazione Professional Continental diretta da Bruno Reverberi. Si mette in luce nelle prime gare della stagione con diversi piazzamenti in volata, prima al Giro di Sardegna e nella Tirreno-Adriatico (ove \u00e8 sesto nella classifica a punti), e poi, il 20 marzo, alla Milano-Sanremo, nella quale conclude quarto allo sprint, preceduto solo da \u00d3scar Freire, Tom Boonen e Alessandro Petacchi. In maggio partecipa per la prima volta al Giro d'Italia, ma si ritira durante l'ottava tappa: in precedenza aveva comunque colto un decimo posto nella frazione di Utrecht e un settimo in quella di Marina di Carrara.\nAncora tra le file della Colnago-CSF Inox per il 2011, il 6 luglio di quell'anno Modolo ottiene la prima vittoria da professionista, aggiudicandosi, sul traguardo di Mole Town Qilian, la quinta tappa del Tour of Qinghai Lake, gara cinese. Al Brixia Tour ottiene la sua prima vittoria in Italia; si ripete poi vincendo la Coppa Agostoni e due frazioni al Giro di Danimarca, alla Settimana Ciclistica Lombarda e al Giro di Padania. Le dieci vittorie ottenute in soli tre mesi gli valgono cos\u00ec la convocazione in Nazionale per la prova in linea dei campionati del mondo di Copenaghen: in quella gara conclude quarantesimo.\nNel 2012 alla prima tappa del Circuit de la Sarthe arriva secondo battuto in volata dal russo Denis Galimzjanov ma dopo la squalifica di quest'ultimo, trovato positivo al controllo antidoping, gli viene assegnata la vittoria. In stagione partecipa al Giro d'Italia con l'obiettivo di vincere almeno una tappa, ma pur facendo lavorare la squadra negli ultimi chilometri degli arrivi in volata ottiene solo alcuni piazzamenti, quarto nella frazione di Cervere e quinto in quella di Fano. In estate, dopo le due vittorie di tappa al Giro d'Austria, viene convocato dal C.T. della Nazionale Paolo Bettini per la prova in linea su strada dei Giochi olimpici di Londra; chiude per\u00f2 solo novantanovesimo. Torna comunque al successo poche settimane dopo, facendo sua la Coppa Bernocchi a Legnano.\nAlla fine del 2012 la Colnago, sponsor principale della squadra, pone fine al rapporto con Bruno Reverberi. Gli atleti, compreso Modolo, passano alla nuova squadra di Reverberi, la Bardiani Valvole-CSF Inox. Con la nuova maglia Modolo debutta al Tour de San Luis in Argentina, dove vince la seconda tappa battendo in volata Mark Cavendish. In seguito corre la Milano-Sanremo, ma le avverse condizioni meteo lo costringono al ritiro assieme a molti altri corridori. In maggio partecipa al Giro d'Italia, dove ottiene solamente dei piazzamenti di tappa, in particolare, nell'ultima frazione, \u00e8 secondo alle spalle di Mark Cavendish. A luglio corre il Tour of Qinghai Lake, dove si aggiudica ben sei tappe in volata, stabilendo cos\u00ec un nuovo record di vittorie per la singola edizione della corsa asiatica; in agosto, dopo il secondo posto nella RideLondon, vince anche la Coppa Bernocchi per il secondo anno di fila e il Memorial Marco Pantani, portando a nove il bottino di successi in stagione.\n2014-2017: Lampre/UAE Emirates.\nNel 2014 passa al team World Tour Lampre-Merida, diretto da Giuseppe Saronni, e come l'anno prima ottiene subito una vittoria di tappa al Tour de San Luis. Spostatosi a Maiorca per le tradizionali gare di febbraio, si aggiudica il Trofeo Palma de Mallorca e il Trofeo Ses Salines, mentre in Portogallo, pochi giorni dopo, vince una tappa alla Volta ao Algarve. Ottavo alla Milano-Sanremo, torna alla vittoria a inizio aprile facendo sue due frazioni e la classifica a punti alla Driedaagse De Panne. Partecipa quindi alla Parigi-Roubaix, ma incorre in una caduta ed \u00e8 costretto al ritiro: i postumi delle contusioni al costato lo costringono a saltare anche il Giro d'Italia. Tornato alle corse a met\u00e0 giugno, vince una tappa del Tour de Suisse, mentre al Tour de France deve ritirarsi nel corso della seconda tappa a causa di un'infezione polmonare. Nel finale di stagione, dopo due quarti posti parziali al Tour de Pologne, conquista la frazione conclusiva del Tour of Beijing, ottavo successo del suo 2014.\nAncora in maglia Lampre, apre il 2015 con due terzi posti al Tour de San Luis. Alla Tirreno-Adriatico non \u00e8 mai in evidenza, mentre in aprile, oltre a chiudere terzo in una tappa della Driedaagse De Panne, ottiene il primo successo stagionale, in una tappa al Presidential Cycling Tour of Turkey. Corre quindi il Giro d'Italia: nella \"Corsa rosa\", dopo il terzo posto allo sprint a Castiglione della Pescaia, vince la tredicesima tappa, da Montecchio Maggiore a Jesolo, davanti a Giacomo Nizzolo ed Elia Viviani; si ripete in volata cinque giorni dopo, il 27 maggio, vincendo la diciassettesima tappa (da Tirano a Lugano) davanti a Nizzolo e a Luka Mezgec. Conclude al terzo posto nella classifica a punti. Dopo il Giro ottiene due podi di tappa al Crit\u00e9rium du Dauphin\u00e9, prima di ritirarsi, ma nelle restanti gare europee in stagione non \u00e8 pi\u00f9 protagonista. Torna alla vittoria solo a fine ottobre, al Tour of Hainan in Cina, facendo sue due frazioni e le classifiche generale e a punti della corsa.\nNel 2017 disputa il Giro delle Fiandre da protagonista. Entra nell'azione decisiva imbastita dalla Etixx-Quick Step a circa 100 km dalla conclusione e riesce poi a restare con il gruppo che va a giocarsi lo sprint per il quinto posto, che perde da Alexander Kristoff, piazzandosi cos\u00ec sesto sul traguardo a 53\" dal vincitore Philippe Gilbert. Successivamente partecipa al Giro di Croazia. Conquista la 1\u00aa tappa, imponendosi in una volata di gruppo e vestendo cos\u00ec per un giorno la maglia di \"leader\". Successivamente vince la 6\u00aa e ultima tappa, che si conclude su un breve strappo nel cuore di Zagabria, grazie ad un allungo all'ultimo chilometro. Sul traguardo supera e precede di 2\" il compagno di squadra Jan Polanc, Boy van Poppel e Vincenzo Nibali."}
{"id": "2863636", "revid": "767487", "url": "https://it.wikipedia.org/wiki?curid=2863636", "title": "Jenah", "text": "Jen\u0101h (farsi \u062c\u0646\u0627\u062d) \u00e8 una citt\u00e0 dello shahrest\u0101n di Bastak, circoscrizione di Jenah, nella provincia di Hormozgan. Si trova a sud della citt\u00e0 di Bastak. Aveva, nel 2006, una popolazione di 5.636 abitanti."}
{"id": "2863637", "revid": "599013", "url": "https://it.wikipedia.org/wiki?curid=2863637", "title": "Ditmar Jakobs", "text": "Carriera.\nClub.\nDopo essere cresciuto nel Rot-Weiss Oberhausen, squadra della sua citt\u00e0, nel 1974 si trasferisce al Tennis Borussia Berlino dove rimane sino al 1977; in seguito giocher\u00e0 due stagioni nel Duisburg.\nNel 1979 approda all', vincendo due edizioni della Bundesliga, una Coppa di Germania ed una Coppa dei Campioni.\nChiuder\u00e0 la carriera a 36 anni a causa di un grave incidente nel corso della partita tra Amburgo e .\nNazionale.\nIn Nazionale della Germania occidentale totalizz\u00f2 20 apparizioni segnando una rete.\nPrese parte ai Mondiali di Messico '86, dove gioc\u00f2 da titolare la finale persa contro l'."}
{"id": "2863644", "revid": "491592", "url": "https://it.wikipedia.org/wiki?curid=2863644", "title": "Hardtop", "text": ""}
{"id": "2863648", "revid": "1573940", "url": "https://it.wikipedia.org/wiki?curid=2863648", "title": "Sky (Wang Fei)", "text": "Sky \u00e8 un album studio cinese del 1994 della cantante pop cinese Wang Fei, conosciuta anche musicalmente come Faye Wong.\nTracce.\n\"Elude\" \u00e8 la versione cinese della precedente sua hit cantonese \"Dream Person\", inclusa nel precedente album \"Random Thoughts\" (\u80e1\u601d\u4e82\u60f3) ed inserita anche nella colonna sonora del film di Wong Kar-wai \"Chungking Express\". Essa \u00e8 una cover di \"Dreams\", canzone del gruppo irlandese The Cranberries, inclusa nell'album \"Everybody Else Is Doing It, So Why Can't We?\"."}
{"id": "2863652", "revid": "661526", "url": "https://it.wikipedia.org/wiki?curid=2863652", "title": "Villa Casati", "text": ""}
{"id": "2863655", "revid": "30829054", "url": "https://it.wikipedia.org/wiki?curid=2863655", "title": "Isomorfismo di sottografo", "text": ""}
{"id": "2863656", "revid": "287204", "url": "https://it.wikipedia.org/wiki?curid=2863656", "title": "Copenaghen Open 1994", "text": "Il Copenaghen Open 1994 \u00e8 stato un torneo di tennis giocato sul sintetico indoor. \n\u00c8 stata la 6\u00aa edizione del Copenaghen Open che fa parte della categoria World Series nell'ambito dell'ATP Tour 1994. Si \u00e8 giocato a Copenaghen in Danimarca dal 28 febbraio al 7 marzo 1994.\nCampioni.\nSingolare maschile.\n Evgenij Kafel'nikov ha battuto in finale Daniel Vacek 6-3, 7-5\nDoppio maschile.\n Martin Damm / Brett Steven hanno battuto in finale David Prinosil / Udo Riglewski 6-3, 6-4"}
{"id": "2863659", "revid": "1573940", "url": "https://it.wikipedia.org/wiki?curid=2863659", "title": "Hajiabad (Hormozgan)", "text": "H\u0101j\u012b\u0101b\u0101d (farsi \u062d\u0627\u062c\u06cc\u200c\u0622\u0628\u0627\u062f) \u00e8 il capoluogo dello shahrest\u0101n di Hajiabad, circoscrizione Centrale, nella provincia di Hormozgan, Iran. Si trova circa 100\u00a0km a nord di Bandar Abbas. Aveva, nel 2006, una popolazione di 20.264 abitanti."}
{"id": "2863662", "revid": "6923", "url": "https://it.wikipedia.org/wiki?curid=2863662", "title": "Renault Fluence", "text": "La Fluence \u00e8 un'autovettura berlina di fascia media, prodotta dal 2009 al 2019 dalla Casa automobilistica francese Renault nel suo stabilimento turco di Bursa, sulla base della sudcoreana \"Samsung SM3\". A partire dal 2016 viene prodotta solo per i mercati del America meridionale e per alcuni mercati dell'Asia.\nStoria.\nLa prima \"Renault Fluence\" si \u00e8 vista nel 2004, ma era una concept-car che ancora non aveva niente a che vedere con la futura berlina media, ma prefigurava piuttosto alcuni caratteri estetici di quella che sarebbe stata la terza generazione della Laguna. Solo cinque anni dopo sarebbe stata svelata una nuova \"Fluence\" che invece avrebbe avuto mire decisamente pi\u00f9 commerciali.\nLa Samsung SM3.\nNell'aprile 2009, la Renault Samsung Motors, filiale sudcoreana della Casa francese, lancia la nuova generazione della Samsung SM3, berlina di fascia media che negli anni precedenti era di fatto basata sulle Nissan Sunny ed Almera, ma che nella nuova serie utilizza il pianale della M\u00e9gane III, con passo allungato di 6\u00a0cm e con una nuova carrozzeria a tre volumi assai sinuosa, anche se piuttosto superata gi\u00e0 al suo debutto. Tali linee si discostano in parte dagli elementi stilistici della M\u00e9gane da cui deriva e ne fanno una vettura pi\u00f9 elegante, con ambizioni commerciali anche superiori. La nuova vettura viene presentata al Salone di Seul ed \u00e8 mossa dal 1.6 da 110 CV. Il cambio pu\u00f2 essere manuale a 5 marce o automatico a 6 rapporti.\nLa Fluence.\nLa vera e propria \"Renault Fluence\" viene lanciata a met\u00e0 del 2009, pochi mesi dopo il lancio della \"Samsung SM3\". Di quest'ultima, la Fluence riprende quasi per intero la carrozzeria a tre volumi e va a rimpiazzare la M\u00e9gane II a tre volumi prodotta fino a quel momento. Si ritrovano quindi quelle linee gi\u00e0 viste nella \"Samsung SM3\" per le quali \u00e8 stato scelto di rispolverare il vecchio nome della concept \"Fluence\" del 2004. La Fluence viene costruita in Turchia, Argentina, India e Corea del Sud, e viene principalmente pensata per alcuni mercati emergenti, ma anche per alcuni mercati dell'est-europeo. \u00c8 in fase di valutazione, da parte dei vertici Renault, un futuro allargamento anche ad altri mercati europei.\nGli interni della vettura sono ben fatti ed ergonomici, e tradiscono la vocazione alla praticit\u00e0 del modello. L'abitacolo \u00e8 ricco di vani portaoggetti ed il bagagliaio \u00e8 decisamente capiente, con i suoi 530 litri di capacit\u00e0.\nLa \"Fluence\" \u00e8 commercializzata in tre motorizzazioni: accanto ai due motori 1.6 e 2.0 a benzina da 110 e 140 CV, vi \u00e8 il 1.5 dCi a gasolio disponibile in ben quattro livelli di potenza (85, 90, 105 e 110 CV). I due motori a benzina sono di origine Nissan, mentre quello a gasolio \u00e8 il noto motore gi\u00e0 applicato su numerosi modelli sia della gamma Renault che della gamma Nissan.\nLa Fluence Z.E..\nAl Salone di Francoforte del 2009, \u00e8 stata presentata la Fluence Z.E (\"Zero Emissions\"), praticamente la versione elettrica della normale Fluence.\nIl nuovo prototipo era caratterizzato dalla presenza di un propulsore elettrico da 95 CV che assicurava un'autonomia di 160\u00a0km ad emissioni zero. La ricarica delle batterie pu\u00f2 avvenire anche in modalit\u00e0 d'emergenza, in modo da consentire un rientro a casa di fortuna. La concept dispone anche di un rilevatore di carica che avvisa dell'imminente scarica totale delle batterie e che indica la pi\u00f9 vicina stazione di ricarica. Non \u00e8 presente per\u00f2 alcun motore termico. In un periodo in cui il diktat prevalente per ogni casa costruttrice era il rispetto dell'ambiente e la massima efficienza, la Casa francese ha risposto con un motore decisamente ecologico, ma non fine a se stesso come spesso accade. La concept elettrica rientra infatti in un programma di produzione in serie, sempre riservato inizialmente ad alcuni mercati in via di sviluppo, come per esempio Israele.\nAlla fine del 2011, circa due anni dopo la presentazione della concept, la \"Fluence Z.E.\" viene lanciata sul mercato, anche se la commercializzazione effettiva \u00e8 stata fissata per il gennaio dell'anno seguente. Rispetto alla Fluence tradizionale, la Z.E. differisce esternamente per la coda allungata di 13\u00a0cm in modo da poter ospitare il gruppo batterie, e nel contempo di garantire comunque una buona capacit\u00e0 del vano bagagli. Altre differenze esterne sono le cornici dei fari anteriori di color celeste, cos\u00ec come di color celeste \u00e8 la griglia della calandra. Internamente, la Fluence Z.E. differisce dalle \"Fluence\" \"normali\" unicamente per il cruscotto, dove al posto del contagiri trova posto un indicatore di carica. Il display posto sulla sommit\u00e0 della console centrale fornisce anche dati relativi all'autonomia residua.\nIl \"cuore\" della \"Fluence Z.E.\" \u00e8 lo stesso motore elettrico da 95 CV gi\u00e0 presente a suo tempo sull'omonima concept: tale motore, in grado tra l'altro di erogare una coppia massima di 226 Nm, riesce a spingere la vettura fino ad una velocit\u00e0 massima di 135\u00a0km/h, un valore ridotto, ma volutamente autolimitato in modo da non compromettere eccessivamente l'autonomia nel caso il conducente sia abituato alla guida con il \"piede pesante\". Il sistema motopropulsore dispone anche di sistema di recupero dell'energia in frenata o in rilascio.\nSebbene il prezzo di listino di 28.200 Euro della \"Fluence Z.E.\" sia concorrenziale, esso non prevede le batterie, ottenibili separatamente mediante noleggio. La produzione della \"Fluence Z.E.\" cess\u00f2 nel gennaio del 2014.\nProduzione.\nLa produzione della \"Fluence\" ha avuto luogo principalmente in tre stabilimenti: quello di Bursa, in Turchia, da dove provenivano le \"Fluence\" destinate ai mercati europei, quello argentino di Santa Isabel, per gli esemplari destinati ai mercati sudamericani, e quello sudcoreano di Pusan, per alcuni mercati dell'estremo oriente. La gamma motori era differente a seconda dei mercati di destinazione, ma in generale ogni mercato attingeva da una tavolozza composta dalle seguenti motorizzazioni:\nNel 2012 vi fu un restyling presentato al Salone di Istanbul, in cui la \"Fluence\" ricevette una nuova calandra in linea con il contemporaneo corso stilistico Renault. Nella stessa occasione, per i mercati del Brasile e dell'Argentina venne introdotta la \"Fluence GT TCe180\", una versione dalle prestazioni brillanti, spinta da un 2 litri a benzina sovralimentato mediante un turbocompressore Mitsubishi con tecnologia twin-scroll. La potenza massima era di 180 CV. Tale versione venne prodotta solo per due anni, fino al luglio del 2014.\nNel 2015 un nuovo aggiornamento port\u00f2 ad altre novit\u00e0, come ad esempio le nuove grafiche dei gruppi ottici posteriori che integrarono da quel momento anche le luci di stop a led. A partire dal 2016, la produzione a Bursa cess\u00f2 e la \"Fluence\" scomparve dai listini europei, mentre negli altri due stabilimenti (Argentina e Corea del Sud) la produzione prosegue regolarmente, anche se nei mercati asiatici il marchio utilizzato rimase sempre quello della Samsung. In ogni caso, la \"Fluence\" viene proposta in questi mercati con il motore 1.6 \"K4M\" da 110 CV, oppure con quello da 2 litri \"M4R\" da 138 CV. Nel 2019 la produzione cessa anche in Argentina, ponendo fine alla carriera commerciale della vettura. "}
{"id": "2863667", "revid": "84184", "url": "https://it.wikipedia.org/wiki?curid=2863667", "title": "Casati", "text": ""}
{"id": "2863669", "revid": "2175", "url": "https://it.wikipedia.org/wiki?curid=2863669", "title": "Solfolano", "text": ""}
{"id": "2863670", "revid": "834", "url": "https://it.wikipedia.org/wiki?curid=2863670", "title": "Boston (Inghilterra)", "text": ""}
{"id": "2863671", "revid": "767487", "url": "https://it.wikipedia.org/wiki?curid=2863671", "title": "Verizon Tennis Challenge 1994", "text": "Il Verizon Tennis Challenge 1994 \u00e8 stato un torneo di tennis giocato sulla terra battuta. \u00c8 stata la 9\u00aa edizione del torneo, che fa parte della categoria World Series nell'ambito dell'ATP Tour 1994. Si \u00e8 giocato ad Atlanta negli Stati Uniti dal 25 aprile al 2 maggio 1994.\nCampioni.\nSingolare maschile.\n Michael Chang ha battuto in finale Todd Martin, 6-7(4), 7-6(4), 6-0\nDoppio maschile.\n Jared Palmer / Richey Reneberg hanno battuto in finale Francisco Montana / Jim Pugh, 4-6, 7-6, 6-4"}
{"id": "2863673", "revid": "1442080", "url": "https://it.wikipedia.org/wiki?curid=2863673", "title": "A Division 1956-1957 (Irlanda)", "text": "La stagione 1956-1957 \u00e8 stata la trentaseiesima edizione della League of Ireland, massimo livello professionistico del calcio irlandese."}
{"id": "2863677", "revid": "54253", "url": "https://it.wikipedia.org/wiki?curid=2863677", "title": "Auto condivisa", "text": ""}
{"id": "2863678", "revid": "767487", "url": "https://it.wikipedia.org/wiki?curid=2863678", "title": "Manchester Open 1994", "text": "Il Manchester Open 1994 \u00e8 stato un torneo di tennis giocato sull'erba. \u00c8 stata la 5\u00aa edizione del torneo, che fa parte della categoria World Series nell'ambito dell'ATP Tour 1994. Si \u00e8 giocato a Manchester in Gran Bretagna dal 13 al 20 giugno 1994.\nCampioni.\nSingolare maschile.\n Patrick Rafter ha battuto in finale Wayne Ferriera, 7-6 (7-5), 7-6 (7-4)\nDoppio maschile.\n Rick Leach / Danie Visser hanno battuto in finale Scott Davis / Trevor Kronemann, 6-4, 4-6, 7-6"}
{"id": "2863681", "revid": "1573940", "url": "https://it.wikipedia.org/wiki?curid=2863681", "title": "Farghan", "text": "F\u0101rgh\u0101n o F\u0101ragh\u0101n (farsi \u0641\u0627\u0631\u063a\u0627\u0646) \u00e8 una citt\u00e0 dello shahrest\u0101n di Hajiabad, circoscrizione di Farghan, nella provincia di Hormozgan. Aveva, nel 2006, una popolazione di 1.862 abitanti."}
{"id": "2863682", "revid": "767487", "url": "https://it.wikipedia.org/wiki?curid=2863682", "title": "Il nemico di mia moglie", "text": "Il nemico di mia moglie \u00e8 un film del 1959 diretto da Gianni Puccini.\nTrama.\nMarco Tornabuoni \u00e8 un arbitro di calcio, che vive un periodo di difficolt\u00e0 con la moglie Luciana: entrambi si sentono reciprocamente trascurati, lui perch\u00e9 ritiene che la moglie sia una maniaca degli oggetti e dello stile di vita made in USA, lei perch\u00e9 lavora e la domenica vorrebbe stare con il marito che invece deve arbitrare le partite. Inoltre Marco viene continuamente licenziato dai posti di lavoro; grazie al suo amico Peppino trova lavoro nell'agenzia di viaggi dove questi lavora, ma viene licenziato in seguito a un disguido causato dallo stesso Peppino: dovendo Marco arbitrare una partita di recupero in un giorno infrasettimanale, Peppino lo sostituisce al lavoro e spedisce una famiglia di indiani a Bombay invece che a Pompei. Luciana riesce a far assumere Marco alla RCA dove lei stessa lavora, ma Marco combina un pasticcio con le buste paga dei dipendenti e viene licenziato.\nDopo l'ennesimo litigio, Marco fa ritorno alla casa di suo padre Ottavio, un uomo reazionario e bigotto, che lo fa assumere alla Biblioteca Angelica, dove lavorano lui stesso e Michele, cugino di Marco diventato prete, che fa da autista e segretario allo zio. Marco continua a fare l'arbitro di nascosto al padre, e durante una trasferta conosce Giulia, una ragazza che sembra interessarsi al calcio e apprezzare il mestiere di arbitro. Per evitare lo scandalo, Ottavio vince il suo snobismo e va a casa dei genitori di Luciana, presso i quali si \u00e8 trasferita nel frattempo, per chiedere che sua nuora torni con suo figlio, ma l'unica cosa che ottiene \u00e8 la distruzione della sua auto, dato che il padre di Luciana, Nando, \u00e8 sfasciacarrozze e tiene l'officina sotto casa.\nIntanto Giulia cerca di convincere Marco a truccare una partita, adducendo come scusa una sua presunta povert\u00e0, aggravata dalle condizioni mentali di sua zia, che aveva investito tutti i risparmi suoi e della nipote sulla partita della Fiorentina; tuttavia Marco scopre che si tratta di una truffa, abbandona Giulia e arbitra in maniera impeccabile la partita, ma viene aggredito sul treno per Roma da dei tifosi (probabilmente Giulia e il suo compare di truffa). Luciana, sentita la notizia, si precipita a casa di Ottavio per vedere suo marito e gli fa firmare una lettera di dimissioni da consegnare all'Associazione Italiana Arbitri; Ottavio intanto scopre, parlando al telefono con un cardinale, che suo figlio fa l'arbitro e che \u00e8 anche bravo, si convince che quella \u00e8 la strada giusta per lui, si fa consegnare la lettera di dimissioni e la strappa."}
{"id": "2863683", "revid": "287204", "url": "https://it.wikipedia.org/wiki?curid=2863683", "title": "Tombe di Kasubi", "text": "Le tombe di Kasubi si trovavano sulle colline del distretto di Kampala, in Uganda. Quattro tombe reali erano situate in un edificio chiamato \"Muzibu Azaala Mpanga\", di forma circolare e coperto da una cupola di stoppia. Il sito \u00e8 considerato un importante centro spirituale per gli abitanti della regione e perci\u00f2 attira un numero considerevole di turisti. Inoltre, le tombe di Kasubi rappresentano un importante esempio di architettura tradizionale basata esclusivamente su materiali vegetali. Nel 2001, le tombe di Kasubi sono state dichiarate Patrimonio dell'umanit\u00e0 dall'UNESCO. Alcune tra le tombe pi\u00f9 importanti furono completamente distrutte durante l'incendio del marzo 2010, l'origine del quale \u00e8 ancor oggi sotto inchiesta. Per questa ragione, nel luglio 2010, il sito \u00e8 stato inserito nella Lista dei patrimoni dell'umanit\u00e0 in pericolo. La famiglia reale Buganda si \u00e8 impegnata nella ricostruzione delle tombe e, allo stesso modo, anche il presidente Yoweri Museveni ha garantito l'impegno del governo nazionale ugandese nella ricostruzione del sito. I lavori, finanziati dal Giappone, hanno avuto inizio nel 2014.\nLe tombe.\nIl sito UNESCO delle tombe di Kasubi comprende 26 ettari (64 acri) della collina di Kasubi della citt\u00e0 di Kampala, circa a 5 kilometri (3.1 miglia) a nord ovest dal centro cittadino. Gran parte del territorio \u00e8 oggi parte di aziende agricole che utilizzano modalit\u00e0 di coltivazione tradizionale. Il confine dell'area sepolcrale \u00e8 segnato da piante di Matuba che hanno impedito l'urbanizzazione della zona.\nIl recinto reale di Kasubi Hill fu costruito nel 1881 da Muteesa I, il trentacinquesimo Kabaka di Buganda in sostituzione di un precedente edificio realizzato da suo padre nel 1820. Il nuovo palazzo, alla morte di Muteesa I nel 1884, divenne uno dei 31 luoghi di sepoltura dei sovrani di Buganda. \nTradizionalmente, la mascella del sovrano defunto, nella quale si credeva fosse custodita l'anima della persona, veniva conservata in una teca separata dal luogo di sepoltura del corpo.\nLe tombe di Kasubi, conosciute anche come \"tombe dei Ssekabaka\", sono il luogo di sepoltura di quattro differenti Kabakas.\nI quattro kabakas (re) sepolti al sito sono:\nNei pressi del sito, sono sepolti anche i discendenti dei quattro sovrani.\nDistruzione.\nIl 16 marzo 2010, verso le 20:30 ora locale, le tombe di Kasubi sono state quasi completamente distrutte da un incendio. La causa dell'incendio \u00e8 ancora sconosciuta. Il regno di Buganda ha promesso di condurre indagini accanto alle forze di polizia nazionali. John Bosco Walusimbi, il Primo Ministro del Regno di Buganda, il 17 marzo ha dichiarato:\nIl 17 marzo 2010, il Kabaka di Buganda, Muwenda Mutebi II, e il Presidente dell'Uganda, Yoweri Museveni, hanno visitato il sito delle tombe Centinaia di persone hanno viaggiato verso il sito per aiutare a recuperare qualsiasi cosa sia rimasta di esso. Durante la visita del Presidente, sono scoppiati dei tumulti. Le forze di sicurezza hanno ucciso due rivoltosi e cinque sono stati feriti. I soldati ugandesi e la polizia si sono scontrati anche con i rivoltosi nella citt\u00e0-capitale di Kampala. Le forze hanno usato i lacrimogeni per disperdere i rivoltosi del Baganda gruppo etnico.\nLa distruzione \u00e8 arrivata sulla scia di un rapporto imbarazzante tra il governo dell'Uganda e il Regno di Buganda, in particolare dopo le sommosse del settembre 2009. In vista di questi disordini, i rivoltosi sono stati arrestati e sono in attesa di giudizio.\nPer fortuna, tutto quello che c'era all'interno della struttura \u00e8 ancora intatto. L'amministrazione del Regno di Buganda ha promesso allora di ricostruire le tombe, e il presidente Museveni ha detto che il governo nazionale parteciper\u00e0 al restauro.\nDopo l'incidente.\nL'amministrazione del Regno di Buganda si \u00e8 impegnata a ricostruire le tombe e il presidente Museveni ha affermato che il governo nazionale avrebbe aiutato nel restauro.\n\u00c8 stata istituita una commissione per determinare la causa del fuoco e delle morti civili nei giorni successivi. Questa commissione ha consegnato un rapporto al governo ugandese nel marzo 2011, ma a partire da aprile 2012 non era stato rilasciato al pubblico.\nA partire da dicembre 2012, un piano per ripristinare le tombe di Kasubi \u00e8 stato lanciato con l'aiuto di alcuni stranieri. Il governo Buganda ha ora messo l'accento sulle misure di sicurezza durante il restauro che limiteranno l'accesso alle tombe.\nIn risposta all'incidente \u00e8 stata inviata una missione attraverso i fondi giapponesi UNESCO per la conservazione del patrimonio culturale mondiale per creare un sistema di prevenzione per la ricostruzione delle tombe. Sulla base dei risultati della missione, il governo giapponese ha deciso di fornire una cooperazione del fondo di progetto per la ricostruzione delle tombe, la rimozione dall'elenco del patrimonio mondiale in pericolo, l'istituzione di un efficiente sistema di prevenzione dei rischi e l'invio di esperti nel restauro delle propriet\u00e0 culturali."}
{"id": "2863684", "revid": "1442080", "url": "https://it.wikipedia.org/wiki?curid=2863684", "title": "Manchester Open 1994 - Singolare", "text": "Il singolare del Manchester Open 1994 \u00e8 stato un torneo di tennis facente parte dell'ATP Tour.\nJason Stoltenberg era il detentore del titolo, ma ha perso in semifinale contro Wayne Ferreira.\nPatrick Rafter ha battuto in finale 7-6 (7-5), 7-6 (7-4) Ferreira."}
{"id": "2863685", "revid": "30829807", "url": "https://it.wikipedia.org/wiki?curid=2863685", "title": "The Benny Hill Show", "text": ""}
{"id": "2863687", "revid": "36426", "url": "https://it.wikipedia.org/wiki?curid=2863687", "title": "Villa di Caprarola", "text": ""}
{"id": "2863688", "revid": "30829901", "url": "https://it.wikipedia.org/wiki?curid=2863688", "title": "Spogliarelli", "text": ""}
{"id": "2863689", "revid": "1442080", "url": "https://it.wikipedia.org/wiki?curid=2863689", "title": "A Division 1974-1975 (Irlanda)", "text": "La stagione 1974-1975 \u00e8 stata la cinquantaquattresima edizione della League of Ireland, massimo livello del calcio irlandese."}
{"id": "2863691", "revid": "287204", "url": "https://it.wikipedia.org/wiki?curid=2863691", "title": "Austrian Open 1994", "text": "L'Austrian Open 1994 \u00e8 stato un torneo di tennis giocato sulla terra battuta. \u00c8 stata la 24\u00aa edizione del torneo, che fa parte della categoria World Series nell'ambito dell'ATP Tour 1994. Si \u00e8 giocato a Kitzb\u00fchel in Austria dall'1 all'8 agosto 1994.\nCampioni.\nSingolare maschile.\n Goran Ivani\u0161evi\u0107 ha battuto in finale Fabrice Santoro, 6-2, 4-6, 4-6, 6-3, 6-2\nDoppio maschile.\n David Adams / Andrej Ol'chovskij hanno battuto in finale Sergio Casal / Emilio S\u00e1nchez, 7-5, 7-6"}
{"id": "2863697", "revid": "1444886", "url": "https://it.wikipedia.org/wiki?curid=2863697", "title": "Protesi MARC", "text": "La protesi MARC (Multiple-unit Artificial Retina Chipset) \u00e8 un tipo di impianto epiretinale, nata a met\u00e0 degli anni '90 grazie alla collaborazione tra la Johns Hopkins University e la North Carolina State University. Alla guida del gruppo di ricercatori coinvolti nel progetto vi erano il Professor Wentai Liu e il Dottor Mark S. Humayun.[1]\nLa protesi MARC \u00e8 stata realizzata allo scopo di restituire la vista agli individui che l'avevano persa a causa della degenerazione delle cellule fotorecettrici della retina. [1]\nFunzionamento della protesi.\nL'impianto \u00e8 costituito da una parte esterna, che comprende una telecamera miniaturizzata, un chip per il videoprocessamento ed una bobina primaria, e da una parte interna, che comprende una bobina secondaria, un chip di processamento del segnale ed un electrode-array.\nLa telecamera, alimentata da una batteria esterna, \u00e8 montata su un paio di occhiali ed ha il compito di registrare l'immagine circostante, che viene quindi inviata al chip di videoprocessamento, per essere elaborata. I dati vengono quindi inviati alla bobina primaria, la quale \u00e8 in grado di trasdurre il segnale in onde radio, che possono essere captate dalla bobina secondaria intraoculare.\nLa bobina secondaria, posta in prossimit\u00e0 della cornea, invia il segnale al chip di processamento del segnale, il quale compie l'ultima elaborazione dei dati.\nTale chip \u00e8 composto da due distinte parti circuitali: il photodetecting circuit converte il segnale luminoso che gli arriva in livelli di potenziale, i quali vengono poi convertiti in impulsi di corrente dal current pulse generator.\nGli elementi circuitali sono perfettamente sigillati all'interno di una capsula in vetro o in ceramica.\nL'electrode-array \u00e8 composto da un substrato sottile, flessibile e biocompatibile in silicone o poliimmide; esso \u00e8 montato a livello retinico e viene mantenuto nella corretta posizione attraverso l'impiego di graffette in titanio o di colla cianoacrilata. Gli elettrodi che lo compongono sono in platino o in iridio; quando essi ricevono gli impulsi di corrente, stimolano le cellule gangliari della retina, permettendo l'evocazione dell'immagine. [2]\nStudi condotti preliminarmente allo sviluppo della protesi.\nPreliminarmente allo sviluppo della protesi, furono condotti degli studi sull'uomo volti a verificare l'effettiva possibilit\u00e0 di ripristinare la visione, attraverso dispositivi elettronici, in pazienti affetti da retinite pigmentosa o da degenerazione maculare senile.\nSi \u00e8 osservato che stimolazioni elettriche della retina evocano nel soggetto sottoposto al test delle sensazioni luminose pressoch\u00e9 puntiformi, dette fosfeni. I pazienti testati riferirono di avvertire, in relazione al quadrante retinico stimolato, cambiamenti della posizione del fosfene evocato dai ricercatori e di avvertire due fosfeni distinti in risposta a due stimoli elettrici distanziati di circa 300\u00a0\u00b5m. Questi risultati suggerivano l'effettiva possibilit\u00e0 di utilizzare pattern di stimoli elettrici multifocali per evocare immagini in pazienti affetti da degenerazione delle cellule fotorecettrici della retina; esperimenti successivi in tal senso si rivelarono effettivamente molto promettenti. [2]\nGli esperimenti condotti furono anche molto utili per la messa a punto di parametri di stimolazione idonei per l'evocazione dell'immagine: si stabil\u00ec di utilizzare impulsi di corrente bipolare di ampiezza compresa tra i 100 \u00b5A e i 600 \u00b5A e di durata compresa tra gli 0,1 ms e i 2 ms, con una frequenza di stimolo compresa tra i 10\u00a0Hz e i 125\u00a0Hz. [2]\nFasi di sviluppo della protesi.\nLa prima protesi realizzata, MARC1, presentava un electrode-array di 2x2 mm2 a 25 elettrodi disposti in una griglia 5x5 e poteva fornire solo la visione del bianco e del nero.\nSuccessivamente fu possibile realizzare una protesi MARC2 con una griglia di elettrodi 10x10, per permettere una migliore qualit\u00e0 della visione.\nNel 2002 cominci\u00f2 la progettazione di una protesi MARC3 con una griglia di elettrodi 25x25 e con la possibilit\u00e0 di riconoscimento di 4 tonalit\u00e0 di colore (bianco, nero, e 2 tonalit\u00e0 di grigio).\nOltre ai vantaggi relativi alla progressiva miniaturizzazione, le nuove protesi progettate e realizzate dopo MARC1 permettevano di ottenere una migliore dissipazione del calore, una migliore funzionalit\u00e0 e ricezione delle onde luminose e una riduzione dello stress retinico. [2]\nStato attuale del progetto.\nIl gruppo che ha realizzato questa protesi ha ottenuto buoni risultati, ma poi si \u00e8 sciolto. Non sono attualmente previste nuove fasi di sviluppo e sperimentazione; tuttavia i traguardi raggiunti da questo progetto sono serviti come base per la realizzazione della protesi Argus. [1]\nBibliografia.\n[1] Jason Dowling, \u201cArtificial human vision\u201d. Expert Review of Medical Devices 2(1), 2005. 13:73-85.\n[2] Wentai Liu, Mark Humayun et al., \u201cMultiple-Unit Artificial Retina Chipset System To Benefit The Visually Impaired\u201d. Agosto 2002."}
{"id": "2863698", "revid": "287204", "url": "https://it.wikipedia.org/wiki?curid=2863698", "title": "Countrywide Classic 1994", "text": "Il Countrywide Classic 1994 \u00e8 stato un torneo di tennis giocato sul cemento. \u00c8 stata la 68\u00aa edizione del torneo, che fa parte della categoria World Series nell'ambito dell'ATP Tour 1994. Si \u00e8 giocato a Los Angeles in California dall'1 all'8 agosto 1994.\nCampioni.\nSingolare maschile.\n Boris Becker ha battuto in finale Mark Woodforde 6-2, 6-2\nDoppio maschile.\n John Fitzgerald / Mark Woodforde hanno battuto in finale Scott Davis / Brian MacPhie 4-6, 6-2, 6-0"}
{"id": "2863700", "revid": "1973788", "url": "https://it.wikipedia.org/wiki?curid=2863700", "title": "Mobilit\u00e0 ciclabile", "text": "La mobilit\u00e0 ciclabile, detta anche mobilit\u00e0 ciclistica o ciclabilit\u00e0, \u00e8 il ciclismo utilizzato come modalit\u00e0 di trasporto, sia di persone che di merci e oggetti.\nLa ciclabilit\u00e0 \u00e8 una modalit\u00e0 di trasporto individuale sostenibile, a zero emissioni, silenziosa e a basso consumo di spazio.\nA volte si distinguono i due termini, utilizzando \"mobilit\u00e0 ciclabile\" e utilizzando invece \"ciclabilit\u00e0\" per il complesso di realizzazioni in atto a favore della bicicletta.\nI principali benefici della mobilit\u00e0 ciclabile riguardano il decongestionamento del traffico motorizzato, la diminuzione dell'impatto ambientale del traffico cittadino, l'aumento della sicurezza stradale e un complessivo miglioramento dell'efficienza della viabilit\u00e0, come conseguenza della riduzione di mezzi privati circolanti sulle strade pubbliche. \nPremesse.\nLa ciclabilit\u00e0 pu\u00f2 essere ripartita in tre grandi categorie: spostamenti quotidiani, ciclo-turismo e, in altro contesto, attivit\u00e0 sportiva.\nQueste modalit\u00e0 di spostamento hanno condizioni diverse, che scaturiscono da differenti esigenze, origini e scopi.\nGli spostamenti quotidiani in bicicletta hanno luogo generalmente su tutto l'arco dell'anno, con oscillazioni stagionali, e coinvolgono grandi numeri di utenti, una quota pi\u00f9 o meno alta della popolazione che effettua spostamenti regolari per recarsi al lavoro, a scuola, verso servizi etc. Nel caso dei paesi con ciclabilit\u00e0 sviluppata si tratta di ordini di grandezza di milioni di persone, con ripartizione modale che vanno dal 10% ad oltre il 50% del totale della mobilit\u00e0. Gli spostamenti quotidiani in bicicletta hanno carattere \"trasportistico\" e non ricreativo (o solo molto secondariamente), analoghi dunque ad altre forme di mobilit\u00e0 (trasporto pubblico, automobile ecc.).\nL'attivit\u00e0 cicloturistica tocca numeri e ordini di grandezza molto minori degli spostamenti quotidiani, tuttavia in alcune regioni di particolare attrattiva e adeguatamente attrezzate (ricettivit\u00e0, ciclovie ecc.) riscontra anche una quota di utilizzo ampia soprattutto nei mesi miti o caldi dell'anno.\nL'attivit\u00e0 sportiva contribuisce in maniera numericamente modesta alla ciclabilit\u00e0 complessiva.\nPer la ciclabilit\u00e0 sono necessarie sia infrastrutture che normative apposite, destinate a consentire e facilitare gli spostamenti dal punto A al punto B, quotidiani, sporadici o anche occasionali.\nOrigini e destinazioni del traffico biciclette sono identici a quelli di ogni altro tipo di traffico (auto, trasporto pubblico ecc.). Per questo motivo la rete stradale esistente fornisce gi\u00e0 in molti casi una possibilit\u00e0 di utilizzo da parte del traffico biciclette. Essendo a trazione muscolare esso richiede percorsi diretti e brevi, senza rilevanti deviazioni o aggiramenti, con superfici adatte e di facile transitabilit\u00e0. Anche nei casi in cui sia necessaria una separazione dei flussi (esempio per motivi di sicurezza, dettati da differenze di velocit\u00e0, intenso traffico motorizzato etc) la rete stradale fornisce quasi sempre le direttrici di spostamento del traffico biciclette.\nPer la ciclabilit\u00e0 turistica invece vengono preferite sedi viarie al di fuori e spesso su percorsi diversi da quelle ad intenso traffico motorizzato. Spesso si adottano perci\u00f2 percorsi meno diretti fra due localit\u00e0, a favore invece del passaggio in luoghi turisticamente attraenti. Anche il fondo stradale delle ciclovie pu\u00f2 essere per esempio non pavimentato o comunque non avere caratteristiche di scorrimento.\nDescrizione.\nAspetti positivi nella promozione della mobilit\u00e0 ciclabile.\nUffici, strutture locali, regionali o nazionali, progettisti ecc della mobilit\u00e0 ciclabile ritengono, sulla base di numerosi studi , che la bicicletta, in citt\u00e0, sia un mezzo efficiente, non inquinante, vantaggioso contro la congestione del traffico: in un raggio fra 0 e 6\u00a0km \u00e8 medamente pi\u00f9 veloce di altri mezzi, \u00e8 generalmente pi\u00f9 comoda in quanto non vincolata a problemi di parcheggio o di passaggio in aree chiuse al traffico, pi\u00f9 ecologica e pi\u00f9 economica. In pi\u00f9 incide positivamente sulla vivibilit\u00e0 della citt\u00e0 rendendola pi\u00f9 sicura in correlazione alla diminuzione oggettiva dei sinistri urbani che un mezzo come la bicicletta contribuisce ad ottenere. Investire sulla mobilit\u00e0 ciclabile significa promuovere un sistema di viabilit\u00e0 capace di ridurre pesantemente ed indubbiamente l'impatto del traffico motorizzato, migliorando sia la qualit\u00e0 dell'aria, visti i benefici delle emissioni zero, nonch\u00e9 incrementando la sicurezza stradale. Un risultato difficilmente ottenibile con altre e pi\u00f9 dispendiose soluzioni d'intervento sulla mobilit\u00e0. La bicicletta rimane ciononostante il mezzo di trasporto pi\u00f9 rischioso (ben quattro volte pi\u00f9 soggetto ad incidenti dell'automobile).\nLa ciclabilit\u00e0 ha un potenziale che pu\u00f2 sostituire oltre la met\u00e0 del totale degli spostamenti urbani motorizzati al di sotto dei 10\u00a0km, secondo diffuse ed affidabili stime di esperti.\nEsiste cio\u00e8 la possibilit\u00e0 di elevare fortemente la quota di spostamenti (ripartizione modale) che vengono effettuati in bicicletta.\nTempi di spostamento.\nLa ciclabilit\u00e0 offre anche vantaggi nei tempi di percorrenza rispetto ad altri mezzi di trasporto fino a circa 5\u00a0km di distanza, soprattutto considerando i percorsi da porta a porta. Tali tempi sono spesso minori che in auto o altri mezzi.\nTale raggio si eleva fortemente a distanze pi\u00f9 lunghe ove si realizzano infrastrutture apposite, le cosiddette superstrade ciclabili, diffuse ad esempio in Olanda e Danimarca e in sviluppo in Svizzera e Germania, oppure nell'utilizzo combinato di bicicletta e trasporto pubblico (intermodalit\u00e0).\nCosti per il cittadino.\nLa ciclabilit\u00e0 ha costi molto bassi. Un chilometro percorso in bicicletta risparmia gi\u00e0 per il consumo di carburante circa 10 centesimi al chilometro (consumo medio 7 litri ogni 100\u00a0km, prezzo della benzina 1,43 \u20ac al litro). I costi fissi (acquisto, manutenzione, imposte ed assicurazioni) vengono poi quasi azzerati dall'uso della bicicletta al posto di una auto in famiglia, o comunque fortemente ridotti..\nSalute.\nLa ciclabilit\u00e0 \u00e8 sana, chi usa la bicicletta si ammala di meno. Il moderato esercizio fisico ha evidenti effetti positivi sulla salute. Al contrario delle apparenze l'uso della bicicletta comporta anche un minore assorbimento di inquinanti per vie respiratorie, come dimostrato da numerosi studi specialistici. L'esposizione maggiore avviene proprio all'interno delle automobili, quella in bicicletta \u00e8 simile invece agli spostamenti a piedi.\nAspetti sociali e comunicativi.\nLa ciclabilit\u00e0 \u00e8 mobilit\u00e0 sociale. La ridotta velocit\u00e0 e la visibilit\u00e0 reciproca, faccia a faccia, facilitano una maggiore comunicazione rispetto al traffico auto. Citt\u00e0 molto ciclabili hanno generalmente un'alta qualit\u00e0 della vita.\nCommercio.\nLa ciclabilit\u00e0 rafforza il piccolo commercio locale e i centri storici. In bicicletta la capacit\u00e0 di trasporto \u00e8 minore che in auto e questo facilita acquisti frequenti, spontanei e di piccole quantit\u00e0, ad esempio sulle vie di ritorno dal lavoro, prevalentemente nei quartieri e non in grandi centri commerciali posti al di fuori o sulle cinture delle citt\u00e0. Inoltre chi usa la bici \u00e8 generalmente pi\u00f9 sensibile ai temi ambientali. Inoltre i costi molto minori per la mobilit\u00e0 quotidiana rendono disponibili maggiori somme per il consumo di vario genere. Si riscontra anche che gli utenti della bicicletta sono maggiormente allocati in fasce di popolazione con livelli di istruzione e di reddito medio-alto.\nConsumo di suolo.\nLa ciclabilit\u00e0 risparmia spazio. La viabilit\u00e0 destinata alle bicicletta e gli spazi di sosta richiedono molto meno spazio che per le automobili, con rapporti variabili fra 1:8 e 1:16.\nCongestione.\nLa ciclabilit\u00e0 decongestiona le strade. La sua ridotta esigenza di spazio ogni utente dell'auto che passa al bicicletta alleggerisce sia il traffico motorizzato che la sosta. Ne risulta che il maggior peso dedicato alle infrastrutture ciclabili va a vantaggio anche degli automobilisti.\nCosti/benefici per le infrastrutture.\nLa ciclabilit\u00e0 richiede infrastrutture con un ottimo rapporto costi/benefici, anche per dimensioni e numeri di utenti raffrontabili, rispetto a quelle per il traffico motorizzato individuale.\nAspetti urbanistici.\nLa ciclabilit\u00e0 riduce la delocalizzazione abitativa fuori delle citt\u00e0 e la crescita dei sobborghi. L'uso della bicicletta \u00e8 competitivo soprattutto nel raggio di circa 10\u00a0km. Residenti che ne hanno riconosciuto il vantaggio tenderanno molto meno a trasferirsi in luoghi distanti, come invece faranno gli utenti abituali dell'auto. Il fattore economico, cio\u00e8 il minor costo abitativo di localit\u00e0 decentrate o sobborghi, risulta spesso illusorio anche per la necessit\u00e0 di usare l'auto per raggiungere i posti di lavoro, le scuole ecc.\nInquinamento.\nLa ciclabilit\u00e0 \u00e8 ad emissioni zero e genera pochissimo rumore, problematica assai rilevante in zone densamente popolate.\nEsposizione all'inquinamento dell'aria.\nLa diffusa convinzione che in bicicletta si inalino maggiori inquinanti dell'aria \u00e8 ampiamente smentita da numerosi studi e rilevazioni, che ne riscontrano invece la massima concentrazione nell'abitacolo delle auto.\nIl vantaggio in salute derivante da esercizio fisico viene valutato maggiore anche di eventuali differenze, ritenute minime, nell'inalazione di inquinanti in condizioni svantaggiose.\nProblemi relativi all'incentivazione della mobilit\u00e0 ciclabile.\nSebbene diverse citt\u00e0 italiane (per lo pi\u00f9 in Emilia-Romagna) si siano allineate e anzi siano state precursori nell'ambito della mobilit\u00e0 ciclabile e della tutela del ciclista urbano, in altre citt\u00e0 c'\u00e8 ancora molto lavoro da realizzare. Il problema, spesso evidenziato dalle amministrazioni pubbliche cittadine, e si situa sulla difficolt\u00e0 di innestare su un contesto urbano gi\u00e0 saturo e infatti, delle aree dedicate al solo passaggio delle biciclette. Tuttavia, numerose citt\u00e0, a partire dalla fine degli anni novanta e in relazione ai valori sempre pi\u00f9 alti di polveri sottili e monossido di carbonio, hanno iniziato ad investire sulla mobilit\u00e0 ciclabile cercando di fornire le citt\u00e0 di alcuni percorsi ciclabili.\nRispetto ad altri mezzi come l'automobile o i mezzi di trasporto pubblico, utilizzando la bicicletta si beneficia di una minore protezione in caso di incidente stradale, si hanno tempi di percorrenza pi\u00f9 lunghi sulle grandi distanze (a meno che non si faccia ricorso al trasporto intermodale), non si gode di una protezione intrinseca dalle intemperie, \u00e8 difficile trasportare passeggeri ed \u00e8 richiesto un pur minimo sforzo fisico.\nLa mobilit\u00e0 ciclabile nel mondo.\nL'evoluzione della mobilit\u00e0 ciclabile, in paesi europei ai livelli pi\u00f9 alti di benessere e qualit\u00e0 della vita, in primis Olanda e Danimarca, raggiunge vette percentuali su scala mondiale e si sta diffondendo su tutto il continente D'altronde il mezzo di trasporto bicicletta domina ancora ampiamente i paesi in via di sviluppo, dove si auspica che si possa svolgere un processo simile a quello in espansione gi\u00e0 in occidente: dalla bici all'auto, per arrivare poi alla saturazione della stessa ed intraprendere il percorso inverso.\nIl livello di sviluppo della mobilit\u00e0 ciclabile viene valutato nella ripartizione modale (\"modal split\") degli spostamenti in bicicletta rispetto a quelli da disincentivare (auto) e al trasporto pubblico (generalmente considerato sinergico alla mobilit\u00e0 ciclabile, in considerazione dell'intermodalit\u00e0 negli spostamenti urbani utilizzando ad esempio folding bikes, biciclette pieghevoli, o anche biciclette ordinarie facilmente trasportabili e caricabili su determinati mezzi pubblici). Gli effetti attesi sono una crescente quota per bicicletta, pedonalit\u00e0 e trasporto pubblico e decrescente invece per i mezzi motorizzati privati.\nUn diffuso ma non significativo parametro \u00e8 invece dato dai chilometri di piste ciclabili: esso non tiene conto n\u00e9 dell'effetto n\u00e9 della reale funzionalit\u00e0 di tali infrastrutture, che possono essere anche ridotte o vicine allo zero. Inoltre l'incentivazione della mobilit\u00e0 ciclabile non si fonda soltanto su infrastrutture dedicate, ma anche e spesso in modo rilevante nella gestione della viabilit\u00e0 ordinaria, soprattutto tramite la moderazione del traffico, per es. ZTL, zone 30 e/o ciclopedonali ecc. Al vertice mondiale della mobilit\u00e0 ciclabile ci sono citt\u00e0, giustapposte sull'estensione delle numerose citt\u00e0 europee, di media dimensione: Groninga (Paesi Bassi) e M\u00fcnster (Germania) con quote di spostamenti in bicicletta vicini o superiori alla met\u00e0 del totale. Fra le grandi metropoli troviamo al vertice Amsterdam e Copenhagen (quest'ultima con una ripartizione modale in bici di oltre il 26% del totale).\nLo sviluppo della mobilit\u00e0 ciclabile e del suo parametro fondamentale, la ripartizione modale, \u00e8 per\u00f2 generalizzato a tutto il mondo occidentale: dalle grandi metropoli (es. Berlino, Vienna o Londra) fino a centri di ogni dimensione. In Italia si riscontrano poche medie citt\u00e0 che si avvicinano a standard europei, per es. Ferrara, Reggio Emilia, Bolzano. In citt\u00e0 di dimensioni maggiori, ma estremamente adatte come per es. Verona o Firenze, dopo alcuni interventi a favore della mobilit\u00e0 ciclabile negli anni novanta, gli sviluppi si sono fermati o il quadro \u00e8 addirittura arretrato.\nInterventi per la ciclabilit\u00e0 urbana.\nLa ciclabilit\u00e0 \u00e8 un sistema complesso che deve essere integrato in molti aspetti della vita quotidiana. Nelle scelte di pianificazione a favore della ciclabilit\u00e0 vanno considerati anche gli altri flussi di traffico (auto, trasporto pubblico su gomma e su ferro ecc.), gli aspetti di comunicazione e marketing territoriale e quelli delle risorse finanziarie ed umane, soprattutto in relazione alla loro qualificazione specifica, non coincidente con la progettazione stradale. \u00c8 inoltre necessario un quadro legislativo e normativo nazionale e locale adeguato.\nPossono essere individuate tre grandi tipologie di interventi a favore della ciclabilit\u00e0 urbana:\nIl complesso di interventi si basa su esperienze europee e mondiali ormai consolidate.\nUno dei temi di maggiore attualit\u00e0 \u00e8 il grado di separazione dal traffico motorizzato, per esempio per mezzo di piste ciclabili in sede propria, corsie ciclabili ecc oppure di condivisione tramite interventi di moderazione del traffico. Un recente sviluppo \u00e8 dato dalle superstrade ciclabili nei paesi all'avanguardia (es Olanda e Danimarca) e appena accennato in Italia.\nAltri punti di rilievo:\nIn tutte le modalit\u00e0 di trasporto \u00e8 dimostrato che il miglioramento delle infrastrutture ne aumenta la quota sul totale. Il traffico automobilistico gode di condizioni favorevoli, ritenute ovvie, a partire dagli anni 50: viabilit\u00e0 destinata alle auto, grandi arterie ed autostrade, garage e parcheggi custoditi, normative sulla disponibilit\u00e0 di posti auto, indicazioni stradali, stazioni di servizio ecc.\nNon \u00e8 ancora cos\u00ec per la ciclabilit\u00e0, e quello che esiste, nei casi migliori, si basa su iniziative prettamente locali.\nNei paesi e nelle citt\u00e0 che pi\u00f9 si sono avvicinate al condizioni favorevoli per la ciclabilit\u00e0 essa raggiunge infatti quote molto alte di ripartizione modale, di cui si portano spesso ad esempio le citt\u00e0 medie di Groninga (Paesi Bassi, oltre il 55%) e M\u00fcnster (Germania, oltre il 45%) e le metropoli di Copenaghen e Amsterdam (ormai vicine o sopra al 30%).\nReti ciclabili.\nSeparazione dei flussi e condivisione degli spazi.\nLe piste ciclabili sono infrastrutture viabilistiche per incentivare, favorire e rendere pi\u00f9 sicura la circolazione delle biciclette. Una caratteristica fondamentale \u00e8 che si tratti di una \"rete\", e non di parti ciclabili frammentate, isolate e scollegate tra esse: a copertura dell'intero tessuto urbano, collegando centro e periferie (anche fra di loro), con tutte le direttrici necessarie agli spostamenti quotidiani casa-lavoro, casa-scuola e per raggiungere servizi di ogni genere (tempo libero, acquisti, sanit\u00e0, enti pubblici ecc.) dal luogo di abitazione o di permanenza per es. per lavoro. La continuit\u00e0 \u00e8 una caratteristica indispensabile della rete stessa e di ogni singolo percorso (pista ciclabile), finalizzata a garantire sicurezza ai ciclisti, ai pedoni e maggiore convivenza tra tutti i fruitori, motorizzati e non, delle strade cittadine. In particolare la continuit\u00e0 va assicurata alle intersezioni (incroci, rotatorie ecc.), generalmente tramite attraversamenti ciclabili (semaforizzati e non) ed in alcuni casi per mezzo di sovra o sottopassi. I percorsi che la rete ciclabile va a disegnare devono essere diretti e lineari, senza aggiramenti poich\u00e9 questi spesso annullano i vantaggi della rete stessa e delle piste ciclabili che la compongono.\nFino ad alcuni anni fa lo strumento principale della ciclabilit\u00e0 era la \"separazione dei flussi\", tramite la realizzazione di piste ciclabili. Tale principio si applica alla rete sulla viabilit\u00e0 principale urbana ed extra-urbana, ovunque esista un intenso traffico motorizzato ed un forte differenziale di velocit\u00e0 con la bicicletta. La rete ciclabile si dirama anche su viabilit\u00e0 a medio traffico, per es. nell'attraversamento di quartieri, e pu\u00f2 avere forme di separazione pi\u00f9 morbida (\"preferenziazione\") utilizzando per es. corsie ciclabili su carreggiata (separazione tramite linea ed eventualmente fondo colorato).\nIl crescente uso della bicicletta nelle citt\u00e0 europee ha portato a un ulteriore sviluppo: la condivisione di spazi urbani sempre pi\u00f9 vasti da parte di pedoni, ciclisti e mezzi motorizzati, tramite interventi di moderazione del traffico (esempio zone 30, ZTL ecc.). Le biciclette, come anche i pedoni, in certi contesti, non vengono pi\u00f9 protetti dal traffico motorizzato destinando ad essi spazi propri, pi\u00f9 o meno inaccessibili ad altri mezzi. Sono questi ultimi che invece vengono limitati e forzati a velocit\u00e0 e comportamenti meno conflittuali con gli altri utenti della strada, andando in un certo senso a ridurne gli spazi e gli effetti, riconosciuti come dannosi, sull'intera citt\u00e0.\nAnche considerazioni sulla sicurezza degli utenti deboli, ciclisti e pedoni, hanno contribuito a questi sviluppi non pi\u00f9 basati sulla semplice separazione di flussi.\nNei paesi pi\u00f9 avanzati si \u00e8 per esempio fortemente ridotto a certi contesti viabilistici l'obbligo di utilizzo delle piste ciclabili.\nLa separazione dei flussi, tramite piste ciclabili, rimane invece insostituibile sulla viabilit\u00e0 principale, con inteso traffico motorizzato e alti di differenzali di velocit\u00e0 fra biciclette e mezzi motorizzati. Sulle direttrici di spostamento quotidiano, in gran parte coincidenti fra auto e biciclette, si va a creare una rete ciclabile senza interruzioni, a copertura dell'intera area urbana.\nAll'interno di questo reticolo a maglie pi\u00f9 o meno strette vengono invece istituite vaste zone 30 o ZTL, isole ambientali ecc. in cui di regola vige la condivisione degli spazi stradali. In contesti a met\u00e0 strada fra i due sopra indicati, per esempio vie di attraversamento di quartieri e zone 30, si tende ad utilizzare corsie o piste ciclabili, talvolta con forme di separazione meno marcate.\nUn ulteriore sviluppo della separazione dei flussi, in direzione opposta alla preferenziazione, \u00e8 il recente sviluppo delle superstrade ciclabili in alcuni paesi come Danimarca e Olanda. Si tratta di piste ciclabili generalmente fra periferie o grandi aree metropolitane e i centri urbani, finalizzate ad innalzare l'attrattivit\u00e0 degli spostamenti in bicicletta anche al sopra del raggio usuale di 5\u00a0km, fino a circa 20\u201325\u00a0km. Se ne trova un esempio anche in Italia, nella storica ciclabile che collega Milano e Pavia.\nCiclabilit\u00e0 diffusa.\nCondivisione degli spazi urbani e stradali.\nAll'interno del reticolo definito dalla rete ciclabile la mobilit\u00e0 in bicicletta viene generalmente realizzata non con infrastrutture apposite ma per mezzo di interventi che facilitano la convivenza non conflittuale fra mezzi motorizzati, biciclette, pedoni ecc.: la cosiddetta moderazione del traffico: zone 30, ZTL e zone pedonali permeabili per i ciclisti. In molte citt\u00e0 d'Europa, in modo crescente, le zone 30 coprono spesso gran parte del tessuto urbano (a Berlino per es. il 70%), in pratica gran parte della viabilit\u00e0 eccetto quella principale. Le zone 30 per essere efficaci non possono limitarsi all'applicazione di segnaletica, ma si servono di soluzioni che rallentano nei fatti i mezzi motorizzati: \"chicane\", disassamenti e restringimenti, allargamento dei marciapiedi e colli di bottiglia, non attraversabilit\u00e0 (vicoli ciechi), rallentatori (es. dossi o cuscini berlinesi), dissuasori di sosta ecc.\nUn fattore della ciclabilit\u00e0 diffusa \u00e8 che le biciclette devono potersi muovere sui percorsi pi\u00f9 brevi, lineari e diretti, senza aggiramenti: \"come l'acqua\", analogamente al modo in cui intuitivamente si muovono i pedoni. Un intervento di forte impatto \u00e8 l'istituzione dei sensi unici eccetto bici (con apposita segnaletica) in questo tipo di aree: le biciclette possono legittimamente transitare anche \"controsenso\" su strade a senso unico, obbligatorio solo per i veicoli motorizzati. Gli effetti sono numerosi ed ampi: maggiore permeabilit\u00e0 alle biciclette delle zone in questione, effetto indiretto di rallentamento e maggiore attenzione da parte dei conducenti di veicoli a motore. Al contrario delle apparenze, le strade con senso unico eccetto bici riscontrano nettamente una minore incidentalit\u00e0, non solo fra ciclisti ed altri veicoli ma fra tutti, in primis a vantaggio dei pedoni, dei bambini ecc. Usuale per facilitare la permeabilit\u00e0 (e dunque le vie dirette) alle biciclette \u00e8 la loro abilitazione sulle corsie preferenziali.\nFra le controindicazioni alla condivisione delle corsie riservate fra trasporto pubblico e biciclette viene spesso indicato l'intralcio: la velocit\u00e0 in ambito urbano tra biciclette e mezzi pubblici \u00e8 del tutto simile; pu\u00f2 causare rallentamenti di modesta entit\u00e0 solo su corsie preferenziali particolarmente lunghe: in tali casi si pu\u00f2 facilmente provvedere al loro allargamento per consentire il sorpasso del mezzo pubblico sulle biciclette, oppure si pu\u00f2 procedere alla realizzazione di una corsia ciclabile a ridosso destro di quella riservata al transito degli autobus. La ciclabilit\u00e0 diffusa ha per effetto complessivo anche una riqualificazione cittadina e una maggiore vivibilit\u00e0 di vaste aree urbane.\nIntermodalit\u00e0.\nNella pianificazione della ciclabilit\u00e0 rientra anche l'accessibilit\u00e0 agli snodi del trasporto pubblico e il trasporto delle biciclette su treni, metropolitane, tramvie ed in alcuni casi sui bus.\nL'uso della bicicletta ha i suoi principali vantaggi urbani, per tempistiche, risparmio sul carburante ed economizzazione delle risorse, nella percorrenza di distanze fino a 5\u20136\u00a0km. Su distanze superiori, la bicicletta riesce ad essere competitiva con auto e motocicli attraverso il cosiddetto trasporto intermodale: la possibilit\u00e0 di carico della bicicletta su treni, metr\u00f2 e tram e in alcuni casi anche con altri tipi di trasporto pubblico. L'intermodalit\u00e0 bici-trasporto pubblico rafforza anche quest'ultimo, rendendolo \"porta a porta\", senza gli svantaggi e le ricadute negative degli spostamenti con mezzo motorizzato privato (congestione, parcheggio, inquinamento ecc.): si esce di casa in bici, la si carica sul mezzo di trasporto pubblico attrezzato e alla fermata opportuna si prosegue verso la destinazione voluta.\nL'utilizzo combinato di bicicletta ed altri mezzi pu\u00f2 essere messo in atto anche in una seconda modalit\u00e0 che facilita lo scambio: la realizzazione di parcheggi bici agli snodi del trasporto pubblico e di ciclostazioni (coperte, custodite e dotate di alcuni servizi) per es. in adiacenza alle stazioni ferroviarie, capolinea ecc. L'accesso ribassato (a livello marciapiede o banchina) di molti di questi mezzi di trasporto (per esempio moderni tram, metropolitane e treni suburbani) facilita il carico ormai diffuso delle biciclette, cos\u00ec come l'individuazione di scompartimenti appositi o multifunzionali (per esempio con disabili e passeggini per bambini) a seconda delle necessit\u00e0 e dei tempi di trasporto.\nIl termine anglofono di \"bike-and-ride\" \u00e8 ampiamente diffuso per indicare questi tipi di intermodalit\u00e0.\nLo stesso servizio di biciclette pubbliche condivise (\"bike sharing\") \u00e8 una forma di intermodalit\u00e0 fra bici (pubblica in questo caso) e ogni altro mezzo: oltre al trasporto pubblico per es. l'auto in parcheggi scambiatori.\nSosta e contrasto del furto.\nLa bicicletta, pur occupando poco spazio, ha necessit\u00e0 di essere parcheggiata all'origine e alla destinazione di ogni spostamento, sia esso abituale (es. casa-lavoro o casa-scuola) od occasionale (es. un ambulatorio o un cinema).\nIl rischio del furto rappresenta uno degli ostacoli maggiori per lo sviluppo della ciclabilit\u00e0.\nSono perci\u00f2 necessarie strutture di appoggio a cui allucchettare le biciclette, con eventuale protezione dalle intemperie (es. tettoie) ed in alcuni casi varie forme di vigilanza e servizi agli utenti.\nLe rastrelliere (o portabiciclette) sono la forma pi\u00f9 semplice di supporto di sosta, fra cui quelle di maggiore efficacia sono a forma di U rovesciata e consentono di legare almeno una ruota ed il telaio della bicicletta alla struttura fissa.\nLe possibilit\u00e0 di sosta devono essere in quantit\u00e0 corrispondente all'utenza reale e alla sua crescita, ed ampiamente diffuse in ambito urbano, in particolare alle destinazioni degli spostamenti, i cosiddetti \"attrattori\": luoghi di lavoro, scuole, uffici pubblici, strutture sanitarie, cinema, impianti sportivi e luoghi del tempo libero, oltre ai centri storici in quanto tali.\nLa sosta al punto di origine degli spostamenti, generalmente l'abitazione, si affida ad un mix di possibilit\u00e0: oltre alle rastrelliere in strada, quelle nei cortili o garage condominiali e il lato interno dei marciapiedi. In gran parte delle normative europee essa \u00e8 consentita, a condizione che il corridoio lasciato libero eviti l'intralcio a pedoni, disabili e passeggini per bambini (fra 100 e 120\u00a0cm di solito).\nLe possibilit\u00e0 di sosta a stazioni, capolinea e snodi del trasporto pubblico rappresentano l'apetto \"passivo\" dell'intermodalit\u00e0, al posto cio\u00e8 del trasporto bici sui mezzi pubblici (intermodalit\u00e0 attiva): oltre a rastrelliere, eventualmente coperte, entrano in gioco le ciclo-stazioni, dotate di sorveglianza ed alcuni servizi (riparazioni, gonfiaggio, noleggio, vendita accessori ecc.)\nUn'altra possibilit\u00e0 di contrasto del furto, non legata alla sosta, \u00e8 invece data dalla marchiatura registrata delle biciclette.\nCriticit\u00e0 ed ostacoli all'estensione della mobilit\u00e0 ciclabile.\nLa mobilit\u00e0 ciclabile rientra, come segmento specifico, nella mobilit\u00e0 complessiva e nei suoi strumenti di pianificazione nei paesi a diffusa motorizzazione del dopoguerra, ed in organismi internazionali delle stesse aree. Soprattutto a partire dagli anni 80 si sono avuti numerosi interventi di tipo legislativo e normativo, pianificazione, investimenti e realizzazioni prevalentemente in ambito urbano e nelle grandi aree metropolitane. Non solo Olanda e Danimarca, considerati spesso modelli di questo tipo di mobilit\u00e0, anche Germania, Belgio e altri paesi Scandinavi hanno imboccato strade analoghe. Ne sono esempio il \"code de la route\" che ha preso il posto del \"code de la rue\" in Belgio, il \"Radverkehrsplan Deutschland\". Percorsi analoghi seguono dagli anni 90 o dal 2000 altri paesi come Svizzera, Francia, Austria, Spagna ecc.\nLa mobilit\u00e0 ciclabile in Italia \u00e8 ancora agli inizi, ma ha il vantaggio di potersi orientare a modelli e soluzioni gi\u00e0 ampiamente sperimentate in tutta Europa. Questo avvicinamento \u00e8 per\u00f2 spesso ostacolato da vari fattori: si va dallo scarso interesse e conoscenza dei vantaggi da parte di molti amministratori e della politica locale, alla carente formazione e competenza di tecnici e dirigenti comunali o ministeriali, ad una legislazione e normativa lontana dai riferimenti europei, spesso pi\u00f9 un freno mirante che ad assicurare qualit\u00e0, sicurezza e funzionalit\u00e0 degli interventi.|palese localismo, la voce non \u00e8 sulla mobilit\u00e0 ciclabile in Italia\nFra le criticit\u00e0 pi\u00f9 evidenti:\nAssociazioni e movimenti di promozione.\nCome accade per altre attivit\u00e0, anche i ciclisti urbani si riuniscono in associazioni con il fine di promuovere l'uso della bicicletta come mezzo di trasporto cittadino. Fra le maggiori organizzazioni che promuovono l'uso della bicicletta si annoverano la League of American Bicyclists (\u00e8 una delle pi\u00f9 grandi organizzazioni statunitensi che abbia tra i propri obiettivi principali la promozione del ciclismo urbano) e la federazione europea European Cyclists' Federation (ECF), a cui aderiscono le numerose associazioni del continente, come quella tedesca (ADFC), olandese (Fietserbond), danese (Dansk Cyklist Forbund), svizzera (ProVelo) e altre, fra cui quella italiana Federazione italiana amici della bicicletta (FIAB); la FIAB \u00e8 presente in circa 120 citt\u00e0 italiane con oltre 15.000 iscritti; la sua attivit\u00e0 \u00e8 focalizzata sulla promozione della ciclabilit\u00e0 in ambito urbano, cio\u00e8 della bicicletta come mezzo di trasporto quotidiano per esempio su percorsi casa-lavoro, casa-scuola etc. \u00c8 attiva inoltre nel promuovere il ciclo-turismo.. In assenza di una organizzazione mondiale aderiscono ad ECF, nel ruolo di associate, anche organizzazioni non europee, come la Bicycle Federation of Australia. La ECF organizza Velo-city, una serie di conferenze sulla pianificazione ciclistica a livello internazionale.\nA livello locale esistono numerosi gruppi di mutuo supporto che incoraggiano le persone a recarsi al lavoro in bicicletta indicando percorsi e suggerimenti di ordine pratico, fanno pressione sulle autorit\u00e0 affinch\u00e9 mettano in atto strumenti a beneficio di chi utilizza la bicicletta e si adoperano per rendere pi\u00f9 popolare il ciclismo urbano.\nSono talvolta presenti sui temi della promozione della mobilit\u00e0 ciclabile anche organizzazioni di settori affini o collegati. Fra di esse alcune focalizzate sulla mobilit\u00e0 delle persone, come quella tedesca VCD (Verkehrsclub Deutschland) e le omonime svizzera e austriaca. Toccano il tema anche organizzazioni ambientaliste internazionali, fra cui Friends of Earth e WWF, o nazionali, come Legambiente in Italia, nel contesto degli \"ecosistemi urbani\" e della mobilit\u00e0 sostenibile.\nFra i movimenti e le campagne senza struttura associativa emergono \"Cities fit for Cycling\", lanciata in Gran Bretagna dal quotidiano \"The Times\" e la analoga \"Salvaiciclisti\", con l'obiettivo di promuovere lo sviluppo della mobilit\u00e0 ciclabile nelle citt\u00e0 italiane e misure atte a proteggere chi usa la bicicletta in citt\u00e0 dagli incidenti.\nCiclabilit\u00e0 turistica.\nLa bicicletta \u00e8 diventata da alcuni decenni anche un importante segmento del turismo e della sua economia, il cosiddetto cicloturismo.\nPur utilizzando spesso infrastrutture analoghe, le piste ciclabili, per esempio su percorsi extraurbani, lungo argini di fiumi o in regioni di particolare pregio paesaggistico, la ciclabilit\u00e0 turistica \u00e8 solo in parte legata alla mobilit\u00e0.\nLe problematiche possono essere analoghe (es. sicurezza) e alcuni fattori per la scelta del mezzo di trasporto possono avere motivazioni analoghe: di tipo ecologico, di approccio al territorio e alla sua vivibilit\u00e0 ecc."}
{"id": "2863702", "revid": "1442080", "url": "https://it.wikipedia.org/wiki?curid=2863702", "title": "A Division 1955-1956 (Irlanda)", "text": "La stagione 1955-1956 \u00e8 stata la trentacinquesima edizione della League of Ireland, massimo livello professionistico del calcio irlandese."}
{"id": "2863709", "revid": "287204", "url": "https://it.wikipedia.org/wiki?curid=2863709", "title": "Kneipp", "text": "Kneipp \u00e8 un nome di famiglia tedesco."}
{"id": "2863710", "revid": "200154", "url": "https://it.wikipedia.org/wiki?curid=2863710", "title": "Khune", "text": ""}
{"id": "2863711", "revid": "1305772", "url": "https://it.wikipedia.org/wiki?curid=2863711", "title": "Priessnitz", "text": "Priessnitz"}
{"id": "2863714", "revid": "30830826", "url": "https://it.wikipedia.org/wiki?curid=2863714", "title": "Capitano Giacomo Uncino", "text": ""}
{"id": "2863715", "revid": "161273", "url": "https://it.wikipedia.org/wiki?curid=2863715", "title": "North American Man/Boy Love Association", "text": ""}
{"id": "2863716", "revid": "30830878", "url": "https://it.wikipedia.org/wiki?curid=2863716", "title": "Captain Hook", "text": ""}
{"id": "2863720", "revid": "125798758", "url": "https://it.wikipedia.org/wiki?curid=2863720", "title": "L'idolo della citt\u00e0", "text": "L'idolo della citt\u00e0 (\"Salut l'artiste\") \u00e8 un film del 1973 diretto da Yves Robert."}
{"id": "2863721", "revid": "110157", "url": "https://it.wikipedia.org/wiki?curid=2863721", "title": "Ahlden (Aller)", "text": "Ahlden (Aller) \u00e8 un comune mercato di 1.505 abitanti della Bassa Sassonia, in Germania.\nAppartiene al circondario della Landa ed \u00e8 parte della Samtgemeinde Ahlden.\nIl territorio comunale \u00e8 bagnato dal fiume Aller."}
{"id": "2863723", "revid": "110157", "url": "https://it.wikipedia.org/wiki?curid=2863723", "title": "Eickeloh", "text": "Eickeloh \u00e8 un comune di 796 abitanti della Bassa Sassonia, in Germania.\nAppartiene al circondario dell'Heide ed \u00e8 parte della comunit\u00e0 amministrativa (\"Samtgemeinde\") di Ahlden.\nIl territorio comunale \u00e8 bagnato dal fiume Aller."}
{"id": "2863728", "revid": "110157", "url": "https://it.wikipedia.org/wiki?curid=2863728", "title": "Grethem", "text": "Grethem \u00e8 un comune di 660 abitanti della Bassa Sassonia, in Germania.\nAppartiene al circondario dell'Heide ed \u00e8 parte della comunit\u00e0 amministrativa (\"Samtgemeinde\") di Ahlden."}
{"id": "2863729", "revid": "767487", "url": "https://it.wikipedia.org/wiki?curid=2863729", "title": "Gy\u00f6rgy Kurt\u00e1g", "text": "Biografia.\nGy\u00f6rgy Kurt\u00e1g nacque in Romania, nella regione del Banato, da genitori ungheresi nel 1926 e si trasfer\u00ec in Ungheria, a Budapest, nel 1946. Ivi frequent\u00f2 la rinomata \"Accademia di musica Ferenc Liszt\", dove ebbe la possibilit\u00e0 di conoscere sia sua moglie M\u00e1rta Kinsker, studentessa di pianoforte, sia Gy\u00f6rgy Ligeti, con il quale strinse subito una forte amicizia. All'epoca i suoi insegnanti furono P\u00e1l Kadosa (pianoforte), S\u00e1ndor Veress e Ferenc Farkas (composizione) e Le\u00f3 Weiner (musica da camera) \u2014 e gi\u00e0 in giovent\u00f9 B\u00e9la Bartok fu il suo compositore di riferimento. Dopo aver ricevuto la cittadinanza ungherese nel 1948, si diplom\u00f2 in pianoforte e musica da camera nel 1951 e in composizione nel 1955. In seguito alla rivoluzione ungherese del 1956, egli fu costretto a rifugiarsi con M\u00e1rta a Parigi, ove ebbe la possibilit\u00e0 di studiare con Olivier Messiaen e Darius Milhaud. La sua fuga in Francia fu dovuta al rifiuto dei rigidi dettami estetici imposti dal governo di J\u00e1nos K\u00e1d\u00e1r: molti lavori di Bart\u00f3k, di Arnold Sch\u00f6nberg, nonch\u00e9 la quasi totalit\u00e0 dei lavori di Igor' F\u00ebdorovi\u010d Stravinskij, furono infatti vietati in quanto in contrasto con i principi del comunismo.\nFra il 1960 e il 1968 lavor\u00f2 come maestro accompagnatore presso l'Orchestra filarmonica nazionale di Budapest e nel 1967 ricevette la cattedra di pianoforte \u2014 in seguito, e sino al 1993, insegn\u00f2 anche musica da camera proprio nel prestigioso istituto in cui si era formato. Durante la sua permanenza all\"'Accademia\" \"Ferenc Liszt\" in qualit\u00e0 di docente annover\u00f2, tra gli altri, allievi come Andr\u00e1s Schiff e Zolt\u00e1n Kocsis.\nLa fama.\nAcquis\u00ec, intorno alla met\u00e0 degli anni settanta, la fama internazionale con \"Messages of the Late Miss R.V. Troussova\" per soprano e orchestra da camera. Nel 1993 vinse il Premio Herder. Fu invitato dai Berliner Philharmoniker come compositore in sede dal 1993 al 1995, e per lo stesso ruolo anche dall'Orchestra Sinfonica di Vienna (1995) e dall'Ensemble InterContemporain. Fu insignito, tra i vari premi e riconoscimenti ricevuti, dell'Ordine delle Arti e delle Lettere in Francia nel 1985, del Premio Kossuth, finanziato dallo stato ungherese, sia nel 1973 sia nel 1996 e del Premio musicale L\u00e9onie Sonning nel 2003. Le sue composizioni, pur non in gran numero, sono state eseguite da diverse orchestre di fama internazionale e, al 2018, si contano 48 numeri d'opera.\nComposizioni.\nIl suo stile musicale \u00e8 decisamente riconducibile a quello del connazionale B\u00e9la Bart\u00f3k e alla severa struttura formale di Anton Webern, compositore che egli scopr\u00ec durante la sua permanenza a Parigi. La cifra del suo lavoro pu\u00f2 essere rintracciata nell'uso dell'eco che si dispiega sia all'interno dei brani sia fra un brano e l'altro, in un ampio gioco di rimandi e di allusioni. Fra le composizioni pi\u00f9 importanti si possono citare \"J\u00e1t\u00e9kok\" (\"Giochi\", 1973), una raccolta di brani per pianoforte a due e/o quattro mani, prodotta dallo stesso autore in diverse trascrizioni e arrangiamenti; \"\"\u2026concertante\u2026\", op. 42\" per violino, viola e orchestra; \"\"Omaggio a Luigi Nono\",\" op.16, dedicata al compositore italiano. La sua ultima opera di rilievo internazionale \u00e8 \"Samuel Beckett: Fin de partie, sc\u00e8nes et monologues, op\u00e9ra en un acte\" \u2014 dal dramma di Samuel Beckett \u2014 presentata al pubblico, in prima esecuzione mondiale, al Teatro alla Scala il 15 novembre 2018. Il musicologo Enrico Girardi ha accolto la prima opera lirica di Kurt\u00e1g con queste parole: \"Un capolavoro destinato a riscrivere la storia della musica odierna.\""}
{"id": "2863730", "revid": "15756", "url": "https://it.wikipedia.org/wiki?curid=2863730", "title": "Effetto ideomotorio", "text": "L'effetto ideomotorio \u00e8 una reazione inconscia generata dalla mente che produce un effetto meccanico sul corpo, e serve a dimostrare scientificamente fenomeni medianici apparentemente inspiegabili. In ipnosi \u00e8 il processo con cui un pensiero o un'immagine mentale generano movimenti involontari, al di fuori della coscienza del soggetto.\nEsempio.\nProviamolo con il \"pendolo di Chevreul\": Disegniamo un punto su di un foglio, poi con un bottone ed uno spago creiamo un pendolo. Teniamo sospeso il bottone sopra il punto del foglio di carta e ci facciamo una domanda tipo: \"Il bottone \u00e8 di colore nero?\" oppure \"oggi piover\u00e0?\". Per risponderci \"s\u00ec\" il pendolo dovr\u00e0 oscillare in senso orario, e per dire \"no\" dovr\u00e0 farlo in senso antiorario. Mentre terremo il pendolo sospeso senza appoggiare nessuna parte delle braccia al tavolo, noteremo che esso risponder\u00e0 alla nostra domanda. Ci\u00f2 che abbiamo appena sperimentato \u00e8 l'effetto ideomotorio (anche conosciuto come \"effetto Carpenter\" dal medico psicologo inglese William Benjamin Carpenter che studi\u00f2 il fenomeno nel 1852), un'azione autogenerata inconsapevole; poich\u00e9 non si ha l'impressione di averli generati volontariamente, si pu\u00f2 essere sinceramente convinti che una forza esterna ne sia responsabile.\nFenomeni correlati.\nIl fenomeno ideomotorio \u00e8 alla base della rabdomanzia cos\u00ec come del movimento della tavola Ouija nelle sedute spiritiche. Piccoli movimenti inconsci che generano movimenti pi\u00f9 consistenti. Nel caso del pendolo, infatti, la prontezza non \u00e8 proporzionata all'azione, mentre i movimenti dei muscoli della mano sono lievissimi quasi impercettibili, invece le oscillazioni del pendolo sono ampie ed evidenti. Di fronte a queste discrepanze la mente disconosce l'azione come propria, e non la percepisce come volontaria. L'effetto ideomotorio \u00e8 anche alla base del funzionamento del training autogeno.\nLe prove scientifiche dallo scienziato inglese Michael Faraday, il chimico francese Michel Eug\u00e8ne Chevreul, e gli psicologi americani William James e Ray Hyman hanno dimostrato che molti fenomeni attribuiti a spirituali o forze paranormali, o da misteriose \"energie\", sono in realt\u00e0 causa di un'azione ideomotoria.\nQueste risposte dette ideomotorie fanno parte della nostra vita sotto forma di schemi automatici di movimento che si attivano in funzione di stimoli esterni o interiori. Il sorriso appartiene a questi movimenti automatici, ed \u00e8 una risposta ideomotoria che pu\u00f2 essere dissimulata. In ipnosi vengono utilizzate le risposte ideomotorie per favorire la trance, per ottenere risposte dal soggetto ipnotizzato e per realizzare un'ampia gamma di fenomeni ipnotici.\nAnche l'ideoplasia e la risposta ideomotoria (\"riflesso ideo-motorio\") in psicologia furono descritte ampiamente da William Benjamin Carpenter, nel libro \u201cPrinciples of human physiology: with their chief applications to psychology\u201d (1843)."}
{"id": "2863732", "revid": "110157", "url": "https://it.wikipedia.org/wiki?curid=2863732", "title": "Hademstorf", "text": "Hademstorf \u00e8 un comune di 853 abitanti della Bassa Sassonia, in Germania.\nAppartiene al circondario dell'Heide ed \u00e8 parte della comunit\u00e0 amministrativa (\"Samtgemeinde\") di Ahlden."}
{"id": "2863733", "revid": "767487", "url": "https://it.wikipedia.org/wiki?curid=2863733", "title": "Per le antiche scale (film)", "text": "Per le antiche scale \u00e8 un film del 1975 diretto da Mauro Bolognini. Il film \u00e8 ispirato liberamente al racconto \"Dentro la cerchia delle mura\" della raccolta \"Per le antiche scale\" di Mario Tobino.\nTrama.\nIn Italia, nel 1930, il professor Bonaccorsi, rinomato psichiatra, svolge attivit\u00e0 di ricerca sulla follia nel manicomio dove lavora come medico in Toscana. Ha tre amanti: Bianca (la sua assistente), Carla (moglie di un collega) e Francesca (moglie del direttore del manicomio). Una nuova arrivata, la dott.ssa Anna Bersani, \u00e8 l\u00ec per un periodo di prova; molto presto si oppone alle teorie di Bonaccorsi.\nLuoghi di ripresa.\nQuasi l'intero film \u00e8 girato all'interno dell'ex manicomio fiorentino di San Salvi. La stazione della scena finale del film, con la partenza del treno, \u00e8 quella di Prato. Altre scene sono state girate a Firenze; in una \u00e8 chiaramente riconoscibile la Loggia del Porcellino.\nColonna sonora.\nLa colonna sonora di questo film \u00e8 stata composta da Ennio Morricone ed \u00e8 stata pubblicata in CD dall'etichetta Vidol. \u00c8 organizzata in 17 tracce."}
{"id": "2863734", "revid": "1305772", "url": "https://it.wikipedia.org/wiki?curid=2863734", "title": "Per le antiche scale", "text": ""}
{"id": "2863735", "revid": "110157", "url": "https://it.wikipedia.org/wiki?curid=2863735", "title": "Hodenhagen", "text": "Hodenhagen \u00e8 un comune di 3.157 abitanti della Bassa Sassonia, in Germania.\nAppartiene al circondario dell'Heide ed \u00e8 parte della comunit\u00e0 amministrativa (\"Samtgemeinde\") di Ahlden."}
{"id": "2863737", "revid": "110157", "url": "https://it.wikipedia.org/wiki?curid=2863737", "title": "Bomlitz", "text": "Bomlitz \u00e8 un comune di 6.990 abitanti della Bassa Sassonia, in Germania.\nAppartiene al circondario dell'Heide (targa HK)."}
{"id": "2863739", "revid": "110157", "url": "https://it.wikipedia.org/wiki?curid=2863739", "title": "Neuenkirchen (Landa)", "text": "Neuenkirchen \u00e8 un comune di 5.710 abitanti della Bassa Sassonia, in Germania.\nAppartiene al circondario della Landa."}
{"id": "2863740", "revid": "1543377", "url": "https://it.wikipedia.org/wiki?curid=2863740", "title": "Nanotecnologia molecolare", "text": "La nanotecnologia molecolare (MNT, \"Molecular nanotechnology\") \u00e8 un concetto che riguarda sistemi funzionali meccanici ingegnerizzati su scala molecolare. Una definizione equivalente potrebbe essere \"macchine su scala molecolare progettate e costruite atomo per atomo\", il che le rende diverse dai materiali su nanoscala. Basata sulla visione di Richard Feynman di fabbriche in miniatura che utilizzano nanomacchine per costruire prodotti complessi (comprese nanomacchine supplementari), questa forma avanzata di nanotecnologia (o di \"fabbricazione molecolare\") farebbe uso della meccanosintesi controllata \"posizionalmente\" guidata da sistemi di macchine molecolari. La MNT coinvolgerebbe principi della fisica dimostrati dalla chimica, altre nanotecnologie e macchine molecolari della vita insieme ai principi di ingegneria dei sistemi trovati nelle attuali fabbriche che operano su macroscala.\nIntroduzione.\nMentre la chimica convenzionale utilizza processi imprecisi condotti verso un certo equilibrio per ottenere risultati inesatti e la biologia sfrutta processi inesatti per ottenere risultati definitivi, la nanotecnologia molecolare potrebbe impiegare processi originari definitivi per ottenere risultati definitivi. Il desiderio nel campo delle nanotecnologie molecolari sarebbe quello di equilibrare le reazioni molecolari in posizioni e orientamenti posizionalmente controllati per ottenere le reazioni chimiche desiderate, e dunque per costruire sistemi tramite l'ulteriore assemblaggio di prodotti scaturiti da queste reazioni.\nFormulare una \"roadmap\" per lo sviluppo della MNT \u00e8 ormai un obiettivo di un progetto tecnologico pi\u00f9 esteso condotto da Battelle (il manager di diversi laboratori nazionali degli Stati Uniti) e dal Foresight Institute. Il piano d'azione era originariamente programmato per il completamento entro la fine del 2006, poi all'inizio del 2007 e, pi\u00f9 recentemente, si \u00e8 stabilito di presentarlo nell'ottobre del 2007. La \"Nanofactory Collaboration\" \u00e8 uno sforzo in corso pi\u00f9 mirato che coinvolge 23 ricercatori di 10 organizzazioni e 4 paesi che sta sviluppando un concreto programma di ricerca specificamente mirato alla meccanosintesi del diamante posizionalmente controllata e allo sviluppo di una nanoindustria di diamontoidi. Nel mese di agosto del 2005 \u00e8 stata organizzata dal \"Centro per una Nanotecnologia Responsabile\" una task force composta da pi\u00f9 di 50 esperti internazionali, provenienti da diversi settori, per studiare le implicazioni sociali dovute alla nanotecnologia molecolare. Ray Kurzweil predice che la MNT esister\u00e0, pienamente funzionale, nel 2025.\nLe applicazioni e le capacit\u00e0 progettate.\nMateriali intelligenti e nanosensori.\nUna proposta di applicazione della MNT \u00e8 lo sviluppo dei cosiddetti materiali intelligenti. Questo termine si riferisce a qualsiasi tipo di materiale progettato e sviluppato su scala nanometrica per eseguire un compito specifico, e comprende una vasta gamma di possibili applicazioni commerciali. Un esempio potrebbero essere i materiali progettati per rispondere in modo diverso alle varie molecole; una tale capacit\u00e0 potrebbe portare, per esempio, ai farmaci artificiali che riconoscerebbero e renderebbero inerti virus specifici. Un altro esempio \u00e8 l'idea di strutture di auto-guarigione, le quali riparerebbero piccole lacerazioni su una superficie in modo naturale allo stesso modo degli pneumatici auto-sigillanti o della pelle umana.\nUn nanosensore creato dalla MNT dovrebbe assomigliare a un materiale intelligente, che coinvolge una piccola componente all'interno di una macchina pi\u00f9 grande che reagirebbe al suo ambiente e ai suoi cambiamenti in alcuni modi intenzionali, fondamentali. Ecco un esempio molto semplice: una fotocellula potrebbe misurare passivamente la luce incidente scaricando la sua energia assorbita come energia elettrica quando la luce passa sopra o sotto una determinata soglia, inviando un segnale a una macchina pi\u00f9 grande. Un tale sensore costerebbe presumibilmente meno, consumando meno energia rispetto a un sensore tradizionale, e funziona anche in modo utile in tutte le stesse applicazioni; per esempio, nell'accensione delle luci del parcheggio quando si fa buio.\nMentre i materiali intelligenti e i nanosensori semplificano entrambi le applicazioni utili della MNT, essi impallidiscono al confronto con la complessit\u00e0 tecnologica pi\u00f9 comunemente associata al termine \"nanorobot replicanti\".\nNanorobot replicanti.\nLa nano-fabbricazione per mezzo della MNT \u00e8 popolarmente legata all'idea di sciami di robot che lavorano insieme coordinati su scala nanometrica, una divulgazione questa ottenuta da una iniziale proposta fatta da Drexler nella sua discussione del 1986 sulla MNT, ma gi\u00e0 superata nel 1992. In questa proposta iniziale, i nanorobot sufficientemente capaci costruirebbero pi\u00f9 nanorobot in un ambiente artificiale che contenga speciali componenti molecolari.\nI critici hanno messo in dubbio sia la fattibilit\u00e0 di nanorobot autoreplicanti che la fattibilit\u00e0 dei controlli, qualora i nanorobot autoreplicanti venissero ad essere realizzati. Essi menzionano la possibilit\u00e0 di mutazioni che rimuovano qualsiasi controllo favorendo la riproduzione di variazioni mutanti patogene. I sostenitori propongono il primo dubbio, sottolineando che il primo replicatore meccanico autonomo su macroscala, fatto di blocchi Lego, \u00e8 stato costruito e funzionava in via sperimentale nel 2002. Anche se ci sono vantaggi sensoriali presenti nella macroscala rispetto ad apparati sensori limitati alla nanoscala, le proposte di sistemi di fabbricazione meccanosintetici posizionalmente controllati su scala nanometrica impiegano un dead reckoning di tooltip combinati con un progetto sequenziale affidabile di reazione, onde garantire risultati attendibili; quindi un apparato sensorio limitato non \u00e8 un handicap. Considerazioni analoghe valgono per l'assemblaggio posizionale di piccole nanoparti. I sostenitori affrontano il secondo dubbio, sostenendo che i batteri si sono (necessariamente) evoluti per evolversi, mentre la mutazione nanorobotica potrebbe essere attivamente impedita da comuni tecniche di correzione degli errori. Idee simili vengono sostenute dalla \"Foresight Guidelines on Molecular Nanotechnology\", e la mappa che descrive uno spazio replicatore a 137 dimensioni, recentemente pubblicata da Freitas e Merkle, fornisce numerosi metodi proposti da replicatori che potrebbero, in linea di principio, essere tranquillamente controllati da un buon progetto.\nTuttavia, il concetto del sopprimere la mutazione pone la domanda: Come si pu\u00f2 progettare l'evoluzione che si verifica su scala nanometrica senza un processo di mutazione casuale e una selezione deterministica? I detrattori sostengono che i sostenitori della MNT non abbiano fornito un sostituto per tale processo di evoluzione in questa arena nanometrica dove mancano i processi convenzionali di selezione basati sull'apparato sensorio. I limiti dell'apparato sensorio disponibili su scala nanometrica potrebbe rendere difficile o impossibile vagliare i successi dai fallimenti. I sostenitori affermano che l'evoluzione del progetto accadrebbe in modo deterministico e rigorosamente sotto il controllo umano, utilizzando il paradigma di ingegneria tradizionale di ideazione, progettazione, prototipazione, test, analisi e riprogettazione. L'apparato sensorio limitato non \u00e8 un handicap perch\u00e9, per esempio, le nanoparti del prototipo potrebbero essere fabbricate mediante il dead reckoning utilizzando posizionalmente tooltip attivi controllati chimicamente, e dunque caratterizzati da tooltip di sonda chimicamente inattivi che scansionano o di altri mezzi tecnici, con errori corretti o con modifiche al progetto implementate nella successiva iterazione di prototipazione.\nIn ogni caso, dal 1992 le proposte tecniche per la MNT non comprendono nanorobot autoreplicanti, e recenti indicazioni etiche emesse dai sostenitori della MNT vietano l'auto-replicazione sfrenata.\nNanorobot per la medicina.\nUna delle applicazioni pi\u00f9 importanti della MNT sarebbe la nanorobotica nella medicina, o meglio, nella nanomedicina, una zona esplorata da Robert Freitas in numerosi libri e documenti. La capacit\u00e0 di progettare, costruire e impiegare un gran numero di nanorobot in medicina sarebbe, in maniera ottimale, quella di rendere possibile la rapida eliminazione della malattia e il recupero dal trauma fisico affidabile e relativamente indolore. I nanorobot in medicina potrebbero anche rendere facile la correzione di difetti genetici e contribuire a garantire una \"qualit\u00e0 della vita vissuta\" (\"healthspan\") notevolmente ampliata. In modo pi\u00f9 controverso, i nanorobot in medicina potrebbero essere utilizzati per aumentare le capacit\u00e0 naturali dell'uomo. Tuttavia, a tali nanodispositivi meccanici non \u00e8 consentito (o non ne \u00e8 inclusa nel progetto la funzione), di auto-replicarsi all'interno del corpo umano, n\u00e9 i nanorobot avrebbero alcun bisogno di auto-replicarsi poich\u00e9 verrebbero fabbricati esclusivamente in nanofabbriche attentamente regolamentate.\nNebbia utile (Utility Fog).\nUn'altra applicazione proposta dalla nanotecnologia molecolare \u00e8 la \"nebbia utile\" (\"utility fog\") dove una nuvola di microscopici robot in rete (pi\u00f9 semplice degli assemblatori) cambierebbe la sua forma e propriet\u00e0 per formare oggetti macroscopici e strumenti in conformit\u00e0 ai comandi software impartiti. Invece di modificare le attuali pratiche atte a creare beni materiali di consumo in forme diverse, la nebbia utile (\"utility fog\") li sostituirebbe semplicemente con tanti altri possibili oggetti fisici.\nUna descrizione dell'utility fog si trova nell'articolo di M. Elisabetta Bonafede \"La realt\u00e0 artificiale dei foglets\".\nOttica con allineamento di fase.\nUn'altra applicazione della nanotecnologia molecolare potrebbe essere l'ottica con allineamento di fase (PAO, \"Phased-Array Optics\"). Tuttavia, questo problema sembra essere indirizzabile per mezzo della normale tecnologia su scala nanometrica. La PAO userebbe il principio della tecnologia millimetrica di allineamento di fase, ma a lunghezze d'onda ottiche. Ci\u00f2 consentirebbe la duplicazione (soltanto virtuale) di ogni sorta di effetto ottico. Gli utenti potrebbero richiedere ologrammi, albe e tramonti, o laser mobili secondo l'umore. I sistemi PAO sono stati descritti in \"Nanotechnology: Molecular Speculations on Global Abundance\", nell'articolo di Brian Wowk \"Phased-Array Optics\".\nPotenziali impatti sociali.\nNonostante l'attuale stato di sviluppo precoce delle nanotecnologie e della nanotecnologia molecolare in particolare, molto pi\u00f9 preoccupazioni circondano l'impatto previsto della MNT sull'economia e sul diritto. Alcuni ipotizzano che la MNT susciterebbe una forte reazione dell'opinione pubblica, come \u00e8 avvenuto recentemente per quanto concerne le piante geneticamente modificate e la prospettiva della clonazione umana. Qualunque siano i precisi effetti, se conseguiti, la MNT avrebbe la tendenza a sconvolgere le attuali strutture economiche, riducendo la scarsit\u00e0 di manufatti, producendo molti pi\u00f9 beni fabbricabili (come cibo e prodotti per la lotta contro l'AIDS).\nSi ritiene generalmente che i futuri cittadini di una societ\u00e0 nanotecnologica molecolare avrebbero ancora necessit\u00e0 di denaro, sotto forma di denaro digitale falsificabile o moneta metallica (\"specie\") materiale (in speciali circostanze). Essi potrebbero utilizzare tale denaro per acquistare beni e servizi che sono unici o limitati all'interno del sistema solare, i quali potrebbero comprendere: materia, energia, informazione, immobili, servizi di progettazione, servizi di intrattenimento, servizi legali, la fama, il potere politico o l'attenzione di altre persone ai messaggi politici / religiosi / filosofici. Inoltre, i futuristi devono considerare la guerra, anche tra gli Stati prosperi, e non solo obiettivi economici.\nSe la MNT \u00e8 stata realizzata, alcune risorse rimangono limitate, in quanto gli unici oggetti fisici sono limitati (un appezzamento di terreno nel Gerusalemme reale, i diritti di estrazione mineraria per i pi\u00f9 grandi asteroidi prossimi alla Terra), o perch\u00e9 dipendono dalla buona volont\u00e0 di una determinata persona (l'amore di una persona famosa, un dipinto di un artista famoso). La domanda ecceder\u00e0 sempre l'offerta per alcune cose, e l'economia politica potrebbe continuare ad esistere in ogni caso. Se l'interesse per queste risorse limitate diminuirebbe con l'avvento della realt\u00e0 virtuale, dove esse possono facilmente essere sostituite, non \u00e8 ancora chiaro; uno dei motivi del perch\u00e9 non potrebbe \u00e8 una preferenza per l'ipotetica \"cosa reale\" (\"the real thing\").\nLa nanotecnologia molecolare solleva anche la possibilit\u00e0 di riparare le cellule che sono stati vetrificate attraverso la conservazione crionica cos\u00ec come l'abolizione delle malattie, incurabili con i mezzi odierni, quando un individuo rinasce dalla stasi crionica - creando la condizione in cui gli individui potrebbero essere ritenuti responsabili per le loro azioni anche dopo la morte.\nRischi.\nLa nanotecnologia molecolare \u00e8 una delle tecnologie che alcuni analisti ritengono potrebbe portare a una singolarit\u00e0 tecnologica.\nAltri ritengono che la nanotecnologia molecolare potrebbe comportare rischi scoraggianti. Plausibilmente potrebbe consentire armi convenzionali pi\u00f9 a buon mercato e pi\u00f9 distruttive. Inoltre, la nanotecnologia molecolare potrebbe consentire armi di distruzione di massa in grado di auto-replicarsi, come fanno i virus e le cellule tumorali quando attaccano il corpo umano. I commentatori generalmente concordano sul fatto che, nel caso in cui la nanotecnologia molecolare venisse sviluppata, il genere umano dovrebbe consentire l'autoreplicazione solo sotto condizioni molto controllate o \"intrinsecamente sicure\".\nEsiste la paura che i robot nanomeccanici, se realizzati, e se progettati per auto-replicarsi utilizzando materiali naturali (un compito difficile), potrebbero consumare l'intero pianeta a causa della loro fame di materie prime, o semplicemente tagliar fuori il ciclo di vita naturale, non potendo esso competere per l'energia (come \u00e8 successo storicamente quando le alghe verdi-azzurre apparvero battendo nella competizione le forme di vita precedenti). Alcuni commentatori hanno fatto riferimento a questa situazione come al \"grey goo\", la \"poltiglia grigia\", o allo scenario di ecofagia. Kim Eric Drexler, nelle successive edizioni di \"Engines of Creation\", lo considera uno scenario accidentale estremamente probabile.\nAlla luce di questa percezione di pericolo potenziale, il Foresight Institute (fondato da Kim Eric Drexler per prepararsi all'arrivo delle future tecnologie) ha elaborato una serie di linee guida per lo sviluppo etico della nanotecnologia. Queste includono il divieto di libero foraggiamento agli pseudo-organismi auto-replicanti almeno sulla superficie della Terra e possibilmente in altri luoghi.\nCritica e problemi tecnici.\nLa fattibilit\u00e0 delle tecnologie di base analizzate nei \"nanosistemi\" \u00e8 stata oggetto di una revisione formale scientifica da parte della \"National Academy of Sciences\" degli Stati Uniti, ed \u00e8 anche stata al centro di un ampio dibattito su internet e nella stampa popolare.\nStudi e raccomandazioni dalla \"U.S. National Academy of Sciences\".\nNel 2006 la National Academy of Sciences statunitense, ha pubblicato la relazione di uno studio sulla produzione molecolare come parte di un rapporto pi\u00f9 lungo, \"A Matter of Size: Triennial Review of the National Nanotechnology Initiative\". Il comitato di studio ha esaminato il contenuto tecnico di \"Nanosistemi\", e nella sua conclusione stabilisce che nessuna analisi teorica attuale pu\u00f2 essere considerata definitiva per quanto concerne le diverse domande sulle prestazioni potenziali del sistema e che i percorsi ottimali per implementare i sistemi ad alte prestazioni non possono essere previsti con sicurezza. Si raccomanda una ricerca sperimentale per far progredire le conoscenze in questo settore:\nAssemblatori universali contro le nano-industrie.\nUna sezione in \"Engines of Creation\" di Drexler si intitola \"Assemblatori Universali\" (\"Universal Assemblers\"), e il testo successivo parla di assemblatori molecolari che potrebbero ipoteticamente \"costruire quasi tutto ci\u00f2 che le leggi della natura consentono di esistere\". Il collega di Drexler, Ralph Merkle, ha rilevato che, contrariamente alla leggenda diffusa, Drexler non ha mai sostenuto che i sistemi di assemblatori potessero costruire assolutamente qualsiasi struttura molecolare. Le note di chiusura nel libro di Drexler spiegano la \"quasi\" qualificazione:\nNel 1992 Drexler pubblic\u00f2 \"Nanosystems: Molecular Machinery, Manufacturing, and Computation\", una proposta dettagliata per sintetizzare strutture covalenti rigide utilizzando una fabbrica da tavolo (\"table-top factory\"). Sebbene una tale nanofabbrica sarebbe molto meno potente di un assemblatore proteiforme universale, sarebbe comunque enormemente capace. Le strutture del diamontoide e di altre strutture rigide covalenti, se realizzate, avrebbero una vasta gamma di applicazioni possibili, che vanno ben oltre l'attuale tecnologia MEMS. Uno schema di un percorso \u00e8 stato avanzato nel 1992 per la costruzione di una fabbrica da tavolo in mancanza di un assemblatore quasi-universale. Altri ricercatori hanno cominciato a portare avanti, in modo sperimentale, i percorsi alternativi proposti, per questo negli anni successivi venne pubblicato \"Nanosystems\".\nIl dibattito di Smalley-Drexler.\nMolti ricercatori, incluso il vincitore del Premio Nobel Richard Smalley (1943-2005), hanno attaccato il concetto di assemblatori universali, portando a un rifiuto da parte di Drexler e colleghi, e infine ad uno scambio di lettere. Smalley sosteneva che la chimica \u00e8 estremamente complicata, le reazioni sono difficili da controllare, e che un assemblatore universale \u00e8 fantascienza. Drexler e colleghi, tuttavia, facevano osservare che Drexler non aveva mai proposto assemblatori universali in grado di fare assolutamente qualsiasi cosa, ma ha invece suggerito assemblatori pi\u00f9 limitati in grado di effettuare un variet\u00e0 molto ampia di cose. Essi sfidarono la rilevanza degli argomenti di Smalley con le proposte pi\u00f9 specifiche avanzate in \"Nanosystems\".\nLa fattibilit\u00e0 delle proposte nei \"nanosistemi\".\nLa fattibilit\u00e0 delle proposte di Drexler dipende ampiamente, dunque, dal fatto se i progetti come quelli in \"Nanosystems\" potrebbero essere fabbricati in assenza di un assemblatore universale che li costruisca e se lavorerebbero cos\u00ec come descritti. I sostenitori della nanotecnologia molecolare dichiarano frequentemente che nessun errore significativo \u00e8 stato scoperto in \"Nanosystems\" fin dal 1992. Anche alcuni critici ammettono che \"Drexler ha attentamente esaminato una serie di principi fisici alla base degli aspetti di 'alto livello' dei nanosistemi da lui proposti e, anzi, in alcuni dettagli ha pensato riguardo a qualche questione\".\nAltri critici sostengono, ad ogni modo, che \"Nanosystems\" omette importanti dettagli chimici in merito al 'linguaggio macchina' di basso livello della nanotecnologia molecolare. Essi affermano inoltre che gran parte dell'altra chimica di basso livello in \"Nanosystems\" richiede un ampio lavoro supplementare, e che i progetti di pi\u00f9 alto livello di Drexler permangono quindi su basi speculative. Un recente ulteriore lavoro di Freitas e Merkle \u00e8 mirato a rafforzare queste basi colmando le lacune esistenti nella chimica di basso livello.\nDrexler sostiene che potrebbe rendersi necessario attendere fino a che la nostra nanotecnologia convenzionale migliori prima di risolvere queste questioni:\nTuttavia, Freitas e Merkle sostengono che uno sforzo concentrato per raggiungere la meccanosintesi del diamante (DMS, \"Diamond MechanoSynthesis\") pu\u00f2 iniziare adesso, utilizzando la tecnologia esistente, e potrebbe conseguire il successo in meno di un decennio se viene perseguito il loro\nPer riassumere gli argomenti contro di fattibilit\u00e0: in primo luogo, i critici sostengono che l'ostacolo maggiore al conseguimento della nanotecnologia molecolare \u00e8 la mancanza di un modo efficiente di creare macchine su scala molecolare/atomica, specialmente in assenza di un percorso ben definito verso un assemblatore auto-replicante o nanofabbrica di diamontoidi; mentre i sostenitori ribattono che si sta gi\u00e0 sviluppando un percorso di ricerca preliminare per la sua realizzazione.\nUna seconda difficolt\u00e0 nel raggiungere la nanotecnologia molecolare \u00e8 il progetto. Il progetto manuale di un equipaggiamento o di rilevamento a livello atomico \u00e8 un compito estenuante. Mentre Drexler, Merkle e altri hanno creato alcuni progetti di parti semplici, nessuno sforzo complessivo di progettazione, ben lontano dalla complessit\u00e0 di una Model T Ford, \u00e8 stato tentato. I sostenitori rispondono che \u00e8 difficile a intraprendere uno sforzo complessivo di progettazione, in assenza di significativi finanziamenti e che, nonostante questo handicap, sono stati comunque portati avanti molti utili progetti compiuti con nuovi strumenti software, sviluppati per es. a Nanorex.\nUna terza difficolt\u00e0 nel realizzare la tecnologia molecolare \u00e8 la separazione tra sperimentazioni di successo e sperimentazioni fallite spiegandone i meccanismi che ha portato al fallimento. Diversamente dall'evoluzione biologica, che procede per variazioni casuali negli insiemi di organismi combinati con la riproduzione/estinzione deterministica come un processo di selezione per ottenere una grande complessit\u00e0, nel corso di miliardi di anni, la progettazione deliberata e costruzione di meccanismi su nanoscala richiede altri mezzi di riproduzione/estinzione per vagliare i successi dai fallimenti nel procedere dalla semplicit\u00e0 alla complessit\u00e0. Tali mezzi sono difficili da stabilire (e attualmente inesistenti) se non altro per i piccoli assemblaggi di atomi osservabili con un microscopio a forza atomica (AFM, \"Atomic Force Microscope\") o microscopio a effetto tunnel (STM, \"Scanning Tunneling Microscope\"). I sostenitori concordano sul fatto che questo sia un valido vincolo che utilizza l'attuale tecnologia, ma insistono sul fatto che non \u00e8 un vincolo fondamentale imposto dalle leggi della fisica. Essi affermano che, una volta che i tooltip meccanosintetici e gli strumenti molecolari simili posizionalmente controllati in futuro vengano fabbricati, la stessa tecnologia potrebbe permettere prototipazione, sperimentazione e rielaborazione di progetti falliti. Tuttavia, sia i critici che i sostenitori concordano sul fatto che questa aspettativa rimane da dimostrare e che ulteriori ricerche saranno richieste per risolvere il problema.\nNell'ultimo rapporto, \"A Matter of Size: Triennial Review of the National Nanotechnology Initiative\", pubblicato dalla \"National Academies Press\" nel dicembre del 2006 (grosso modo venti anni dopo la pubblicazione di Engines of Creation), nessun chiaro percorso che conduce alla nanotecnologia molecolare potrebbe ancora essere visto, come viene spiegato nella conclusione a pagina 108 del rapporto:\nLa presente richiesta per una ricerca che conduce a dimostrazioni viene accolta da gruppi, come la \"Nanofactory Collaboration\", che stanno specificamente cercando di ottenere successi sperimentali nella meccanosintesi del diamante. Forse la futura \"Roadmap Tecnologica per nanosistemi produttivi\" (\"Roadmap for Productive Nanosystems\") offrir\u00e0 ulteriori spunti costruttivi.\n\u00c8 forse interessante chiedersi se la maggior parte delle strutture coerenti con le leggi della fisica possano in realt\u00e0 essere fabbricate. \u00c8 pi\u00f9 difficile rispondere a tale questione che, per esempio, a quella del teorema dei quattro colori che venne proposta nel 1852 e dimostrata nel 1976, ed \u00e8 concettualmente impossibile dimostrarne la sua negazione, poich\u00e9 nessuna prova mediante un contro-esempio pu\u00f2 essere fornita. I sostenitori affermano che per raggiungere la maggior parte della capacit\u00e0 di fabbricazione molecolare non \u00e8 necessario essere in grado di costruire \"qualsiasi struttura compatible con la legge naturale\". Piuttosto, \u00e8 necessario essere in grado di costruire solo un sufficiente sottoinsieme (possibilmente modesto) di tali strutture - come \u00e8 vero, infatti, per qualsiasi processo di fabbricazione utilizzato nel mondo di oggi, e anche in biologia. In ogni evento, come si espresse una volta Richard Feynman\nI lavori esistenti sulla meccanosintesi del diamante.\nVi \u00e8 un crescente corpo di lavoro teorico \"revisionato in modo paritetico\" sulla sintesi del diamante tramite la rimozione / aggiunta in modo meccanico di atomi di idrogeno e depositando atomi di carbonio (un processo noto come meccanosintesi). Questo lavoro sta lentamente permeando la comunit\u00e0 pi\u00f9 vasta di nanoscienza ed \u00e8 criticato. Per esempio, Peng et al. (2006) (Nell'attivit\u00e0 di ricerca permanente, da Freitas, Merkle e dai loro collaboratori) riferisce che il pi\u00f9 studiato motivo di tooltip di mecanosintesi (DCB6Ge) colloca con successo un dimero di carbonio C2 su una superficie di diamante C(110), sia a 300 K (temperatura ambiente) che a 80 K (temperatura dell'azoto liquido), e che la variante di silicio (DCB6Si) lavora anche a 80 K, ma non a 300 K. Oltre 100.000 ore di CPU sono stati investiti in quest'ultimo studio. Il motivo di tooltip DCB6, inizialmente descritto da Merkle e Freitas alla \"Foresight Conference\" del 2002, \u00e8 stato il primo tooltip completo mai proposto per la meccanosintesi del diamante e rimane l'unico motivo di tooltip simulato con successo per la sua funzione designata su una completa superficie di diamante di 200 atomi.\nI tooltip modellati in questo lavoro sono destinati ad essere utilizzati soltanto in ambienti accuratamente controllati (per es. sottovuoto). I limiti massimi accettabili per tooltip di traslazione ed errori di spostamenti rotazionali sono riportati in Peng et al. (2006) - i tooltip devono essere posizionati con grande precisione per evitare di legare il dimero in modo errato. Un osservatore scettico potrebbe inizialmente osservare l'incertezza della posizione in cui \u00e8 collocato l'atomo di carbonio nella figura 9 di questo lavoro e concludere che essa \u00e8 raggiunta solo attraverso un semplice trucco come per il testo dell'articolo:\nQualche critico potrebbe obiettare che ci\u00f2 ignora irrealisticamente la necessit\u00e0 per alcuni tipi di strutture pi\u00f9 grandi di posizionare il manico dello strumento rispetto al pezzo in lavorazione, la struttura pi\u00f9 grande la necessit\u00e0 di avere la sua propria rigidit\u00e0 non-infinita e modi vibrazionali finiti che comportano un'incertezza posizionale aggiuntiva. Tuttavia, Peng et al. (2006) riferiscono che incrementando lo spessore del manico da 4 piani di sostegno di atomi di C sopra il tooltip a 5 piani diminuisce la frequenza di risonanza dell'intera struttura da 2,0 THz a 1,8 THz. Ancora pi\u00f9 importante, le impronte vibrazionali di un tooltip DCB6Ge montato su un manico di 384 atomi e dello stesso tooltip montato su uno altrettanto limitato, ma molto pi\u00f9 grande di un manico \"crossbar\" di 636 atomi, sono virtualmente identici nelle direzioni non-crossbar. Gli studi computazionali supplementari che modellano strutture di manico ancora pi\u00f9 grandi sono i benvenuti, ma la capacit\u00e0 di posizionare con precisione le punte (\"tips\") di SPM per la necessaria precisione non atomica \u00e8 stata pi\u00f9 volte sperimentalmente dimostrata a bassa temperatura, costituendo una prova dell'esistenza di base per questa funzionalit\u00e0.\nUlteriori ricerche che prendano in considerazione i tooltip aggiuntivi richiederanno una chimica computazionale con tempi lunghi e un lavoro di laboratorio difficile.\nUna nanofabbrica in funzione richiederebbe una serie di punte (\"tips\") ben progettate per reazioni diverse e analisi dettagliate nel posizionare atomi su superfici pi\u00f9 complicate. Sebbene questo sembra un problema impegnativo, considerate le attuali risorse, molti strumenti saranno disponibili per aiutare i futuri ricercatori: la legge di Moore predice un ulteriore aumento della potenza del computer, mentre le tecniche di fabbricazione di semiconduttori continuano ad avvicinarsi alla scala nanometrica e i ricercatori della nuova chimica diventano sempre pi\u00f9 abili a utilizzare le proteine, i ribosomi e il DNA."}
{"id": "2863742", "revid": "110157", "url": "https://it.wikipedia.org/wiki?curid=2863742", "title": "Schneverdingen", "text": "Schneverdingen \u00e8 una citt\u00e0 di 18.997 abitanti della Bassa Sassonia, in Germania.\nAppartiene al circondario della Landa."}
{"id": "2863744", "revid": "287204", "url": "https://it.wikipedia.org/wiki?curid=2863744", "title": "Gyorgy Kurtag", "text": ""}
{"id": "2863745", "revid": "110157", "url": "https://it.wikipedia.org/wiki?curid=2863745", "title": "Walsrode", "text": "Walsrode \u00e8 una citt\u00e0 di 24.069 abitanti della Bassa Sassonia, in Germania.\nAppartiene al circondario della Landa."}
{"id": "2863747", "revid": "1924342", "url": "https://it.wikipedia.org/wiki?curid=2863747", "title": "MTV Europe Music Awards 2010", "text": "Gli MTV Europe Music Awards 2010 si sono tenuti il 7 novembre 2010 a Madrid in Spagna alla Caja M\u00e1gica e di fronte alla Puerta de Alcal\u00e1.\nL'evento \u00e8 stato presentato dall'attrice Eva Longoria.\nPremi.\nI vincitori sono indicati in Grassetto.\nMiglior artista europeo.\n Marco Mengoni"}
{"id": "2863748", "revid": "599013", "url": "https://it.wikipedia.org/wiki?curid=2863748", "title": "Gyorgy Kurt\u00e0g", "text": ""}
{"id": "2863754", "revid": "214753", "url": "https://it.wikipedia.org/wiki?curid=2863754", "title": "Chantal Jouanno", "text": "Il nome di nascita \u00e8 Chantal Paul. Dopo il matrimonio, ha acquisito il cognome del marito, Jouanno.\nAttivit\u00e0 sportiva.\n\u00c8 stata 12 volte .\nTornata alle competizioni dopo un periodo di inattivit\u00e0, ha fatto parte, con V\u00e9ronique Mesnil De Vido e L\u00e9na Pyr\u00e9e, della squadra che il 7 marzo 2010 si \u00e8 laureata campione di Francia.\nAttivit\u00e0 politica.\n\u00c8 un esponente dell'Unione per un Movimento Popolare.\n\u00c8 stata un consigliere dell'allora ministro Nicolas Sarkozy.\nIl 6 febbraio 2008 \u00e8 diventata presidente dell'Agence de l'environnement et de la ma\u00eetrise de l'\u00e9nergie.\nIl 21 gennaio 2009 \u00e8 stata nominata segretario di stato all'ecologia."}
{"id": "2863755", "revid": "594360", "url": "https://it.wikipedia.org/wiki?curid=2863755", "title": "Hyeokgeose di Silla", "text": "Nome.\n\"Hyeokgeose\" non era il suo nome proprio, ma la pronuncia cinese del nome onorifico, \"Bulgeunae\" (, ), avente il significato di \"mondo luminoso\" in coreano arcaico.\nIl titolo \"Geoseogan\" o \"Geoseulhan\" (, ) accompagnato al suo nome significa \"sovrano\" nella lingua della confederazione Jinhan, un antico gruppo di regni nel sudest della penisola coreana, mentre \"Bak\" () viene dal coreano e indica la zucca, poich\u00e9 la leggenda ne vorrebbe la nascita da un uovo dalla forma di un'enorme zucca. Esso si sarebbe poi diffuso come cognome nella penisola, assumendo in occidente la traslitterazione \"Park\".\nMito della fondazione.\nIl \"Samguk sagi\" e il \"Samguk yusa\" descrivono entrambi la fondazione di Silla da parte di Hyeokgeose. La leggenda riflette la situazione delle citt\u00e0 stato dell'epoca, mitizzando l'ascesa della famiglia Bak.\nDei rifugiati di Gojoseon vivevano nelle valli della successiva provincia del Gyeongsang, in sei villaggi chiamati Yangsan, Goheo, Jinji, Daesu, Gari e Goya. Nel 69 a.C., i capivillaggio si riunirono alla collina di Alcheon con i rispettivi figli per discutere la formazione di un regno e per scegliere un re che potesse governarli meglio. Dalla collina guardarono a sud e videro una luce che scendeva dal cielo fino alla foresta, presso il pozzo Najeong del villaggio di Yangsan. Arrivati sul posto, trovarono un cavallo bianco inchinato al suolo, che vol\u00f2 subito in cielo. Sobeolgong, capovillaggio di Goheo, rinvenne un uovo rosso nel punto in cui c'era il cavallo. Dall'uovo emerse un bambino e, quando gli venne fatto il bagno, il suo corpo eman\u00f2 luce, mentre gli uccelli e le bestie danzarono. Subito dopo, un terremoto scosse i cieli e il suolo, e il sole e la luna brillarono luminosi. I capivillaggio lo riverirono e lo nominarono subito re. Quello stesso giorno, vicino al pozzo Aryeong del villaggio di Saryang nacque una bambina dalla costola sinistra di una creatura per met\u00e0 uccello e per met\u00e0 drago. La neonata era molto bella, ma la sua bocca ricordava un becco, che perse appena le venne fatto il bagno nel torrente che scorreva a nord della fortezza di Wolseong. Le fu dato lo stesso nome del pozzo vicino a cui era nata, Aryeong. Ad occidente del monte Namsan fu costruito un palazzo dove i due bambini furono cresciuti. Compiuti i tredici anni, furono nominati re e regina del regno formato dalle trib\u00f9 unite, Seorabeol. Esso veniva chiamato anche Gyerim, \"foresta del gallo\", per onorare la sua sovrana, ma con il tempo la gente inizi\u00f2 a riferirsi ad esso con il nome di \"Silla\".\nRegno.\nSecondo il \"Samguk Sagi\", Hyeokgeose e Aryeong viaggiarono per il regno nel 41 a.C., aiutando il popolo a migliorare i raccolti. La gente li defin\u00ec \"i due santi\" (, , \"Iseong\"). Quattro anni dopo, Hyeokgeose fond\u00f2 Geumseong e nel 32 a.C. ci costru\u00ec un palazzo reale.\nLa comanderia di Lelang invase il regno nel 28 a.C. ma, vedendo che il popolo disponeva di abbondanti riserve di grano e non serrava le porte di notte, defin\u00ec Silla una nazione seguace della morale e si ritir\u00f2.\nNel 20 a.C., il re della confederazione Mahan domand\u00f2 un tributo. Silla invi\u00f2 Hogong, uno dei propri ministri, ma il re di Mahan si infuri\u00f2. Hogong critic\u00f2 la sua maleducazione e il sovrano cerc\u00f2 di ucciderlo, ma i suoi subordinati lo fermarono e all'uomo fu permesso di tornare a Silla. Poco dopo, il re di Mahan mor\u00ec e Hyeokgeose invi\u00f2 un emissario nel regno, invece di invaderlo come suggerito dai suoi funzionari. Quindici anni dopo, regal\u00f2 venti cavalli all'ambasciatore di Okjeo venuto a trovarlo.\nHyeokgeose mor\u00ec nel 4, poco prima di sua moglie, e si narra che, una settimana dopo, il suo corpo si sparse per terra in pezzi. Il popolo cerc\u00f2 di ricomporlo per celebrare il funerale, ma un enorme serpente apparve e si intromise, costringendo la gente a tenere cinque cerimonie diverse, una per ogni parte del corpo, e a costruire tombe separate, una per ciascuna. Le tombe vennero chiamate Sareung, cio\u00e8 \"tombe del serpente\".\nHyeokgeose govern\u00f2 per circa sessant'anni, posando le fondamenta di un regno che nel 668 avrebbe unificato l'intera penisola coreana. Mantenne il controllo sul territorio e fu uno dei pochi sovrani Bak a detenere il potere assoluto su Silla. Mor\u00ec a 73 anni e fu sepolto a Sareung, a sud di Namcheon. Gli succedette il figlio maggiore, Namhae.\nRappresentazioni nei media.\nHyeokgeose compare nella sequenza di apertura de \"La leggenda del lago maledetto\", interpretato da attore ignoto."}
{"id": "2863756", "revid": "1543377", "url": "https://it.wikipedia.org/wiki?curid=2863756", "title": "Orvar Bergmark", "text": " Ha fatto parte della nazionale svedese che ha perso contro il Brasile la finale del .\nCarriera.\nCalciatore.\nClub.\nInizia a giocare a calcio nel Byske IF; all'et\u00e0 di 17 anni si trasferisce con la famiglia a \u00d6rebro ed entra nelle giovanili dell'\u00d6rebro Sportklubb. Nel 1948 segna 26 gol in 16 partite, attirando l'attenzione dell'allenatore della prima squadra che lo fa debuttare nella massima serie del campionato svedese nel 1949 a 19 anni in una partita contro il G\u00f6teborg. A fine stagione l'\u00d6rebro retrocede, Bergmark rimane in squadra e dopo un breve periodo in cui gioca da attaccante viene trasformato in difensore, ruolo che manterr\u00e0 per il resto della carriera.\nNel 1949-50 l'\u00d6rebro ritorna in Allsvenkan e al termine della stagione 1952-1953 retrocede di nuovo, nelle due stagioni successive la squadra fallisce l'obiettivo promozione. Nell'aprile 1955 Bergmark si trasferisce all'AIK, squadra militante in prima divisione con cui gioca 17 partite prima di fare ritorno all'\u00d6rebro; a causa di questo trasferimento nasce una controversia tra l'AIK e Bergmark a cui alla fine \u00e8 permesso di tenere la met\u00e0 delle 15.000 corone che il club aveva pagato. Nella nuova esperienza all'\u00d6rebro gioca da titolare in Division 2 e tra il 1958 e il 1961 ricopre il doppio incarico di allenatore e giocatore. Nel 1959 porta la squadra a vincere il suo girone di Division 2 e a ritornare in Allsvenskan, dove nel 1961 ottiene un quarto posto.\nNel 1962, a 31 anni, si trasferisce in Italia alla Roma, dove rimane per pochi mesi giocando solo due partite, in novembre ritorna all'\u00d6rebro dove nel 1965 chiude la carriera.\nNazionale.\nFa il suo debutto con la maglia della nazionale svedese il 17 giugno 1951 entrando in campo al posto di Hans Malmstr\u00f6m in una partita contro la Spagna terminata 0-0. Con la discesa in Division 2 dell'\u00d6rebro Bergmark perde per breve tempo il posto in nazionale, ma nel settembre 1956 ricompare nella lista dei convocati per la partita contro la Norvegia. Nel 1958 viene convocato per i mondiali svedesi, viene schierato titolare in tutte le partite e raggiunge la finale, persa contro il Brasile per 2-5, nella quale \u00e8 uno dei quattro giocatori di Division 2 in campo. \nAl termine della stagione riceve il Guldbollen e termina al diciannovesimo posto nel sondaggio di France Football per determinare il miglior calciatore dell'anno. Veste per l'ultima volta la maglia della nazionale il 21 giugno 1962 nella partita contro la Norvegia vinta 2-0. In totale Bergmark vanta 94 partite con la nazionale svedese.\nAllenatore.\nTra il 1958 e il 1961 Bergmark ricopre il doppio incarico di allenatore e giocatore all'\u00d6rebro, con il quale nel 1959 vince il proprio girone di Division 2 e fa ritorno in Allsvenskan, dove nel 1961 ottiene il quarto posto.\nNel 1966 assume l'incarico di ct della nazionale svedese che ha guidato nei mondiali del 1970, nei quali la Svezia termina il suo girone dietro all'Italia e a pari punti con l'Uruguay, venendo eliminata per la differenza reti. In seguito all'eliminazione Bergmark si dimette e viene sostituito da Georg Ericson.\nNel 1971 torna a fare l'allenatore dell'\u00d6rebro, incarico che mantiene fino al 1973. Dal 1974 al 1977 allena il Fjugesta IF, squadra militante nelle serie minori. Nel 1978 ritorna sulla panchina dell'\u00d6rebro sostituendo Benny Lennartsson, ma non riesce a evitare la retrocessione del club in Division 2. A causa della sua lunga militanza all'\u00d6rebro, i tifosi del club lo hanno soprannominato \"Mister Sportklubben\".\nBandy.\nDurante le pause invernali dei campionati calcistici svedesi, Bergmark ha giocato a bandy con la squadra di \u00d6rebro, vincendo tre campionati nel 1957, 1958 e 1965. Vanta 20 presenze nella nazionale svedese, con la quale nel 1961 si \u00e8 laureato vice-campione del mondo. \u00c8 stato con Sigge Parling l'unico svedese a disputare una finale di Coppa del Mondo sia a bandy che a calcio."}
{"id": "2863763", "revid": "287204", "url": "https://it.wikipedia.org/wiki?curid=2863763", "title": "Ahnsen", "text": "Ahnsen \u00e8 un comune di 1.145 abitanti della Bassa Sassonia, in Germania.\nAppartiene al circondario della Schaumburg ed \u00e8 parte della Samtgemeinde Eilsen."}
{"id": "2863764", "revid": "37401", "url": "https://it.wikipedia.org/wiki?curid=2863764", "title": "Satana", "text": "Satana [s\u00e0-ta-na] (ebraico: \"\u05e9\u05b8\u05c2\u05d8\u05b8\u05df\", \"Sat\u00e0n\", traslitterazione del masoretico '; greco alessandrino: \u03a3\u03b1\u03c4\u03b1\u03bd\u1fb6\u03c2, \"Satan\u00e2s\"; latino: \"Satanas\"; aramaico: \"\u05e6\u05d8\u05e0\u05d0\", '; arabo: \"\ufeb7\ufef4\ufec4\ufe8e\ufee5\", \"\") \u00e8 un termine che identifica uno o pi\u00f9 esseri astratti, dalla natura maligna, o divinit\u00e0 minori in molte religioni del Medio Oriente e Vicino Oriente antico. Ha le sue origini nel monoteismo ebraico e contiene antiche influenze delle religioni caldee, soprattutto dello zoroastrismo.\nNelle religioni abramitiche derivate da quella ebraica, questa figura diventa l'incarnazione e/o agente del male, in contrapposizione a Dio, considerato principio del bene.\nNei racconti evangelici gli vengono attribuiti da Ges\u00f9 di Nazareth vari nominativi, tra cui \"Principe delle Tenebre\" e \"Principe di questo Mondo\"; L'ebraico \"\u015a\u0101\u1e6d\u0101n\" fu tradotto nella \"Septuaginta\" (408) in (di\u00e1bolos), da cui deriv\u00f2 il termine tardo latino \"diab\u014flus\", cio\u00e8 \"diavolo\", che significa \"colui che divide\".\nIl Satana ebraico, cristiano e islamico presente nei testi sacri rispettivi di queste tre religioni presenta delle analogie con l'antico spirito persiano Ahreman, principio malvagio e portatore di distruzione; Ahreman \u00e8 metafora e simbolo di male, dolore, perversione e disperazione che gli esseri umani provocano tra di loro, contrapposto al Dio buono della luce Ahura Mazd\u0101. Satana viene identificato nei tempi recenti del Romanticismo europeo con il personaggio letterario di Mefistofele, antagonista del celebre \"Faust\" di Goethe: per lui i rivoluzionari francesi erano figli di Satana.\nEtimologia.\nIl nome \"Satana\" risale, tramite il greco koin\u00e8: \u03a3\u03b1\u03c4\u03b1\u03bd\u1fb6\u03c2 (\"Satan\u00e2s\") e il latino \"Sat\u0103nas\" o \"Satan\", all'ebraico \u05e9\u05b8\u05c2\u05d8\u05b8\u05df (\"Sat\u00e0n\"); Il termine \"Satana\" in ebraico letteralmente significa oppositore in giudizio, \"pubblico ministero\", e pu\u00f2 anche indicare sia i propri nemici e avversari di guerra, politici israeliti e stranieri, sia i nemici di fede religiosa.\nIl suo significato sul dizionario italiano \u00e8 \"avversario\", \"colui che si oppone\", \"osteggiatore\", \"aggressore\", \"colui che complotta contro l'altro\".\nLa radice ebraica \u05e9 - \u05d8 - \u05df (sin - tet - nun ; la nun \u00e8 sofit in quanto a fine parola) sottende appunto al senso di \"opposizione\", \"ostacolo\". \nNon inerisce al senso e al concetto di \"male\", n\u00e9 fisico, n\u00e9, tantomeno, metafisico. Probabili origini del lemma potrebbero risiedere in:\nStoria antica e sviluppo della figura di Satana.\nOrigini in Medio Oriente.\nLa figura occidentale di Satana o del demonio risale a numerosi secoli antecedenti rispetto alla nascita della cultura giudaico-cristiana: si possono ritrovare le sue origini nella zona del Medio Oriente, in particolare nelle mitologie e religioni del Vicino Oriente antico, mesopotamiche, egizia, zoroastriana, caldea e cananea, caratterizzate da un pantheon o dalla credenza in divinit\u00e0 o spiriti malvagi e crudeli, ma anche neutrali o associati a catastrofi naturali (cfr. Set).. \nFu principalmente a causa dell'influenza zoroastriana sull'\u00e9lite ebraica di Gerusalemme, avvenuta durante l'esilio babilonese, che l'ebraismo del Secondo Tempio inizi\u00f2 a sviluppare una complessa teologia morale sul dualismo dell'eterna lotta tra bene e male, le cui tracce si possono abbondantemente ritrovare nell'apocalittica giudaica e nel giudaismo enochico (corrente di pensiero ebraica a cui vanno attribuiti numerosi apocrifi dell'Antico Testamento).\nL'influenza zoroastriana e caldea tuttavia fu molto importante anche per il passaggio dal concetto di Sheol a quello dell'Inferno (insieme alla visione greca del Regno dei Morti), del giudizio divino, della punizione per i malvagi, dell'identificazione del male con il serpente, e, infine, con la nascita della demonologia nel giudaismo rabbinico.\nStudiosi ritengono che la figura di Angra Mainyu sia equivalente alla figura abramitica di Satana e quello dei Da\u0113va a quella dei Demoni: nell'antica religione Mazdeista (o religione Zoroastriana) infatti, Angra Mainyu era l'angelo caduto che scelse liberamente la sua natura e la sua vocazione malefica, divenendo un'entit\u00e0 malvagia e distruttrice, guida di una schiera di angeli malvagi che si trascina con s\u00e9 (chiamati Daeva) e contrapposti al Dio unico (chiamato Mazda) che viene assistito dai suoi 7 angeli del bene (spiriti santi il cui capo \u00e8 Spenta Mainyu e gli altri 6 sono chiamati Ame\u0161a Spenta); nello stesso identico modo nella successiva religione ebraica Satana era l'angelo caduto, divenendo un'entit\u00e0 malvagia, guida di una schiera di angeli malvagi che si trascina con s\u00e9 (chiamati Demoni) e contrapposti al Dio unico (chiamato Yhwh) che viene assistito dai suoi 7 angeli del bene (con Michele alla guida di altri 6) evidenziando il fin troppo ovvio spunto che la popolazione ebraica aveva tratto nel periodo Babilonese.\nSatana nella tradizione ebraica.\nIl vocabolo \"\u05e9\u05b8\u05c2\u05d8\u05b8\u05a3\u05df\" \"\u015ba\u1e6dan\" si presenta per la prima volta nella Torah in \"Numeri\":\nesso \u00e8 un angelo (\"\u05de\u05b7\u05dc\u05b0\u05d0\u05b7\u05a8\u05da\u05b0\", \"mal'akh\") di Dio il cui scopo \u00e8 di porsi \"come avversario contro\" Balaam ergendosi lungo il suo cammino \"con la spada sguainata nella mano\". In tale parte del testo, secondo Giulio Busi, esso riassume alcuni attributi fondamentali del \"\u015ba\u1e6dan\" biblico; in quanto inviato di Dio, del quale segue il comando (anche se R.S. Kluger osserv\u00f2 che il \u00abvero\u00bb avversario di Balaam \u00e8 Dio stesso), il suo obiettivo \u00e8 di evitare che Balaam percorra una \"strada storta\", e ch'esso cada in un errore irreparabile. Attraverso la provocazione l\"avversario\" ingenera ira alla vittima, alla quale per\u00f2 diventa evidente quanto \u00e8 in atto.\nNell'angelologia enochica ebraica \u00e8 presente la figura di \"Satanael\" , angelo al quale viene affidato da Dio il compito di verificare il livello di \"pietas\" dell'Uomo (\"Libro di Giobbe\"), ovvero del suo amore e della sua dedizione verso Dio stesso. Questo angelo, tuttavia mai menzionato come Satana-el all'interno del Tanakh, riporta infatti al Signore tutti i peccati dell'uomo: durante il giorno di Yom Kippur una preghiera rivolta a Dio afferma: \"fai tacere il Satan\"/\"chiudi (tappa) la bocca al Satan\" , richiesta fatta in vista del perdono e dell'espiazione dei peccati. Si dice poi che quest'angelo, chiamato anche Samael, come angelo distruttore concorra con il volere divino alla morte degli uomini. La tradizione ebraica presenta molti demoni, dalle pi\u00f9 varie caratteristiche: Astarte, Belfagor, Belzeb\u00f9, Belial, Lilith, Asmodeus, Azaz\u00e9l, Baal, Dagon, Moloch, Mammona, Mefistofele, Samael e molti altri ancora. Derivano dalle divinit\u00e0 adorate dai popoli della Palestina come i moabiti, canaanei, edomiti, sodomiti, gebusei, filistei, amorrei, aramei, fenici, compresi gli stessi ebrei e si contrappongono al culto di Yahweh o di El.\nNel \"Tanakh\" e nell'ebraismo del Secondo Tempio.\nIl \"Tanakh\" o \"Bibbia ebraica\" \u00e8 molto povero di riferimenti a Satana (viene citato solo quattro volte), e comunque viene relegato ad un ruolo minore nei pochi libri in cui compare. La maggior parte dei demoni che vengono citati sono in realt\u00e0 delle divinit\u00e0 presenti nei pantheon cananei ed egizi, che sono stati \"demonizzati\" in seguito alla divisione degli antichi israeliti dal popolo di Canaan e dalle altre popolazioni che all'epoca risiedevano in Palestina e nel Levante, per ragioni di carattere nazionalistico e indipendentista.\nNonostante Satana venisse gi\u00e0 citato nel \"libro di Zaccaria\", il primo manoscritto biblico in cui Satana fa la sua vera comparsa \u00e8 il \"libro di Giobbe\", uno dei testi prodotti dalla corrente del giudaismo sapienziale, la quale, cos\u00ec come gli apocalittici, cercava un modo per spiegare l'origine del male e la sofferenza umana.\nSatana nel \"Tanakh\" svolge sempre il ruolo di angelo subordinato a Dio ed esegue gli ordini di quest'ultimo, senza mai ribellarsi. L'interpretazione teologica che vede Satana nel serpente di \"Genesi\" \u00e8 in realt\u00e0 molto tardiva, e non venne formulata dagli ebrei ma dai cristiani, che ancora oggi utilizzano questo modo di considerare il suddetto animale nel mito in questione. Sta di fatto per\u00f2 che nella cultura ebraica il serpente non ha nessun significato particolare.\nIn Isaia 14 - 12,13,14,15, come poi verr\u00e0 evidenziato nella tradizione cristiana di seguito richiamata, viene citato il legame Satana-Lucifero: \"Come mai sei caduto dal cielo, Lucifero, figlio dell'aurora? Come mai sei stato steso a terra, signore di popoli? Eppure tu pensavi: Salir\u00f2 in cielo, sulle stelle di Dio innalzer\u00f2 il trono, dimorer\u00f2 sul monte dell'assemblea, nelle parti pi\u00f9 remote del settentrione. Salir\u00f2 sulle regioni superiori delle nubi, mi far\u00f2 uguale all'Altissimo. E invece sei stato precipitato negli inferi, nelle profondit\u00e0 dell'abisso!\".\nDopo la scomparsa della corrente apocalittica giudaica e la fine del periodo del Secondo Tempio, i cui unici rimasugli furono le sette del giudeo-cristianesimo e una minore influenza sull'ebraismo rabbinico, gli ebrei rabbinici abbandonarono le idee apocalittiche e tornarono a considerare l'esistenza di un esclusivo Dio benevolente , usando come basi gli insegnamenti dei rabbini del \"Talmud\", e l'impossibilit\u00e0 di ribellione da parte degli angeli, in quanto creati senza peccato o, come poi esplicita Maimonide, essendo questi non esseri senzienti propriamente detti, ma \"atti divini nel mondo\".\nNonostante ci\u00f2 le tradizioni ebraiche su Samael, che comprendono racconti, leggende ecc. riportati nell\"'Aggadah\" (ereditate anche dai cristiani) e le spiegazioni sull'esistenza del male presenti nella Qabbalah continuarono in momenti diversi a far riemergere la figura di un angelo ribelle. Ma nell'ebraismo il diavolo (costruito soprattutto su religioni e tradizioni straniere) rimane un'allegoria delle inclinazioni o comportamenti negativi che fanno parte della natura umana.\nSatana nella tradizione cristiana.\nNel contesto cristiano Satana, iconograficamente designato come \"Arcangelo del male\", \u00e8 la figura in netta contrapposizione con Dio. La storia riportata dalla \"Bibbia\" cristiana e dagli scritti dei Padri della Chiesa sembra talvolta identificarlo con Lucifero, ossia il serafino pi\u00f9 bello, pi\u00f9 splendente e pi\u00f9 vicino a Dio, perci\u00f2 chiamato \"Lucifero\" (\"portatore di luce\"), che per\u00f2, proprio per questa sua vicinanza, credette d'essere non solo come Dio, ma pi\u00f9 potente dell'Onnipotente stesso, peccando cos\u00ec di blasfema superbia e ribellandosi al volere di Dio.\nNel \"Nuovo Testamento\".\nIl \"Nuovo Testamento\" presenta Satana, o il diavolo, molto pi\u00f9 di frequente rispetto al \"Tanakh\", in una maniera del tutto nuova e assolutamente negativa di questo personaggio. Egli acquisisce un ruolo molto importante nelle narrazioni su Ges\u00f9 come tentatore o accusatore rispetto a quest'ultimo. viene inoltre associato a numerosi demoni-divinit\u00e0 straniere del \"Tanakh\", come Baal o Beelzebub, e a figure mostruose della mitologia ebraica, come il Leviatano, soprattutto nell\"'Apocalisse\" di Giovanni.\nIl Nuovo Testamento contiene una sorprendente agitazione di forze demoniache. Nel giudeo-cristianesimo, prodotto del giudaismo enochico cos\u00ec come l'essenismo e influenzato anche da quest'ultimo (cfr. Rotoli del Mar Morto), Satana assume definitivamente negli scritti evangelici lo stesso ruolo che Angra Mainyu ricopre nello zoroastrismo, cio\u00e8 di spirito maligno e portatore dell'oscurit\u00e0 contrapposto al Dio buono della luce, in questo caso Ahura Mazd\u0101.\nI \"vangeli\" hanno contribuito enormemente a costruire una identit\u00e0 malvagia vera e propria di Satana, attribuendogli la totalit\u00e0 del male, molto distinta dal suo ruolo di angelo obbediente inviato da Dio, come invece era raffigurato nel \"Tanakh\".\nEt\u00e0 apostolica e patristica.\nIl primo scrittore cristiano a identificare il serpente di \"Genesi\" con Satana fu probabilmente Giustino, nei capitoli 45 e 79 del \"Dialogo con Trifone\". Altri padri della Chiesa a menzionare questo punto di vista furono Tertulliano e Teofilo.\nUlteriori interpretazioni errate cristiane sul \"Tanakh\" riguardo alla presenza o riferimenti a Satana sono ad esempio il passo biblico del \"libro di Isaia\", nel quale viene citata la \"stella del mattino\", cio\u00e8 il pianeta Venere, che per\u00f2 in questo contesto diventa una metafora per la sconfitta del sovrano babilonese Nabucodonosor II, nemico degli israeliti, presente anche lui nel medesimo capitolo. \nQuesta interpretazione cristiana e la sua erroneit\u00e0 va attribuita a san Girolamo, che tradusse, verso il 408, la Bibbia dal greco al latino, quindi dal termine \"\" (\"Phosphoros\", cio\u00e8 \"portatore della luce\") dedusse quello di \"Lucifer\" (\"Lucifero\"), il quale era gi\u00e0 ricco di significati e proveniente da una tradizione letteraria e mitologica greco-romana affermata, che lo metteva in relazione con il leggendario Prometeo. A causa di questa traduzione, la \"Vulgata\", ma pi\u00f9 che altro della sua interpretazione letterale, nella quale Girolamo considerava la \"stella del mattino\" di \"Isaia\" un angelo ribelle che cade dal cielo, egli pens\u00f2 che si riferisse a Satana, e non al sovrano Nabucodonosor II, facendo entrare il termine \"Lucifero\" nel linguaggio cristiano come uno dei nomi di Satana.\nAllo stesso modo anche altri passi del \"Tanakh\"; ad esempio il del \"libro di Ezechiele\" viene interpretato dai cristiani come un riferimento a Satana, perch\u00e9 narra di un cherubino che, nonostante la sua perfezione, cade in disgrazia. Il passo in questione, insieme all'intero capitolo, \u00e8 per\u00f2 riferito al re di Tiro.\nLa concezione dualistica tra bene e male del paleocristianesimo venne influenzata anche dal contrasto tra materia e spirito dell'orfismo e platonismo greci. Gi\u00e0 dal 94-97 i cristiani del Mediterraneo concepivano Satana come un antagonista il cui obbiettivo \u00e8 di condurre la cristianit\u00e0 alla dannazione. Ignazio di Antiochia affermava nelle sue lettere che Satana regna sul mondo da quando quest'ultimo \u00e8 nato e che, grazie all'incarnazione di Ges\u00f9 e all'imminente parousia, la fine del suo dominio sarebbe arrivata molto presto.\n\u00c8 chiaro quindi che Ignazio, cos\u00ec come la stragrande maggioranza dei successivi padri della Chiesa e leader cristiani, prendeva la Bibbia alla lettera invece di interpretarla. Ad ogni modo, le opere di Ignazio sono importanti dal punto di vista linguistico, poich\u00e9 egli utilizza per primo per riferirsi a Satana la parola \"\" (\"arconte\"), termine che avrebbe assunto un particolare significato nello gnosticismo.\nL'insistenza di Ignazio per Satana era dovuta al suo continuo e incessante pensiero verso il martirio, ed era tale da considerare persino un'iniziativa ecclesiastica priva dell'autorizzazione di un vescovo come un atto effettuato da un adoratore del diavolo. In seguito venne bollata come un'opera di Satana la comparsa di scismatici ed eretici, contro i quali la Chiesa pronunciava anatemi sull'impossibilit\u00e0 di raggiungere il regno di Dio. Dopo il I secolo divent\u00f2 una misura standard da parte della Chiesa, accusare gli eretici o gli eterodossi di essere alla merc\u00e9 del diavolo.\nFunzione tentatrice di Satana.\nIl servo di Dio Dolindo Ruotolo ne parla cos\u00ec, in uno dei suoi scritti: \nLa teologia cristiana ritiene il demonio non solo un'allegoria del male, ma un reale spirito angelico che opera contro il bene, avendo scelto liberamente di non servire Dio e di usare contro di lui i suoi doni. Dio, secondo il Cristianesimo, \u00e8 una potenza infinitamente superiore al demonio, in quanto suo creatore ed essere onnipotente, perci\u00f2 fondamento del suo essere e della sua essenza (come per tutte le altre sue creature). Pertanto, la concezione cristiana di Satana non deve essere confusa, ad esempio, con lo Zoroastrismo o con qualsiasi altra concezione che opponga due principi equipotenti (cio\u00e8 il bene e il male). Le ragioni che portano al rifiuto della possibilit\u00e0 di un doppio principio sono puramente teoretiche, come ebbe a dimostrare Sant'Agostino contro l'eresia del Manicheismo che proponeva una visione dualistica della metafisica, divisa in parti uguali tra bene e male.\nIl Cristianesimo non nega il male, ma vi vede la spiegazione del sacrificio di Cristo sulla croce: senza questo evento non sarebbe stato possibile nient'altro che il male, per l'uomo. Infatti ad un male apparentemente cos\u00ec vincitore \u00e8 contrapposto un bene ancora pi\u00f9 potente (\"l\u00ec dove ha abbondato il peccato, \u00e8 sovrabbondata la grazia\" afferma San Paolo), il bene assoluto e vittorioso. Con il Cristianesimo l'attenzione verso il male si sposta dai mali terreni, come cataclismi, terremoti e malattie, ai mali dell'anima, all'azione del demonio che non mira tanto a peggiorare l'esistenza terrena dell'uomo, quanto a farlo peccare e dannare in eterno, provocando la cosiddetta \"morte secunda\", com'\u00e8 chiamata da San Francesco, ovvero la morte dell'anima.\nTuttavia sarebbe errato costringere per intero il Cristianesimo nella posizione unilaterale gi\u00e0 sostenuta da Platone (il quale ebbe comunque il merito enorme della sua scoperta come dimensione fondante dell'uomo), e tuttavia enfatizzata (per via di fattori storici e intellettuali) dal Cristianesimo medievale: la cura dell'anima non prescinde dall'attenzione verso il mondo, non \u00e8 una fuga, al contrario, \u00e8 il compimento dell'uomo verso il mondo e nel mondo. Radice di tale punto di vista \u00e8 il passo biblico in cui a Mos\u00e8 viene ordinato di innalzare il serpente di rame, affinch\u00e9 gli Israeliti morsi dalle serpi nel deserto non morissero: Dio non elimina il male (fisico o metafisico) nell'uomo, ma gli d\u00e0 invece i mezzi con cui affrontarlo e superarlo.\nAddirittura nel libro di Giobbe Satana si rivolge a Dio istigandolo a mettere Giobbe (paradigma dell'uomo giusto), alla prova. Satana, come tutti gli angeli e come l'uomo, possiede intelligenza e volont\u00e0, pertanto la possibilit\u00e0 di scegliere se porre come fine delle proprie azioni Dio (corrispondendo a Dio e quindi permettendo l'instaurazione di una relazione d'amore), oppure no. Nel caso di Lucifero si tratta della prima infrazione. Tenendo ben fermo che l'uomo non \u00e8 in grado di esulare dal proprio contesto spazio-temporale, e che quindi la riflessione verte su un tempo eternamente presente (ovvero: la caduta di Lucifero e dell'uomo non \u00e8 interna alla creazione fisica, quindi un fatto; \u00e8 bens\u00ec uno stato spirituale), \"prima\" che Lucifero si ribellasse non esisteva il male.\nSant'Agostino si interrog\u00f2 a lungo sul problema del male, sulla natura del male. Per quel che riguarda il male morale: non si tratta di scegliere tra un bene e un male, bens\u00ec di decidersi tra un bene inferiore e uno superiore, in quanto nulla di ci\u00f2 che \u00e8 stato creato da Dio pu\u00f2 essere detto cattivo, a meno che non ci si voglia assurgere a giudici della creazione. Non si pu\u00f2 scegliere il male: si pu\u00f2 solo scegliere male. Il peccato \u00e8 un disordine dell'anima che invece di rivolgersi a ci\u00f2 che \u00e8 migliore, pi\u00f9 elevato, si abbassa.\nDifferenze con Lucifero.\nSecondo tradizioni cristiane pi\u00f9 propriamente esoteriche, Satana \u00e8 un essere differente da Lucifero, sebbene entrambi rappresentino due aspetti diversi di uno stesso principio del Male. Mentre Lucifero \u00e8 il \u00abDiavolo\u00bb in senso letterale che opera per risvegliare nell'uomo il suo libero arbitrio, conducendolo per\u00f2 in tal modo a un'esaltazione di superbia e di egoismo, Satana sarebbe una potenza pi\u00f9 antica identificabile piuttosto con Arimane o Mefistofele, che cerca di degradare l'uomo trascinandolo nella materialit\u00e0 e inducendolo a riconoscersi soltanto nella natura e negli aspetti pi\u00f9 bassi della creazione. Lucifero sarebbe cio\u00e8 il Tentatore per eccellenza che agisce nell'interiorit\u00e0 dell'uomo, mentre Satana lavorerebbe dall'esterno per vincolare l'umanit\u00e0 alla terra, sovrintendendo allo sviluppo dei mezzi mondani e tecnologici che occultino le sue origini spirituali.\nAnalogamente Rudolf Steiner distingue Arimane da Lucifero, sostenendo come \u00abgli spiriti arimanici, o spiriti mefistofelici, sono quelli che propriamente (se si prendono i nomi con esattezza) vengono chiamati dalla concezione medioevale gli spiriti di Satana, da non confondersi con Lucifero\u00bb. \u00abLa forza [di Arimane] impedisce all'uomo durante l'esistenza fisica di vedere le entit\u00e0 spirituali animiche del mondo esteriore nascoste dietro alla superficie del mondo sensibile\u00bb, mentre \u00abgli spiriti luciferici diedero all'uomo la possibilit\u00e0 di esplicare nella sua coscienza piena libert\u00e0 di azione, ma lo esposero al contempo anche alla possibilit\u00e0 dell'errore e del male\u00bb.\nL'attuale evoluzione della storia umana per Steiner non \u00e8 che un riflesso della contesa tra l'arcangelo Michele e Satana svoltasi nel XIX secolo, e della conseguente caduta di quest'ultimo sulla terra: \nCome un'allegoria.\nSaadia e Mos\u00e8 Maimonide hanno interpretato il Satana nel Libro di Giobbe come simbolico.\nDi diverso avviso \u00e8 la traduzione del Nuovo Testamento greco, di Nestle-Aland (ed. 27). Secondo la grammatica greca il nome proprio di persona e di cosa \u00e8 sempre accompagnato dall'articolo determinativo, come accade nella maggior parte delle occorrenze del nome \"Satana\" nei 4 evangeli, in cui \u00e8 associato articolo / verbo e aggettivi al singolare, (esempio, le occorrenze nel Vangelo di Marco: Mt 4,10; 12, 26; Lc 10,18 / Lc 11,16/ Lc 13,16/ Lc 22,31; Mc 1,13/ Mc 3,26/ Mc 4,15; Gv 13,27).\nNella Bibbia e nel simbolismo satanico, il demonio \u00e8 rappresentato dal numero 666. Nella Bibbia 3 \u00e8 il numero perfetto che rappresenta la Trinit\u00e0 nei suoi vari aspetti. Il 333, indicato una volta, cio\u00e8 per 1, esprime il mistero dell'unit\u00e0 di Dio; il 333, indicato due volte, indica le due nature, quella divina e quella umana, unite nella Persona divina di Ges\u00f9 Cristo; il 333, indicato tre volte, cio\u00e8 per 3 (come 999), indica il mistero delle Tre Persone divine, distinte e una sola. 999 \u00e8 il numero pi\u00f9 sacro (3 x 3 scritto per tre volte), mentre 666 \u00e8 il rovesciamento del pi\u00f9 sacro dei numeri. Nell'Apocalisse di San Giovanni (13,18): \"Qui sta la sapienza. Chi ha intendimento conti il numero della bestia, poich\u00e9 \u00e8 numero d'uomo; e il suo numero \u00e8 666\".\nSatana nella tradizione islamica.\nNell'Islam, Ibl\u012bs (), \u00e8 il diavolo principale. Appare pi\u00f9 spesso nel Corano con il nome di \"Shay\u1e6d\u0101n\" (): Iblis \u00e8 citato 11 volte e Shay\u1e6d\u0101n 87 volte.\nNell'Islam, Ibl\u012bs (conosciuto in occidente sotto il nome di \"Lucifero\" o \"Satana\") appartiene alla razza dei jinn (creature incorporee create a partire dalla \"fiamma senza fumo\", a differenza degli angeli, creati dalla luce e gli esseri umani, creati dalla terra). Egli era inizialmente una creatura molto fedele e ubbidiente ad Dio, tuttavia divenne ribelle e da Lui maledetta nel momento in cui, dopo la creazione di Adamo, si rifiut\u00f2 di obbedire all'ordine di Dio; infatti, quando a lui e agli angeli venne ordinato di prosternarsi di fronte ad Adamo (in segno di rispetto della superiorit\u00e0 che Dio gli diede su di loro) lui fu l'unico a ribellarsi e a non prosternarsi. La spiegazione di questo comportamento si pu\u00f2 trovare in numerosi passaggi del Corano che raccontano questo avvenimento. Un esempio si pu\u00f2 trovare nei versetti 11-18 della sura (capitolo) \"Al-A'raf\" (La barriera) in cui si legge:\n11. In verit\u00e0 vi abbiamo creati e plasmati (voi, esseri umani), dopodich\u00e9 dicemmo agli angeli (tra cui si trovava anche Ibl\u012bs): \u00abProsternatevi ad Adamo\u00bb. Tutti si prosternarono eccetto Ibl\u012bs, che non fu tra i prosternati.\n12. Disse [Allah]: \u00abCosa mai ti impedisce di prosternarti, nonostante il Mio ordine?\u00bb. Rispose: \u00abSono migliore di lui; hai creato me dal fuoco, mentre creasti lui dall'argilla\u00bb.\nFu quindi cacciato dal Suo cospetto e maledetto a causa della propria superbia nei confronti di Adamo. Da allora \u00e8 noto in ambiente arabofono islamico come Shay\u1e6d\u0101n o \"Shay\u1e6d\u0101n il lapidato\" ( \"Shay\u1e6d\u0101n al-raj\u012bm\" ), come affermato nel versetto 98 della s\u016bra XVI del Corano che riferisce l'episodio in cui egli aveva tentato Ibr\u0101h\u012bm (Abramo), o secondo alcuni suo figlio Isacco o Ism\u0101\u02bf\u012bl (Ismaele), perch\u00e9 non ubbidisse all'ordine di Dio - che voleva mettere alla prova l'ubbidienza del Suo servo - che Gli sacrificasse il figlio. Con la formula apotropaica musulmana \"A\u02bf\u016bdhu bi-ll\u0101h min al-Shay\u1e6d\u0101n al-raj\u012bm\" (mi rifugio in Dio da Satana \"il lapidato\"), sempre in ottemperanza con quanto prescritto da \"Cor.\", XVI:98, si usa avviare la lettura testuale del Testo sacro dell'Islam, facendola seguire dalla \"basmala\" che, salvo in un caso, premette qualsiasi s\u016bra coranica. La lapidazione con pietre ( \"jim\u0101r\" ) di 3 diverse colonne nella zona della \u02bfAqaba di Mecca, nel corso della conclusione del rito canonico del \"hajj\", costituisce uno dei momenti obbligatori della cerimonia e uno dei suoi momenti pi\u00f9 spettacolari, anche se potenzialmente pericolosi a causa dell'affollamento e delle pietre che possono colpire i fedeli pi\u00f9 a ridosso delle colonne che rappresentano appunto Shay\u1e6d\u0101n.\nNella letteratura occidentale.\nLa dettagliata e straordinaria storia di Satana in versione \"Lucifero\" \u00e8 narrata dal poeta inglese John Milton nel poema epico \"Paradiso Perduto\" (\"Paradise Lost\", 1667), che racconta esattamente della ribellione e della guerra in Cielo, della caduta, della Creazione del mondo (posteriore alla caduta di Lucifero) e dell'uomo, e infine della tentazione e della caduta di Adamo ed Eva. L'interpretazione di Lucifero quale Angelo Ribelle \u00e8 quella comune alla visione patristica accettata cio\u00e8 dai padri della chiesa (Tommaso D'Aquino, San Benedetto, San Girolamo, Tertulliano, Origene, nonch\u00e9 San Gregorio Magno, San Cipriano di Cartagine, San Bernardo di Chiaravalle e Sant'Agostino di Canterbury). Questa visione nasce da un passo dell'Antico Testamento, che viene tradizionalmente interpretato come un riferimento a Lucifero anche se il suo nome non compare mai. I brani del libro di Isaia in questione si riferivano, infatti,in origine, al re di Babilonia, che i cortigiani adulavano chiamandolo \"Portatore di Luce\" (in latino Lucifer). Isaia, nella sua invettiva contro il re di Babilonia (che inizia con \"\"In quel giorno il Signore ti liberer\u00e0 dalle tue pene e dal tuo affanno e dalla dura schiavit\u00f9 con la quale eri stato asservito. Allora intonerai questa canzone sul re di Babilonia e dirai: \u00abAh, come \u00e8 finito l'aguzzino, \u00e8 finita l'arroganza!\", Isaia, 14, 3-4) gli rinfaccia questo soprannome dicendo, per l'appunto (Isaia, 14, 12-14).\n\"Come mai sei caduto dal cielo,astro del mattino, figlio dell'aurora?\"\n\"Come mai sei stato steso a terra,signore di popoli?\"\n\"Eppure tu pensavi nel tuo cuore:Salir\u00f2 in cielo,sopra le stelle di Dioinnalzer\u00f2 il mio trono,dimorer\u00f2 sul monte dell'assemblea,nelle vera dimora divina.Salir\u00f2 sulle regioni superiori delle nubi,mi far\u00f2 uguale all'Altissimo.\"\"\nCome rappresentazione di Satana, Lucifero nel Medioevo fu descritto come un mostro gigantesco, con tre facce (ad immagine distorta della trinit\u00e0 divina): una nera (il colore simbolo dell'ignoranza) una gialla (simbolo di collera) e una rossa (l'impotenza), con ali di pipistrello che agitate producevano un vento gelido che ghiacciava il profondo dell'Inferno. Impressionante e spaventevole \u00e8 la precisa descrizione data nella \"Divina Commedia\" da Dante Alighieri, che, insieme a Virgilio, incontra Lucifero di persona:"}
{"id": "2863767", "revid": "287204", "url": "https://it.wikipedia.org/wiki?curid=2863767", "title": "Bad Eilsen", "text": "Bad Eilsen \u00e8 un comune di 2.254 abitanti della Bassa Sassonia, in Germania.\nAppartiene al circondario della Schaumburg ed \u00e8 parte della Samtgemeinde Eilsen."}
{"id": "2863769", "revid": "181699", "url": "https://it.wikipedia.org/wiki?curid=2863769", "title": "Buchholz (Schaumburg)", "text": "Buchholz \u00e8 un comune della Bassa Sassonia, in Germania.\nAppartiene al circondario della Schaumburg ed \u00e8 parte della comunit\u00e0 amministrativa di Eilsen."}
{"id": "2863772", "revid": "287204", "url": "https://it.wikipedia.org/wiki?curid=2863772", "title": "Hee\u00dfen", "text": "Hee\u00dfen \u00e8 un comune di 1.554 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Eilsen."}
{"id": "2863775", "revid": "287204", "url": "https://it.wikipedia.org/wiki?curid=2863775", "title": "Luhden", "text": "Luhden \u00e8 un comune di 1.104 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Eilsen."}
{"id": "2863777", "revid": "287204", "url": "https://it.wikipedia.org/wiki?curid=2863777", "title": "Beckedorf", "text": "Beckedorf \u00e8 un comune di 1.562 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Lindhorst."}
{"id": "2863779", "revid": "767487", "url": "https://it.wikipedia.org/wiki?curid=2863779", "title": "Cos\u00ec come sei", "text": "Cos\u00ec come sei \u00e8 un film del 1978 diretto da Alberto Lattuada con protagonisti Nastassja Kinski e Marcello Mastroianni.\nTrama.\nL'architetto di mezza et\u00e0 Giulio Marengo, sposato con la signora Luisa e padre della giovane Ilaria, durante una viaggio d'affari a Firenze conosce una splendida adolescente e se ne innamora perdutamente. La ragazza si chiama Francesca ed \u00e8 una studentessa adottata dall'allevatore Bartolo.\nLorenzo, un amico di Giulio, appena resosi conto della relazione tra Giulio e la ragazza, gli insinua il dubbio che ella possa essere sua figlia; infatti secondo vari pettegolezzi, l'architetto era stato l'amante della madre Fosca circa un anno prima della nascita di Francesca, e quindi potrebbe esserne il padre biologico. Sconvolto dalla notizia, Giulio tenta di evitare Francesca in tutti i modi, oltretutto distratto dal fatto che la figlia Ilaria aspetta un bambino da un ragazzo spagnolo.\nMentre cerca di approfondire il mistero della sua presunta paternit\u00e0 di Francesca, Giulio si trova costretto a spiegare alla ragazza la ragione dei suoi timori. Ma l'esuberante sensualit\u00e0 di Francesca prende il sopravvento, mettendo da parte ogni scrupolo del maturo amante e forse padre, la fanciulla convince l'uomo a portarla in vacanza a Madrid dove i due vivono un periodo di passione ed incosciente amore.\nAl ritorno dalla Spagna, \u00e8 la stessa Francesca ad abbandonare Giulio (nello stesso modo con cui la madre di Francesca abbandon\u00f2 anni prima Giulio), perch\u00e9 ormai sazia del rapporto consumato e timorosa che l'inebriante esperienza possa finire.\nProduzione.\nIl regista Alberto Lattuada gir\u00f2 il film in vari luoghi di Firenze, inclusi piazza San Giovanni, piazza San Marco, e il Giardino di Boboli. La sequenza dei titoli di testa venne girata a Villa La Pietra.\nLa colonna sonora venne composta da Ennio Morricone, che in precedenza aveva collaborato con il regista in occasione di \"Matchless\". Un album contenente la colonna sonora del film fu pubblicato nel 1978 dalla Cinevox, e ristampato il 14 luglio 1995 dalla Prometheus Records. La colonna sonora \u00e8 notevole per l'inclusione del brano \"Amore per Amore\", e di due pezzi in stile disco music: \"Dance On\" e \"Spazio 1999\".\nDistribuzione.\nDistribuito dalla CEIAD il 14 settembre 1978. Doppiaggio affidato alla Cine Video Doppiatori. Nel 1979 la New Line Cinema distribu\u00ec la pellicola anche all'estero con il titolo \"Stay the Way You Are\", dove riscosse un buon successo principalmente grazie alla presenza della Kinski. Attualmente il film non \u00e8 stato ancora pubblicato in formato DVD in Europa e negli Stati Uniti, ma solamente in Giappone.\nCritica.\nIl film ricevette recensioni generalmente positive soprattutto all'estero, dove nello specifico venne lodata la performance interpretativa della giovane Nastassja Kinski. A causa delle numerose e disinibite scene di nudo della all'epoca diciassettenne Kinski, Bruce Williamson della rivista \"Playboy\" defin\u00ec l'opera \"A truly sexy film\" (\"un film veramente sexy\").\nAnche \"TIME\" lod\u00f2 la prova d'attrice della Kinski: \u00abLa Kinski \u00e8 semplicemente meravigliosa, genuinamente sexy e provocante senza essere aggressiva\u00bb.\nSempre le scene di nudo della Kinski sono al centro dell'attenzione del sito softcore Mr. Skin che assegna al film quattro stellette (su quattro) proprio grazie ad esse. In Italia l'accoglienza fu invece molto pi\u00f9 tiepida.\nCos\u00ec viene recensito il film nel dizionario del cinema \"Il Morandini\":\n\"Il Mereghetti\" assegna due stellette al film scrivendo:\n\"Il Farinotti\" assegna tre stellette all'opera descrivendone la trama ma senza esprimere giudizi estetici.\nColonna sonora.\nLa colonna sonora, composta da Ennio Morricone e pubblicata nel 1978 da Cinevox in formato LP con numero di catalogo MDF 33.122, \u00e8 stata ristampata varie volte da Cinevox, Ariola e Prometheus Records nel corso degli anni, sia in formato LP che in CD."}
{"id": "2863781", "revid": "1718925", "url": "https://it.wikipedia.org/wiki?curid=2863781", "title": "Benzo(a)pirene", "text": "Il benzo[a]pirene \u00e8 un idrocarburo policiclico aromatico della classe dei benzopireni, con formula bruta C20H12.\nComposizione e tossicit\u00e0.\n\u00c8 una delle prime sostanze di cui si \u00e8 accertata la cancerogenicit\u00e0. Si forma per incompleta combustione di sostanze organiche a temperature comprese tra 300 e 600 \u00b0C. Per questo \u00e8 presente (ad esempio) nel fumo di sigaretta, nei gas di scarico dei motori diesel, nei fumi prodotti dalla combustione di biomasse e nelle carni bruciate.\nUna delle sue forme ossidate (metabolicamente dall'organismo) \u00e8 il benzo[a]pirene-7,8-diidrodiolo-9,10-diidroossido, che pu\u00f2 legarsi al DNA interferendo con il suo meccanismo di replicazione. Il processo di formazione del perossido \u00e8 relativamente complesso ed implica una cascata di reazioni coinvolgenti il citocromo P450, ed enzimi quali perossidasi ed idrolasi.\nLa sua struttura inoltre non viene intercettata dal sistema enzimatico di correzione dei geni della categoria Caretaker del DNA, che ha invece il ruolo di demolire i tratti mutati dell'acido nucleico per prevenirne mutazioni nocive.\nLa categoria IARC di rischio cancerogeno \u00e8 \"Categoria 1\": cancerogena per l'uomo.\nDisciolto in acqua, \u00e8 tra le sostanze pi\u00f9 pericolose. Il limite di concentrazione \u00e8 di 0,01\u00a0\u00b5g/l secondo il DL 31/2001."}
{"id": "2863788", "revid": "287204", "url": "https://it.wikipedia.org/wiki?curid=2863788", "title": "Heuer\u00dfen", "text": "Heuer\u00dfen \u00e8 un comune di 1.017 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Lindhorst."}
{"id": "2863795", "revid": "287204", "url": "https://it.wikipedia.org/wiki?curid=2863795", "title": "Argus (protesi)", "text": "La protesi Argus \u00e8 un tipo di impianto epiretinale molto promettente. \nIl Dottor Humayun, che gi\u00e0 aveva partecipato allo sviluppo della protesi MARC, ha sfruttato l'esperienza acquisita per continuare a ampliare il progetto di sviluppo di una protesi visiva artificiale capace di restituire la vista agli individui che l'hanno persa a causa della degenerazione delle cellule fotorecettici della retina. \nIl nuovo team di ricerca, chiamato Intraocular Retinal Prosthesis Group, con sede presso il Doheny Retina Institute della University of Southern California, \u00e8 nato dalla collaborazione tra il Dottor Humayun e il Dottor Eugene de Juan. L'Intraocular Retinal Prosthesis Group ha provveduto alla progettazione di un dispositivo per il ripristino della visione all'avanguardia e si \u00e8 affidato alla compagnia privata Second Sight per gran parte della sovvenzione e per la realizzazione materiale del dispositivo stesso, battezzato Argus.\nFunzionamento della protesi.\nIl principio di funzionamento di Argus \u00e8 analogo a quello della protesi MARC. \nUna telecamera montata su un paio di occhiali riprende le immagini esterne, che vengono poi digitalizzate da un'unit\u00e0 di videoprocessamento; questi segnali sono quindi trasmessi al vero e proprio impianto via onde radio, attraverso una piccola antenna montata dietro l'orecchio. \nTale impianto \u00e8 composto da due parti, di cui una extraoculare e una intraoculare. L'electronic case extraoculare viene attaccato chirurgicamente all'area temporale del cranio e un piccolo cavo subcutaneo lo collega all'electrode array intraoculare. L'electrode array delle protesi Argus sino ad ora realizzate ha dimensioni 4x5 mm2 ed \u00e8 composto da 16 microelettrodi di forma circolare in platino disposti in una griglia 4x4, ma nel corso dell'ultimo anno il team di ricercatori \u00e8 riuscito a sviluppare un dispositivo con 60 elettrodi e si presume sia possibile arrivare anche a 1000 elettrodi, con una sempre maggiore definizione delle immagini.\nStudi su efficacia, resistenza e biocompatibilit\u00e0 della protesi.\nLa protesi Argus in ogni fase sperimentale ha dimostrato di possedere ottimi requisiti di sicurezza e biocompatibilit\u00e0. I ricercatori sono riusciti a stabilire il range ottimale di intensit\u00e0 degli stimoli elettrici forniti dai microelettrodi necessari per ottenere l'evocazione di fosfeni (sensazioni luminose puntiformi) chiari, senza compromissioni a carico di occhio e corteccia visiva. \nUn potenziale problema avrebbe potuto essere lo spostamento della protesi dovuto ai movimenti oculari, con conseguente danneggiamento della retina o distacco della retina, ma in realt\u00e0 questo problema non si \u00e8 mai presentato. \nUna strategia di particolare interesse riguarda il rivestimento e la protezione delle parti elettroniche e circuitali interne della protesi: i ricercatori hanno infatti sviluppato un diamon coating per il dispositivo. Questo sottile film di diamante con struttura ultrananocristallina (UNCD) fornisce un sigillo ermetico estremamente resistente, che isola elettricamente l'impianto e garantisce sicurezza e lunga durata.\nProcedura d'impianto della protesi.\nLa procedura d'impianto prevede il posizionamento per via chirurgica in anestesia generale delle componenti interne della protesi. L'electronic case viene attaccato all'area temporale del cranio; il cavo di collegamento viene fatto passare attraverso una scanalatura nel cranio, all'interno dello spazio perioculare e poi, attraverso un'incisione della sclera di 5mm, all'interno dell'occhio; l'electrode array viene posizionato sulla retina, vicino alle cellule gangliari. Dopo l'operazione viene testata la conduttivit\u00e0 degli elettrodi, per assicurarsi che tutti i fili elettrici e le connessioni siano intatte.\nPrimi risultati della fase di sperimentazione clinica.\nNel 2002 l'Intraocular Retinal Prosthesis Group ha ricevuto l'approvazione da parte della FDA per cominciare una serie di test volti a stabilire gli effettivi benefici derivanti dall'impianto di una protesi Argus in pazienti colpiti da cecit\u00e0 in seguito a degenerazione dei fotorecettori della retina.\nDal 2002 al 2004 il gruppo ha potuto effettuare 6 impianti monoculari sperimentali su volontari umani, con risultati molto promettenti e bassi segni di rigetto. La durata media di questi primi impianti \u00e8 stata di 3 anni, un tempo sufficiente a raccogliere molti dati importanti per l'ottimizzazione e l'ulteriore sviluppo della protesi.\nNell'aprile 2008, presso il Moorfield Eye Hospital di Londra, due pazienti inglesi affetti da retinite pigmentosa sono stati sottoposti all'impianto semi-definitivo della protesi Argus II (Argus II rappresenta la seconda generazione di protesi Argus): la tecnica \u00e8 ancora in fase del tutto sperimentale, ma sembra sia in grado di ripristinare un livello di visione di base in bianco e nero, permettendo la distinzione di contorni, di luci e di ombre.\nStato attuale del progetto.\nIl gruppo sta attualmente proseguendo la sperimentazione clinica e nel contempo ricerca una continua evoluzione tecnica della protesi. Si dovr\u00e0 aspettare per sapere se la protesi Argus potr\u00e0, in futuro, risolvere i problemi di tutti i pazienti affetti da malattie degenerative della retina, ma attualmente questa protesi \u00e8 una delle pi\u00f9 grandi e concrete promesse nel campo del ripristino della visione attraverso l'impiego di dispositivi artificiali."}
{"id": "2863798", "revid": "181699", "url": "https://it.wikipedia.org/wiki?curid=2863798", "title": "Volpino Italiano", "text": ""}
{"id": "2863804", "revid": "76963", "url": "https://it.wikipedia.org/wiki?curid=2863804", "title": "Gerardo Chendo", "text": "Biografia.\nVerso i 20 anni prese lezioni di recitazione, apprendendo la professione da Joy Morris, Carlos Gandolfo, Federico Herrero, Pompeyo Audibiert e Sotigui Kouyate. \nLe sue apparizioni sono in \"Buenos vecinos\" e un anno dopo nel film \"76-89-03\", la prima opera di Flavio Nardini e Cristian Bernard. Nello stesso periodo partecip\u00f2 in varie occasioni con ruoli molto piccoli nella commedia cinematografica \"Apariencias\" e ad un episodio della serie televisiva \"Tiempo final\". Nel 2003 ha interpretato Diego nel film \"Nadar solo\".\nDal 2004 al 2005 ha interpretato il dottor Claudio Bonilla nella telenovela \"Flor - Speciale come te\". Nel cinema \u00e8 apparso in \"Il dado \u00e8 tratto\", \"Jud\u00edos en el espacio\", \"Sola, como en silencio\" e \"Cruzaron el disco\", nell'ultimo episodio de \"Los simuladores\" e in \"Alma pirata\". \nNel 2007 ha interpretato Mogli in \"Teen Angels\", e un anno dopo Gaby, l'omosessuale di \"Aqu\u00ed no hay quien viva\", commedia che racconta della convivenza caotica in un edificio abitato dai vicini abbastanza pettegoli; figura poi nella telenovela \"Don Juan y su bella dama\", interpretando Pascual.\nDoppiatori italiani.\nNelle versioni in italiano dei suoi film, Gerardo Chendo \u00e8 stato doppiato da:"}
{"id": "2863808", "revid": "124396999", "url": "https://it.wikipedia.org/wiki?curid=2863808", "title": "Matteo Rinuccini", "text": "Biografia.\nFiglio di Alessandro di Neri di Filippo, della nobile famiglia fiorentina Rinuccini, e di Maddalena di Bernardo Baroncelli, Matteo fu priore della chiesa di Santo Stefano a Lucignano in Val di Pesa e in seguito pievano di San Giovanni Evangelista a Monterappoli. Nel 1555 fu nominato auditore dell'arcivescovo di Firenze Antonio Altoviti, quindi collettore apostolico in Portogallo. Fino al 1566 fu vicario generale della diocesi di Parma guidata da Alessandro Sforza di Santa Fiora.\nVenne nominato arcivescovo di Pisa il 14 agosto 1577, rimanendo nella citt\u00e0 alfea fino alla morte, avvenuta nel 1582. Durante il suo episcopato non riusc\u00ec ad imporre con fermezza la riscossione delle decime straordinarie, n\u00e9 le riforme introdotte dal Concilio di Trento. Nel 1577 celebr\u00f2 le nozze tra il granduca Francesco I de' Medici e la discussa Bianca Cappello. Il 1\u00ba giugno del 1580 condusse un sinodo diocesano. La sua tomba \u00e8 posta all'interno del duomo pisano, in controfacciata, a sinistra della Porta Regia, e sormontata da un \"Crocifisso\" bronzeo di Pietro Tacca del 1628. Vi fu collocata nei primi anni del '600, al posto dello splendido sarcofago di Papa Gregorio VIII, rimasto distrutto nell'incendio del 1595.\nEra zio del poeta fiorentino Ottavio Rinuccini."}
{"id": "2863813", "revid": "1305772", "url": "https://it.wikipedia.org/wiki?curid=2863813", "title": "Protesi Optobionics", "text": "La protesi Optobionics rappresenta il pi\u00f9 importante tipo di impianto subretinale sviluppato sino ad ora. L'idea alla base del progetto \u00e8 stata sviluppata da due fratelli di Hong Kong emigrati negli USA: l'ingegnere elettronico Vincent Chow e l'oculista pediatrico Alan Chow, fondatori della Optobionics.\nI due fratelli hanno battezzato la protesi visiva da loro sviluppata con il nome di Optobionics Artificial Silicon Retina (ASR). \nFunzionamento della protesi.\nLa ASR mira a rimpiazzare le cellule retiniche esterne (cellule fotorecettrici), i cui meccanismi sensoriali e recettoriali sono andati persi in seguito a malattie degenerative della retina. Un microphotodiode array (MPA) viene posto sullo strato esterno della retina e compensa l'incapacit\u00e0 dei fotorecettori di convertire la luce in segnali elettrici, scaricando lui stesso gli impulsi di corrente opportuni in risposta agli stimoli luminosi. Questi segnali elettrici stimolano le cellule retiniche interne, rimaste intatte; poi il segnale procede sfruttando i normali sistemi di trasmissione visiva. \nLa ASR \u00e8 costituita da uno strato di silicone, che permette un migliore adattamento dell'occhio al meccanismo di percezione della luce, incollato con un materiale adesivo ad uno strato di elettrodi. Il MPA \u00e8 un dispositivo indipendente che non richiede nessuna alimentazione esterna per il suo funzionamento, infatti l'energia necessaria \u00e8 fornita dalla luce solare incidente. Il MPA \u00e8 rotondo con un diametro di 2 mm e uno spessore di 25 \u00b5m ed \u00e8 composto da 5000 microfotodiodi, ciascuno con il proprio elettrodo di stimolo. \nFasi di sviluppo della protesi.\nNella prima generazione di dispositivi MPA, elettrodi d'oro venivano attaccati allo strato di silicone attraverso uno strato adesivo di cromo, ma dopo 6 mesi lo strato d'oro si dissolveva, esponendo lo strato adesivo, con conseguenti problemi dovuti alla corrosione del cromo stesso. In aggiunta a ci\u00f2 la funzione elettrica diminuiva nel tempo a causa della dissoluzione degli elettrodi. \nSuccessivi studi permisero di trovare materiali pi\u00f9 idonei a mantenersi integri nel tempo. I ricercatori realizzarono nuovi dispositivi MPA con elettrodi in ossido di iridio o platino incollati allo strato di silicone attraverso uno strato adesivo di titanio, che permisero di registrare livelli stabili di segnali elettrici indicanti la salvaguardia degli elettrodi.\nVantaggi della protesi.\nIl principale vantaggio derivante dall'impiego della protesi sviluppata dalla Optobionics consiste nella possibilit\u00e0 di rimpiazzare direttamente le cellule fotorecettrici danneggiate, senza la necessit\u00e0 di impiegare telecamera e sistemi di processamento dati esterni. \nUna possibile difficolt\u00e0 di questa tecnica potrebbe risiedere nel sistema di funzionamento di questo tipo di protesi, i cui microfotodiodi sono stimolati direttamente dalla luce ambientale; tale luce potrebbe infatti non essere in grado di stimolare i microfotodiodi ad un livello sufficiente affinch\u00e9 essi stimolino a loro volta i neuroni adiacenti. In realt\u00e0 la protesi ASR non presenta in modo evidente questo problema, tuttavia i fratelli Chow si rifiutano di rivelare come la problematica sia stata risolta, spiegando che l'idea \u00e8 coperta da brevetto.\nProcedura d'impianto della protesi.\nA partire dall'anno 2000 ha preso il via la sperimentazione sull'uomo.\nLa tipica procedura d'impianto richiede circa 2 ore e procede in tre fasi.\nPrimi risultati della fase di sperimentazione clinica.\nA partire dall'anno 2000 ha preso il via la sperimentazione sull'uomo e fino ad ora il dispositivo ASR \u00e8 stato impiantato in 45 persone. \nI risultati dell'impianto del dispositivo ASR nei primi 10 pazienti testati sono stati pubblicati nel 2004: sia i media, sia la comunit\u00e0 medica hanno risposto in modo molto favorevole a tali risultati. I ricercatori hanno reso noti numerosi dati a favore della sicurezza dell'impianto: nessun paziente ha mostrato segni di rigetto, infezione, infiammazione, neovascolarizzazione, danneggiamento della retina o distacco della retina. Inoltre non sono stati rilevati fenomeni di corrosione o di spostamento a carico del dispositivo ASR. Tutti i pazienti hanno riportato un evidente aumento dell'acuit\u00e0 visiva entro sei mesi dall'impianto ed un continuo lento miglioramento nei mesi successivi. \nPare inoltre che i pazienti operati con la tecnica subretinale beneficino di un effetto collaterale positivo: il recupero della capacit\u00e0 visiva non riguarda soltanto l'area interessata dall'impianto artificiale, ma anche zone periferiche del campo visivo. Sembra infatti che il dispositivo ASR, se impiantato in una fase precoce della malattia, possa esercitare un effetto neurotrofico o neuroprotettivo, inducendo un parziale recupero della funzionalit\u00e0 retinica o impedendo un'ulteriore peggioramento.\nStato attuale del progetto.\nAttualmente la fase di sperimentazione sull'uomo sta proseguendo con successo, ma il gruppo \u00e8 impegnato anche in ulteriori studi sugli animali per comprendere appieno le basi biologiche dell'inatteso effetto neurotrofico che \u00e8 emerso dalla sperimentazione e nell'ottimizzazione tecnica della protesi. "}
{"id": "2863814", "revid": "119677196", "url": "https://it.wikipedia.org/wiki?curid=2863814", "title": "Richard Grenville-Temple, II conte Temple", "text": "Biografia.\nFiglio di Richard Temple, studi\u00f2 ad Eton e alla Sorbona, qualificandosi come esperto di politica estera.\nNel 1734 entr\u00f2 in Parlamento e si leg\u00f2 subito al partito Whig e nel 1754 sua sorella Hester spos\u00f2 William Pitt il Vecchio.\nGrazie a questa unione riusc\u00ec ad ottenere posti molto alti in Parlamento e fu per un certo periodo Lord Dispensiere e Primo Lord dell'Ammiragliato.\nSuccessivamente fece parte dei gabinetti di William Cavendish, IV duca di Devonshire, e Thomas Pelhem-Holles.\nEgli fu anche responsabile della nascita di innumerevoli ospedali e scuole nel Buckinghamshire e coudiav\u00f2 William Ponsoby, II conte di Bessborough nel processo di culturalizzazione della societ\u00e0 agricola. Fu inoltre responsabile di alcune riforme nell'esercito, nella marina e nella liberalizzazione della politica inglese."}
{"id": "2863815", "revid": "767487", "url": "https://it.wikipedia.org/wiki?curid=2863815", "title": "I Prophesy Disaster", "text": "I Prophesy Disaster \u00e8 una raccolta dei Van der Graaf Generator pubblicata nel 1993 da Virgin Records in formato CD."}
{"id": "2863820", "revid": "599013", "url": "https://it.wikipedia.org/wiki?curid=2863820", "title": "Jay Spearing", "text": "Caratteristiche tecniche.\nJay Spearing \u00e8 un centrocampista centrale, ma all'occorrenza pu\u00f2 giocare anche come mediano davanti alla difesa. Nei suoi primi anni nelle giovanili del Liverpool ha disputato alcune partite anche come terzino. Il suo piede naturale \u00e8 il destro.\nCarriera.\nClub.\nViene aggregato alle giovanile del Liverpool nella stagione 2007-2008. Nel marzo 2010 viene mandato in prestito al Leicester City, per fare esperienza nella Championship. Torna al Liverpool nel maggio 2010, al termine del suo prestito. \nNella stagione 2012-2013 gioca nei Bolton in prestito dal Liverpool. L'8 agosto 2013 si trasferisce definitivamente al Bolton per una cifra attorno ai 3 milioni di euro.\nStatistiche.\nPresenze e reti nei club.\n\"Statistiche aggiornate al 30 luglio 2017.\""}
{"id": "2863828", "revid": "1305772", "url": "https://it.wikipedia.org/wiki?curid=2863828", "title": "Settimo Termini", "text": "Biografia.\nLaureato in fisica presso l'Universit\u00e0 degli Studi di Palermo nel 1968, \u00e8 professore ordinario di Cibernetica e di Informatica Teorica nella stessa universit\u00e0 a partire dal 1990.\n\u00c8 noto per aver introdotto negli anni 1970, insieme ad Aldo De Luca, il concetto di misure di fuzziness nella logica fuzzy.\nDopo avere lavorato presso il Consiglio nazionale delle ricerche, ha vinto il concorso a cattedra presso l'Universit\u00e0 di Perugia. \u00c8 stato condirettore della rivista \"Lettera matematica\", edita dalla Springer per il Centro PRISTEM dell'Universit\u00e0 commerciale Luigi Bocconi.\n\u00c8 stato direttore dell'Istituto di Cibernetica \"Eduardo Caianiello\" dal 2002 al 2009.\n\u00c8 inoltre uno dei traduttori in lingua italiana del saggio di Douglas Hofstadter \"\". Ha curato i capitoli riguardanti l'Intelligenza artificiale."}
{"id": "2863837", "revid": "1543377", "url": "https://it.wikipedia.org/wiki?curid=2863837", "title": "Impianti visivi corticali", "text": "Gli impianti visivi corticali costituiscono una delle strategie che si stanno sviluppando e testando per ripristinare la vista in pazienti non vedenti. Essi costituiscono un approccio alternativo all'occhio bionico per tentare di curare la cecit\u00e0.\nPrincipio di funzionamento.\nIl principio su cui si basa tale tipologia di impianti \u00e8 che stimolando dei punti precisi della corteccia cerebrale (a livello delle aree visive) di un soggetto in esame, vengono evocate in tale soggetto delle sensazioni di luce (fosfeni). \nQuindi utilizzando una telecamera e un'unit\u00e0 di elaborazione dati esterne al corpo, collegate ad un chip e ad un array di microelettrodi impiantati a livello corticale, \u00e8 possibile evocare nel paziente dei fosfeni, che possono permettere la ricostruzione di figure.\nI primi impianti visivi corticali di questo tipo sono stati realizzati intorno agli anni '60, ma queste protesi sono tuttora in fase di sperimentazione, vista la loro complessit\u00e0 di progettazione e di realizzazione tecnica.\nPregi della protesi.\nIl principale vantaggio offerto dagli impianti visivi corticali, rispetto ad altri sistemi artificiali di ripristino della visione (impianti epiretinali e impianti subretinali), \u00e8 che tali impianti possono potenzialmente risolvere ogni tipo di cecit\u00e0: essi possono infatti essere risolutivi anche per i casi in cui l'impossibilit\u00e0 di vedere non \u00e8 determinata dalla mancata funzionalit\u00e0 dei fotorecettori della retina, ma da lesioni a carico del nervo ottico o da altri tipi di problemi nella trasmissione dei segnali visivi ai centri di processamento dell'immagine presenti a livello delle cortecce visive.\nAltri importanti pregi degli impianti visivi corticali sono la relativa facilit\u00e0 di esecuzione dell'intervento chirurgico per il posizionamento dell'impianto stesso e la sua buona resistenza nel tempo.\nDifetti della protesi.\nIl difetto pi\u00f9 evidente degli impianti visivi corticali \u00e8 la bassa qualit\u00e0 della visione che viene recuperata dal paziente. La visione \u00e8 solo in bianco e nero e le immagini sono poco definite. Questo difetto \u00e8 dovuto in parte a limiti tecnici nella realizzazione della protesi, ma soprattutto al fatto che l'immagine percepita dal paziente \u00e8 evocata dalla diretta stimolazione delle cortecce visive e in questo modo viene interamente saltato il processamento dell'immagine da parte di retina e talamo.\nUn altro notevole svantaggio degli impianti visivi corticali \u00e8 costituito dalla necessit\u00e0 di avere una telecamera e un'unit\u00e0 di processamento dati (cio\u00e8 un piccolo computer) esterne al corpo.\nPrincipali tipi di impianti visivi corticali.\nEsistono due principali tipologie di impianti visivi corticali, ad oggi realizzate:"}
{"id": "2863841", "revid": "1543377", "url": "https://it.wikipedia.org/wiki?curid=2863841", "title": "Impianto visivo Dobelle", "text": "L'impianto visivo Dobelle \u00e8 un tipo di impianto visivo corticale. Esso rappresenta il primo apprezzabile tentativo di ripristino della visione in pazienti affetti da cecit\u00e0 attraverso neuroprotesi. Tale impianto \u00e8 stato originariamente ideato, intorno agli anni '60, dal dottor William Dobelle con l'intento primario di permettere l'indipendenza di movimento ai non vedenti.\nFunzionamento della protesi.\nL'intera protesi \u00e8 costituita da una videocamera miniaturizzata, un'unit\u00e0 di elaborazione dati (cio\u00e8 un piccolo computer) e un \"electrode array\" (cio\u00e8 un sistema di elettrodi). La videocamera miniaturizzata, montata sulla lente destra di un paio di occhiali (la lente sinistra \u00e8 invece oscurata), cattura l'immagine e la invia al piccolo computer, sostenuto dal paziente tramite un'apposita cintura, che ha il compito di elaborare l'immagine trasformandola in una serie di segnali elettrici, in grado di stimolare i neuroni corticali. Dal computer i segnali giungono all\"'electrode array\", posizionato a contatto con la superficie della corteccia visiva attraverso impianto transcranico, che stimola la corteccia producendo uno specifico pattern di punti luminosi, che formano un'immagine.\nGli elettrodi sono costituiti da laminette circolari di platino del diametro di 1 mm ciascuna. Ogni elettrodo \u00e8 connesso, attraverso un separato filo in teflon isolato, ad un connettore contenuto in un supporto percutaneo in carbonio (il \"percutaneous pedestal\"). I fili che partono dal computer si collegano attraverso una spina elettrica, simile a quella che si utilizza per connettere un paio di cuffie acustiche ad uno stereo, al \"percutaneous pedestal\".\nQuando stimolato, ciascun elettrodo produce da 1 a 4 fosfeni (sensazioni luminose puntiformi), molto ravvicinati tra loro. I ricercatori, associando tecniche manuali e computerizzate, possono mappare le zona d'insorgenza del fosfene o del cluster di fosfeni all'interno del campo visivo del paziente, in seguito a stimolazioni ripetute dei singoli elettrodi. Ogni mappa \u00e8 specifica per ciascun paziente e le differenze sono presumibilmente dovute al posizionamento degli elettrodi a livello delle cortecce visive secondarie (area 18 e area 19); infatti il numero di elettrodi che possono essere impiantati a livello della corteccia visiva primaria (area 17) non basta a dare una visione soddisfacente, che pu\u00f2 invece essere raggiunta applicando degli elettrodi anche a livello delle aree visive secondarie. Tipicamente ogni elettrodo fornisce un treno di 6 stimoli a 30 Hz per produrre ciascun frame dell'immagine.\nPrimi risultati della sperimentazione umana.\nL'immagine che si ottiene con questo tipo di stimolazione \u00e8 sufficientemente definita per permettere al paziente di muoversi nello spazio, ma non \u00e8 possibile ottenere una qualit\u00e0 dell'immagine ottimale, che permetta ad esempio la lettura di un libro o la visione a colori. Nelle protesi pi\u00f9 recenti si sta tentando di migliorare la qualit\u00e0 della visione aumentando il pi\u00f9 possibile il numero di elettrodi per array e impiegando due \"electrode arrays\", impiantati rispettivamente a livello dell'emisfero destro e di quello sinistro.\nLa protesi, una volta impiantata, \u00e8 permanente; tuttavia il paziente pu\u00f2 utilizzare l'intero sistema per tempi limitati (1-2 ore al giorno), per non incorrere in problemi di sovrastimolazione. Inoltre in alcuni soggetti non vedenti dalla nascita la protesi non si \u00e8 mostrata risolutiva; infatti in questi casi lo sviluppo della corteccia cerebrale pu\u00f2 modificarsi nel tempo e pu\u00f2 verificarsi una riduzione dell'espansione delle aree visive.\nUn'ulteriore difficolt\u00e0 per l'affermazione di questo tipo di impianto \u00e8 dovuta al fatto che la FDA (Food and Drug Administration) non ha ancora dato il via libera per la sperimentazione clinica umana negli Stati Uniti di questo tipo di impianto visivo corticale; attualmente tutti gli interventi vengono eseguiti in Portogallo, dove l'impianto \u00e8 consentito, ma con costi estremamente elevati (circa 120.000 $), in gran parte a carico dei pazienti.\nStato attuale del progetto.\nIl gruppo guidato dal dottor Dobelle sta continuando lo sviluppo della protesi, puntando a migliorare il pi\u00f9 possibile la qualit\u00e0 della visione offerta dall'impianto e tentando di limitare i problemi legati agli episodi di sovrastimolazione, in modo da permettere un utilizzo del dispositivo per tempi pi\u00f9 prolungati."}
{"id": "2863846", "revid": "729019", "url": "https://it.wikipedia.org/wiki?curid=2863846", "title": "Castello di Malgrate", "text": "Il castello di Malgrate \u00e8 una fortificazione medievale che si trova a Malgrate, nel comune di Villafranca in Lunigiana, in provincia di Massa Carrara.\nIl castello viene citato in un documento per la prima volta nel 1351, anno della nota divisione tra i cinque figli del marchese di Filattiera Niccol\u00f2 I Malaspina, ma \u00e8 tuttavia certo che esistessero strutture murate di una certa importanza gi\u00e0 nel XII secolo.Il complesso, che sorge sopra una collina, domina la valle del fiume Bagnone, affluente del Magra, e per la sua maestosit\u00e0 era e rimane uno dei pi\u00f9 attraenti della Lunigiana.\nStoria.\nIl feudo di Niccol\u00f2 I Malaspina comprendeva le terre murate di Malgrate e Filetto, i casali di Cunale e Casola e i quattro villaggi di Orturano, Irola, Mocrone e Gragnana.Tra i figli del marchese il distretto di Malgrate venne affidato al quadrigenito Bernab\u00f2 Malaspina ed \u00e8 a quel tempo che apparve doversi porre la costruzione del castello come anche lo sviluppo del borgo. I discendenti di Bernab\u00f2 tennero tale dominio per due secoli e mezzo e alternarono momenti di quiete con turbolente vicende determinate specialmente dalle bramosie degli stati di Firenze e di Milano per la supremazia in Lunigiana.\nQueste contese resero difficile la sopravvivenza dell'autonomia politica della dinastia dei Bernab\u00f2 e provocarono preoccupazioni, contrasti coi sudditi, contese coi feudatari vicini ed invasioni. Le maggiori tensioni si ebbero nel XV secolo: durante le guerre tra il duca di Milano Filippo Maria Visconti e la Repubblica di Firenze, gi\u00e0 alleata con i Bernab\u00f2, questi ultimi tradirono in favore di Milano la repubblica Fiorentina, che con l'aiuto della popolazione ribelle al marchesato occup\u00f2 il castello per tre anni. Con la pace di Ferrara del 1433 e dopo un atto di sottomissione nei confronti della repubblica i Malaspina ripresero il possesso del loro feudo. Questo fatto provoc\u00f2 il risentimento di Filippo di Milano, tanto che nel 1445 egli fece assalire dalle sue truppe il castello e distruggere le fortificazioni.\nNel 1615 Cesare II, fortemente indebitato e privo di figli maschi, vendette il feudo alla Camera Ducale di Milano che dopo averlo tenuto per ventisei anni e bisognosa di denaro lo rivendette nel 1641 alla nobile famiglia degli Ariberti di Cremona. La famiglia cremonese govern\u00f2 con giustizia e liberalit\u00e0 e in seguito a una revisione della struttura port\u00f2 alla definitiva trasformazione della fortezza da strumento di guerra a residenza borghese.\nDopo l'estinzione della famiglia degli Ariberti, Malgrate pass\u00f2 nel 1745 ai Freganeschi di Milano, congiunti agli Ariberti per parte delle donne, che ne conservarono il dominio fino all'epoca della Rivoluzione francese. Nel XIX secolo, smantellato e spogliato dei suoi beni, il castello rovin\u00f2 quasi interamente.\nOggi il castello di Malgrate, acquisito al patrimonio dello stato, \u00e8 stato completamente consolidato e restaurato grazie ai Fondi Strutturali dell'Unione Europea e ai fondi del Progetto Speciale Castelli della Lunigiana.\nArchitettura.\nIl complesso presenta le caratteristiche di una classica fortezza medievale con torre adatta alla difesa piombatoia, mastio centrale e cortina muraria guarnita di merli e camminamenti di ronda. L'ingresso del castello \u00e8 preceduto da fossato e un ponticello sostituisce un vecchio ponte levatoio.\nLe mura trapezoidali sono di epoca post-medievale e sono percorse in tutto il loro perimetro da camminamenti per le guardie e contrafforti con gli archetti. Le mura recingono il nucleo medievale che ha forma planimetrica rettangolare.\nLa torre, risalente con ogni probabilit\u00e0 al XII secolo, \u00e8 alta oltre venticinque metri e si trova sul lato ovest del castello. Di forma circolare e affiancata da una costruzione fortificata a pianta rettangolare \u00e8 dotata di sei vani voltati sovrapposti collegati attraverso botole da scale retrattili, con lo sporto superiore su beccatelli in pietra.\nAccanto alla torre sorgono i resti di un mastio centrale, residenza del signore feudale, probabilmente su tre piani e con corte interna. Risalgono al XV secolo le grandi feritoie adatte all'uso di armi da lancio come archi e balestre. La porta di accesso al borgo creata da Giuseppe Malaspina nel 1566 \u00e8 saldata al fianco orientale delle mura del castello."}
{"id": "2863850", "revid": "287204", "url": "https://it.wikipedia.org/wiki?curid=2863850", "title": "Il Bel Paese", "text": "Il Bel Paese \u00e8 un libro pubblicato nel 1876 dell'abate Antonio Stoppani. Il titolo completo, nello stile dei testi didattici dell'epoca \u00e8 Il Bel Paese. Conversazioni sulle bellezze naturali la geologia e la geografia fisica d'Italia.\nConcorso Fratelli Ciani.\nNell'adunanza del 20 luglio 1871 il Regio Istituto Lombardo di Scienze e Lettere band\u00ec il concorso letterario Fratelli Ciani per il miglior \"Libro di lettura per il popolo italiano\" da assegnarsi nel 1875 con un premio di lire . Per uno dei premi furono presentate 37 opere, compreso il manoscritto di \"Dall'Alpi all'Etna. Saggio di letture popolari\" di Stoppani, ma la commissione stabil\u00ec di non poter assegnare il premio, perch\u00e9 nessuno dei partecipanti riusciva a soddisfare completamente le richieste del concorso.\nIl 26 febbraio 1874 fu bandito un nuovo concorso sempre per il miglior \"Libro di lettura per il popolo italiano\" da assegnare nel 1877; in questo caso il libro doveva essere presentato a stampa. Il 23 luglio 1876 Stoppani pubblic\u00f2 \"Il Bel Paese\" e due giorni dopo lo consegn\u00f2 per il concorso, dichiarando di aver solo cambiato il titolo rispetto al manoscritto precedente. Nonostante le generali lodi ricevute dall'opera, la commissione trov\u00f2 ancora non pienamente soddisfacenti i testi in gara e perci\u00f2 decise di dividere il premio tra i due partecipanti pi\u00f9 meritevoli, cio\u00e8 \"Il Bel Paese\" e il volume di Cesare Cant\u00f9 \"Attenzione. Riflessi di un popolano\".\nContenuti.\nL'autore, con l'artificio di conversazioni didattico-scientifiche attorno a un caminetto, presenta nozioni di scienze naturali sul territorio italiano, con termini accessibili al lettore medio dell'epoca e con un occhio particolare verso la geologia e le bellezze naturalistiche delle diverse regioni. Il titolo riprende il famoso verso \"il bel paese ch'Appennin parte, e 'l mar circonda et l'Alpe\" del Canzoniere di Francesco Petrarca (canto 146) con cui il poeta richiama l'immagine dell'Italia.\nIl testo \u00e8 suddiviso in capitoli, corrispondenti alle \"serate\" in cui l'autore descrive i diversi luoghi d'Italia. Nella prima edizione i capitoli erano 29; nella terza edizione del 1881 fu inserita un'appendice con altre cinque serate.\nIl volume divenne enormemente popolare per vari decenni, probabilmente grazie alla sovrapposizione tra l'ambito scolastico e quello naturalistico ed escursionistico, da collegare al successo del Club alpino italiano all'epoca. Nel testo, nelle vesti di uno zio, l'autore intendeva far conoscere agli italiani il proprio paese, che considerava spesso trascurato rispetto allo studio di paesi lontani, invitando a coltivare il sentimento nazionale, senza per\u00f2 prescindere da un'appartenenza regionale. L'aspetto educativo comprendeva anche la critica per l'ozio e l'invito ai giovani a praticare attivit\u00e0 fisiche come l'alpinismo.\nCitazioni.\nNel 1906 il titolo del libro fu usato per denominare e lanciare un nuovo formaggio, prodotto in Lombardia, il Bel Paese. Sulla confezione era riportato il ritratto di Antonio Stoppani."}
{"id": "2863851", "revid": "729019", "url": "https://it.wikipedia.org/wiki?curid=2863851", "title": "Castello di Lusuolo", "text": "Il castello di Lusuolo \u00e8 una fortezza di epoca altomedievale situata nell'omonima frazione del comune di Mulazzo in provincia di Massa e Carrara. Il complesso \u00e8 noto per la sua posizione strategica in quanto si erge su una collina che domina un antico guado del fiume Magra e nell'antichit\u00e0 consent\u00ec il controllo del fondo valle e della via Francigena. Fu proprio per questa ottima posizione che il castello e il relativo borgo fortificato ebbero vita turbolenta fra disordini interni e continui attacchi dalle potenze che si contendevano il potere in Lunigiana.\nStoria.\nIl castello nel XII secolo apparteneva a Corrado Malaspina l'Antico e verso la met\u00e0 del Trecento pass\u00f2 al suo pronipote Azzone Malaspina insieme ad altri possedimenti della zona. La mancanza di figli maschi nella famiglia caus\u00f2 il frazionamento del feudo e la perdita d'importanza dell'imponente rocca rendendola cos\u00ec un facile bersaglio per i nemici.\nIl Quattrocento fu un secolo particolarmente violento caratterizzato dalle bramosie di potere degli stati di Firenze, Genova e Milano.\nIl castello, scampato agli attacchi di Genova di inizio secolo, grazie alla protezione dei toscani, nulla pot\u00e9 durante l'invasione genovese della Lunigiana del 1449 e fu distrutto in seguito ad un lungo assedio dalla famiglia ligure di Campofregoso e divenuto bottino del condottiero Galeotto di Campofregoso.\nNel 1467 con l'aiuto del marchese di Fosdinovo e del duca di Milano Galeazzo Maria Sforza i Malaspina ripresero il loro danneggiato e impoverito castello. Questo non ebbe pi\u00f9 tregua fra lotte interne e continue dispute familiari per divisioni e diritti e soprattutto pressanti intromissioni di Milano e di Firenze.\nNella seconda met\u00e0 del XVI secolo Ercole Malaspina in seguito a ripetute sommosse dei sudditi si mise sotto la protezione del Granduca di Toscana Francesco I de' Medici e nel 1575 gli don\u00f2 l'intera signoria. Annesso definitivamente alla stato di Firenze il castello venne ricostruito e ampliato e nei primi anni del Seicento venne trasformato in una fortezza adatta a resistere alle artiglierie. Gi\u00e0 a fine secolo inizi\u00f2 un graduale smantellamento dovuto all'annessione di Pontremoli al Granducato di Toscana e quindi alla perdita dell'importanza strategica di Lusuolo per i fiorentini.\nOggi la struttura \u00e8 stata restaurata e ospita il Museo dell'Emigrazione della gente di Toscana.\nDescrizione.\nIl castello e il suo borgo fortificato sono facilmente visibili percorrendo l'autostrada della Cisa A15 nel tratto fra le uscite di Aulla e Pontremoli.\nL'assenza di documentazioni scritte e i frequenti rifacimenti della struttura rendono difficile una definizione storica delle fasi costruttive e imprecisa la destinazione d'uso dei siti all'interno della cortina muraria. Le strutture murarie pi\u00f9 antiche sono individuabili nel prospetto nord, in corrispondenza di una torre inglobata nella muratura. Il borgo \u00e8 dotato di imponenti mura con forma triangolare e di una porta meridionale che \u00e8 l'ingresso principale. L'interno \u00e8 caratterizzato da un grande cortile trapezoidale con un pozzo centrale. La zona nord del cortile presenta una struttura con interni spaziosi e grandi camini ed ampie volte. Questa \u00e8 ipotizzabile che in passato potesse essere la residenza del marchese mentre il lato sud del cortile, parzialmente crollato, sembrerebbe una caserma."}
{"id": "2863852", "revid": "484362", "url": "https://it.wikipedia.org/wiki?curid=2863852", "title": "Evopi", "text": ""}
{"id": "2863857", "revid": "122520579", "url": "https://it.wikipedia.org/wiki?curid=2863857", "title": "Garrett Temple", "text": ""}
{"id": "2863858", "revid": "1543377", "url": "https://it.wikipedia.org/wiki?curid=2863858", "title": "Impianti visivi con microelettrodi a penetrazione", "text": "Gli impianti visivi con microelettrodi a penetrazione sono un tipo di impianti visivi corticali. Si differenziano dall'altra principale tipologia di impianto visivo corticale (l'impianto visivo Dobelle) perch\u00e9 invece di utilizzare elettrodi di superficie posti sulla corteccia visiva, operano la stimolazione corticale attraverso l'impiego di microelettrodi che penetrano nel tessuto nervoso. \nA partire dagli anni \u201890 si sono formati due principali gruppi che hanno cominciato a lavorare alla progettazione di impianti visivi corticali permanenti con microelettrodi a penetrazione. La guida del primo gruppo, formatosi presso i \"National Institutes of Health\" (NIH) di Washington D.C., \u00e8 stata inizialmente affidata al Dottor E.M. Schmidt. Il secondo gruppo, la cui sede \u00e8 presso i John Moran Laboratories in Applied Vision and Neural Sciences dell'Universit\u00e0 di Utah, \u00e8 stata guidato sin dall'inizio dal Dottor R.A. Normann.\nApproccio sperimentale del gruppo dei NIH.\nIl gruppo dei NIH fu il primo ad utilizzare impianti visivi corticali con microelettrodi a penetrazione. I dati rilevati evidenziarono, fin dall'inizio, diversi vantaggi offerti dalla microstimolazione intracorticale (ICMS). Data la profondit\u00e0 d'inserzione dei microelettrodi (3-5 mm), per ottenere l'evocazione di fosfeni (sensazioni luminose puntiformi) erano necessari livelli di stimolazione pi\u00f9 bassi (20-200 \u00b5A) rispetto a quelli richiesti dall'impianto visivo Dobelle. Inoltre i fosfeni risultavano essere molto pi\u00f9 stabili: non presentavano alcuno sfarfallamento.\nPrimi risultati della sperimentazione umana.\nI primi risultati incoraggianti indussero il gruppo dei NIH a continuare la sperimentazione, concentrandosi in particolare su una donna di 42 anni, che aveva perso la vista 22 anni prima. La protesi utilizzata prevedeva l'impianto di 38 microelettrodi a penetrazione, collegati ad un connettore percutaneo, attraverso il quale gli sperimentatori potevano attuare le stimolazioni. In una prima fase fu possibile indurre una risposta attraverso 36 dei 38 microelettrodi impiantati e i fosfeni evocati apparvero al soggetto in studio di diversi colori e dimensioni; inoltre alcuni apparivano pi\u00f9 vicini o pi\u00f9 lontani rispetto ad altri, o si muovevano in relazione al movimento degli occhi della donna. Le differenze tra i fosfeni evocati erano da relazionarsi all'impiego di stimolazioni di diversa intensit\u00e0 o multiple.\nDopo poche settimane dall'inizio della sperimentazione iniziarono per\u00f2 a presentarsi alcune difficolt\u00e0. Affinch\u00e9 si possa sviluppare una protesi corticale permanente \u00e8 necessario verificare quali siano le condizioni ottimali di stimolazione, cos\u00ec da impostare i parametri in modo tale da evocare sempre la risposta pi\u00f9 chiara e definita possibile: i ricercatori osservarono che il soggetto in studio si adattava di volta in volta in maniera differente agli stimoli, facendo cos\u00ec variare continuamente il settaggio dei parametri di stimolazione. Un'altra difficolt\u00e0 tecnica riscontrata riguardava la fragilit\u00e0 degli elettrodi: a distanza di un paio di mesi dall'inizio della sperimentazione circa il 50% degli elettrodi impiantati si era rotto. \nNonostante tutto gli sperimentatori riuscirono a dimostrare che l'attivazione contemporanea di determinati gruppi di elettrodi permetteva di evocare forme abbastanza definite da permettere un aiuto per il movimento nello spazio e per la lettura.\nStato attuale del progetto.\nAttualmente il gruppo dei NIH \u00e8 guidato dal Dottor P. Troyk e la ricerca \u00e8 indirizzata al tentativo di limitare le problematiche emerse in passato. Il progresso tecnologico e dei materiali ha permesso di realizzare protesi con un numero molto pi\u00f9 elevato di microelettrodi, in materiali pi\u00f9 resistenti e biocompatibili. Le difficolt\u00e0 relative al posizionamento degli elettrodi stessi, sono in realt\u00e0 abbastanza limitate e le cellule danneggiate dalla penetrazione risultano essere esigue, nonostante i numerosi elettrodi impiegati. Inoltre pare che le difficolt\u00e0 riscontrate nel settaggio dei parametri di stimolazione fossero dovute al limitato tempo di sperimentazione, che si era limitato a 4 mesi di osservazione; secondo Troyk \u00e8 necessario un periodo di adattamento, durante il quale si dovrebbe verificare una riorganizzazione dei circuiti neuronali, prima che la protesi possa funzionare al meglio.\nApproccio sperimentale del gruppo dell'Universit\u00e0 di Utah.\nIl gruppo dell'Universit\u00e0 di Utah segu\u00ec gli stessi principi del gruppo dei NIH per lo sviluppo di una protesi tesa a ottimizzare la visione, superando i limiti imposti dalle caratteristiche tecniche dell'impianto visivo Dobelle.\nRecentemente il gruppo dell'universit\u00e0 di Utah ha pensato anche ad altre possibili applicazioni della protesi: la protesi pu\u00f2 essere applicata per il ripristino dell'udito, potrebbe aiutare gli individui che hanno subito un intervento per l'innesto di un arto artificiale ad un migliore controllo dell'arto stesso, potrebbe offrire la speranza di ripristinare le funzioni motorie in pazienti con lesioni del midollo spinale.\nUtah Electrode array.\nLo Utah Electrode array \u00e8 tipicamente costituito da 100 microelettrodi a penetrazione, disposti in una griglia 10x10 e spaziati tra loro di 0.4\u00a0mm; ciascuno di essi \u00e8 lungo 1.5\u00a0mm ed \u00e8 molto sottile (il diametro alla base \u00e8 di circa 80\u00a0\u00b5m). Gli elettrodi sono rivestiti in platino per permettere una migliore conduzione del segnale, tuttavia la protesi \u00e8 realizzata in gran parte in silicone, materiale altamente biocompatibile. Gli elettrodi sono isolati da uno strato di vetro, in modo da permettere una stimolazione pi\u00f9 precisa e specifica. L'obiettivo \u00e8 di ottenere, nei prossimi anni, un campo continuo di fosfeni.\nProcedura d'impianto della protesi.\nSin dall'inizio del progetto, gli studi indirizzati allo sviluppo tecnico della protesi visiva sono stati affiancati a ricerche orientate alla risoluzione delle problematiche relative all'operazione di impianto della protesi stessa. Il gran numero di elettrodi che costituisce la protesi avrebbe potuto ledere o comprimere il tessuto nervoso durante la procedura di posizionamento; per scongiurare tale pericolo la punta dei microelettrodi \u00e8 stata realizzata con una forma che permettesse la penetrazione grazie allo spostamento dei tessuti senza la compromissione degli stessi, e che contemporaneamente fosse sufficientemente sottile da non rappresentare pericoli di eccessiva compressione tissutale. Nel contempo le ricerche hanno evidenziato che l'aumento della velocit\u00e0 di posizionamento della protesi determina un minore rischio di danneggiamento tissutale; i ricercatori hanno quindi sviluppato un nuovo strumento ad aria compressa, capace di attuare l'inserzione in 200 \u00b5s.\nUn'ulteriore propriet\u00e0 di interesse pratico riguarda la capacit\u00e0 della protesi di inserirsi ed integrarsi perfettamente nel tessuto nervoso. Gli esperimenti hanno evidenziato che gli elettrodi, una volta posizionati, tendono ad ancorarsi al tessuto circostante e a seguire i movimenti del tessuto stesso. Questa propriet\u00e0 \u00e8 molto importante per limitare il rischio di rottura degli elettrodi e permettere la stabilit\u00e0 dell'impianto nel tempo.\nUtah Slant Array.\nOltre allo Utah Electrode array gli studi vengono effettuati avvalendosi anche di un altro tipo di protesi: lo Utah Slant array. Questo dispositivo \u00e8 molto simile al primo, con un'unica differenza relativa alla lunghezza degli elettrodi, che sono disposti in file di altezza progressivamente decrescente da 1.5 a 0.5\u00a0mm. Lo Utah Slant array viene impiegato per studiare quale sia la minima soglia di stimolazione che deve essere utilizzata per riuscire ad evocare i fosfeni, in relazione alla profondit\u00e0 di stimolazione. I risultati di questo tipo di ricerca potrebbero essere utili per lo sviluppo di protesi ancor meno invasive con microelettrodi pi\u00f9 corti, o ancor pi\u00f9 precise, capaci di stimolare neuroni diversi a diverse profondit\u00e0 con microelettrodi di diverse lunghezze.\nStato attuale del progetto.\nSebbene sia arrivato il via libera per la sperimentazione umana da parte degli organi competenti, la fase clinica non \u00e8 ancora cominciata e i dati raccolti sino ad ora riguardano esperimenti su animali da laboratorio. Attualmente le ricerche condotte direttamente sull'uomo sono volte principalmente ad analizzare le possibili risposte in termini di performance visiva. A questo scopo vengono effettuati esperimenti psicofisici sull'uomo: simulando degli stimoli che potrebbero ottenersi tramite l'ausilio della protesi, si verifica quale sia la risposta visiva in termini di intensit\u00e0 e nitidezza della percezione dell'immagine."}
{"id": "2863862", "revid": "117855723", "url": "https://it.wikipedia.org/wiki?curid=2863862", "title": "La Terza Onda", "text": "La Terza Onda \u00e8 stato un esperimento sociale per dimostrare l'attrattiva esercitata dal nazismo, messo in atto nella prima settimana di aprile del 1967 dal professore di storia Ron Jones agli studenti del secondo anno della Cubberley High School di Palo Alto, in California, come parte dello studio della Germania nazista nell'ambito del corso di storia contemporanea da lui tenuto.\nJones, che non era stato in grado di spiegare ai suoi studenti come la popolazione tedesca avesse potuto usare l'ignoranza come scusante dell'Olocausto, decise di far loro sperimentare di persona situazioni simili. Jones diede quindi vita a un movimento chiamato \"The Third Wave\" (\"La Terza Onda\") e convinse i suoi studenti che fosse necessaria l'eliminazione della democrazia. Il fatto che la democrazia ponga l'accento sull'individualit\u00e0 fu considerato come uno svantaggio della democrazia, e Jones, nel movimento, pose l'accento su questo punto principale con il motto \"Forza attraverso la disciplina, forza attraverso l'unione, forza attraverso l'azione, forza attraverso l'orgoglio\".\nL'esperimento non \u00e8 stato ben documentato. Dalle fonti coeve, l'esperimento \u00e8 menzionato solo dal giornale studentesco della Cubberly High School, \"The Cubberley Catamount\". Viene solo brevemente menzionato in due uscite del giornalino e uno o pi\u00f9 numeri del giornale contengono articoli riguardanti questo esperimento, ma senza troppi dettagli. Il documento pi\u00f9 dettagliato di questo esperimento \u00e8 un articolo scritto dallo stesso Jones circa sei anni dopo. Esistono vari altri articoli riguardanti l'esperimento, ma sono stati scritti tutti molto tempo dopo.\nSu questo fenomeno si sono basati lo special TV \"The Wave\" del 1981, il libro dello stesso anno \"The Wave\" di Todd Strasser e vari adattamenti teatrali. Anche il film tedesco \"Die Welle\" del 2008 di Dennis Gansel \u00e8 stato tratto da questo esperimento. Nel 2010 Jones ha messo in piedi uno spettacolo teatrale musicale chiamato \"The Wave\", scritto con alcuni degli studenti del corso. Si \u00e8 ispirata a questo fenomeno anche la serie TV tedesca\n\"Wir sind die Welle\" del 2019, di cui \u00e8 produttore esecutivo lo stesso Gansel.\nCronistoria.\nJones scrive che inizi\u00f2 il primo giorno dell'esperimento luned\u00ec 3 aprile 1967 con cose semplici come il corretto modo di sedersi, addestrando gli studenti finch\u00e9 questi fossero in grado di arrivare dall'esterno della classe fino alle proprie sedie e prendere posizione nel modo corretto in meno di 30 secondi senza fare alcun rumore. Procedette quindi con una ferrea disciplina in classe, emergendo come una figura autoritaria e migliorando significativamente l'efficienza.\nNel secondo giorno organizz\u00f2 le cose in modo da mescolare il suo corso di storia in un gruppo con un supremo senso della disciplina e della comunit\u00e0. Jones diede nome al movimento \"The Third Wave\" (La Terza Onda) derivando questo dalla credenza comune che la terza in una serie di onde \u00e8 l'ultima e la pi\u00f9 larga. Jones cre\u00f2 un saluto simile a quello del regime nazista e ordin\u00f2 ai membri della classe di salutarsi vicendevolmente in quel modo anche al di fuori della classe. Ognuno di loro si attenne a questo comando.\nL'esperimento prese vita per conto suo, con studenti che da un po' tutta la scuola vi si univano: il terzo giorno la classe si allarg\u00f2 dagli iniziali 30 studenti a 43 partecipanti. Tutti gli studenti mostrarono un drastico miglioramento nelle loro abilit\u00e0 accademiche e una motivazione straordinaria. Ad ogni studente venne fornita una \"card per i membri\" e ad ognuno fu assegnato un compito speciale (come disegnare lo striscione del movimento, bloccare l'entrata ai non-membri, eccetera). Jones istru\u00ec gli studenti su come fare un'iniziazione ai nuovi membri, e per la fine del giorno il movimento aveva gi\u00e0 oltre 200 partecipanti. Jones fu sorpreso quando alcuni degli studenti iniziarono a riferire a lui nel momento in cui altri membri fallivano nell'attenersi alle regole.\nGioved\u00ec, il quarto giorno dell'esperimento, Jones decise di porre fine al movimento perch\u00e9 ne stava perdendo il controllo. Gli studenti divennero incredibilmente coinvolti nel progetto e la loro disciplina e lealt\u00e0 al progetto era sbalorditiva. Annunci\u00f2 ai partecipanti che il movimento era solo una parte di un movimento a livello nazionale e che nel giorno seguente un candidato presidenziale del movimento ne avrebbe annunciato pubblicamente l'esistenza. Jones ordin\u00f2 agli studenti di partecipare ad una manifestazione a mezzogiorno del venerd\u00ec per testimoniare all'annuncio.\nInvece di un discorso televisivo del loro leader, agli studenti venne presentato un canale vuoto, con del cosiddetto \"rumore\". Dopo alcuni minuti di attesa, Jones annunci\u00f2 che tutti loro avevano preso parte ad un esperimento sul nazismo e che tutti quanti avevano volontariamente creato un senso di superiorit\u00e0 che i cittadini tedeschi avevano nel periodo della Germania nazista. A quel punto il professore mostr\u00f2 loro un film sul regime nazista. Quella fu la fine dell'esperimento.\nAlcune note sui tempi.\nNel \"The Catamount\", pubblicato venerd\u00ec 7 aprile 1967, si riporta di \"strane cose accadute nelle classi di Mr. Jones\" che sono menzionate senza ulteriori dettagli, il che conferma che il movimento era attivo, ma non ancora terminato, nella settimana che iniziava il 3 aprile 1967. Nel numero seguente, pubblicato il 21 aprile 1967, l'esperimento viene datato \"due settimane fa\", che pone l'esperimento nella prima settimana di aprile.\nReazione.\nNonostante le chiare implicazioni di questo studio sulla malleabilit\u00e0 delle giovani menti, che \u00e8 di particolare interesse per la psicologia che cerca di comprendere e prevenire il suo abuso, poco \u00e8 emerso sul tema. Ricercatori che si sono occupati dell'esperimento hanno avuto dei problemi nel reperire materiale dagli studenti che furono coinvolti. Quindi, quasi tutte le informazioni dettagliate sull'esperimento provengono dallo stesso Ron Jones. Un resoconto completo \u00e8 stato dato da Ron Jones nell'edizione 1980 di \"The Next Whole Earth Catalog\", alle pagine 374-377.\nLo scrittore Todd Strasser, sotto lo pseudonimo di Morton Rhue, scrisse nel 1981 un racconto per ragazzi sul tema, intitolato \"L'onda\", che nello stesso anno \u00e8 stato anche trasmesso come film per la televisione. Nel 2006 in Florida, in un corso di storia della scuola media tent\u00f2 di ricreare l'esperimento con bambini ancora pi\u00f9 giovani. Nel 2008 venne realizzato un film sull'argomento, \"L'onda\" di Dennis Gansel. In questa versione l'esperimento fu trasferito nella Germania degli anni 2000. Nel 2019 dal tema \u00e8 stata tratta anche la serie televisiva \"Noi siamo l'onda\", di cui \u00e8 produttore esecutivo lo stesso Gansel."}
{"id": "2863863", "revid": "1566286", "url": "https://it.wikipedia.org/wiki?curid=2863863", "title": "Thaddeus O'Sullivan", "text": "Biografia.\nAll'et\u00e0 di diciannove anni si trasferisce a Londra, dove frequenta la \"Ealing School of Art\" e il \"Royal College of Art\". Verso la fine degli anni '70 inizia a sperimentare il mondo della cinematografia, dirigendo due pellicole sperimentali sulla vita degli immigrati irlandesi a Londra: il corto \"A Pint of Plain\" e il film \"On a Paving Stone Mounted\".\nNel decennio successivo, O'Sullivan si specializza come direttore della fotografia, lavorando in alcuni film Irlandesi indipendenti, alternando comunque questa attivit\u00e0 al suo lavoro da regista.\nIl suo debutto ufficiale nella televisione avviene nel 1985 con \"The Woman Who Married Clark Gable\", film che riceve una nomination per i BAFTA awards. Si dedica alla regia di altri film per la TV come \"In The Border County\" (1991) e \"Seascape\" (1994).\nNel 1995 fa il suo ingresso nel mondo del cinema con la pellicola \"Niente di personale\", che sar\u00e0 seguito poi dal celebre \"Un perfetto criminale\" con Kevin Spacey. Nel 2009 dirige l'attore irlandese Brendan Gleeson nelle vesti di Winston Churchill nel film per la TV \"Into the Storm - La guerra di Churchill\", che riceve una nomination ai Golden Globe 2009."}
{"id": "2863868", "revid": "131358", "url": "https://it.wikipedia.org/wiki?curid=2863868", "title": "Football Club Taganrog", "text": ""}
{"id": "2863878", "revid": "1442080", "url": "https://it.wikipedia.org/wiki?curid=2863878", "title": "A Division 1954-1955 (Irlanda)", "text": "La stagione 1954-1955 \u00e8 stata la trentaquattresima edizione della League of Ireland, massimo livello professionistico del calcio irlandese."}
{"id": "2863881", "revid": "131358", "url": "https://it.wikipedia.org/wiki?curid=2863881", "title": "Football Club Ongusht Nazran", "text": ""}
{"id": "2863884", "revid": "149727", "url": "https://it.wikipedia.org/wiki?curid=2863884", "title": "Senna con Navedano e Bassone", "text": ""}
{"id": "2863887", "revid": "149727", "url": "https://it.wikipedia.org/wiki?curid=2863887", "title": "Tavernerio con Urago", "text": ""}
{"id": "2863889", "revid": "767487", "url": "https://it.wikipedia.org/wiki?curid=2863889", "title": "Cedric Jackson", "text": "Carriera.\nCresciuto tra St. John's e Cleveland State, Jackson ha quasi sempre giocato oltreoceano, prevalentemente nella lega di sviluppo, riuscendo anche a strappare qualche contratto in NBA, dove ha disputato dieci partite con le maglie di Cleveland, San Antonio e Washington, con cui ha collezionato le uniche apparizioni significative in termini di minutaggio e produzione (\"career high\": 8 punti e 4 assist contro gli Indiana Pacers). Trentasei le sue presenze con Idaho, chiusa a oltre 13 punti e 7 assist di media. Cifre che testimoniano la sua versatilit\u00e0 nei ruoli di play e guardia, pur non essendo dotato di un efficace tiro dalla distanza (29%). \nNell'aprile 2011 viene acquistato dall'Enel New Basket Brindisi di A/1 per terminare il campionato e sostituire eventuali giocatori infortunati."}
{"id": "2863894", "revid": "149727", "url": "https://it.wikipedia.org/wiki?curid=2863894", "title": "Castel Marte", "text": ""}
{"id": "2863898", "revid": "486946", "url": "https://it.wikipedia.org/wiki?curid=2863898", "title": "FC Lu\u010d-Energija Vladivostok", "text": ""}
{"id": "2863911", "revid": "491592", "url": "https://it.wikipedia.org/wiki?curid=2863911", "title": "Tettuccio rigido", "text": ""}
{"id": "2863916", "revid": "352448", "url": "https://it.wikipedia.org/wiki?curid=2863916", "title": "Autoassemblaggio molecolare", "text": ""}
{"id": "2863920", "revid": "298055", "url": "https://it.wikipedia.org/wiki?curid=2863920", "title": "Warrick Brown", "text": ""}
{"id": "2863922", "revid": "1442080", "url": "https://it.wikipedia.org/wiki?curid=2863922", "title": "A Division 1953-1954 (Irlanda)", "text": "La stagione 1953-1954 \u00e8 stata la trentatreesima edizione della League of Ireland, massimo livello professionistico del calcio irlandese."}
{"id": "2863926", "revid": "149727", "url": "https://it.wikipedia.org/wiki?curid=2863926", "title": "Ferrovia Domodossola-Briga", "text": ""}
{"id": "2863928", "revid": "697352", "url": "https://it.wikipedia.org/wiki?curid=2863928", "title": "BMW X6 ActiveHybrid", "text": ""}
{"id": "2863929", "revid": "71155", "url": "https://it.wikipedia.org/wiki?curid=2863929", "title": "Ernesta Battisti", "text": ""}
{"id": "2863932", "revid": "1543377", "url": "https://it.wikipedia.org/wiki?curid=2863932", "title": "Discografia di Snoop Dogg", "text": "La seguente \u00e8 la discografia di Snoop Dogg. Come solista il rapper statunitense ha venduto 15 milioni di dischi soltanto negli Stati Uniti, 37 milioni in tutto il mondo."}
{"id": "2863933", "revid": "30834852", "url": "https://it.wikipedia.org/wiki?curid=2863933", "title": "Massimo Pezzali", "text": ""}
{"id": "2863943", "revid": "287204", "url": "https://it.wikipedia.org/wiki?curid=2863943", "title": "Valetudinarium", "text": "Il valetudinarium era l'ospedale in epoca romana, il cui significato derivava dal termine latino \"valetudo\", ovvero \"buona salute\". Furono costruiti lungo l'intero \"limes\" fin dal tempo dell'imperatore Augusto, quali ospedali militari all'interno di ciascun \"castrum\" legionario o ausiliario.\nStoria.\nSappiamo molto poco riguardo alla medicina militare nell'et\u00e0 repubblicana. Gli autori che ne testimoniano prima di Augusto, come Tito Livio, raccontano che i feriti nelle battaglie venivano portati nei villaggi nei pressi delle zone di conflitto per essere curati. Era fondamentale intervenire per tempo a curare le infezioni provocate nello scontro con mezzi e cure adeguate, in caso contrario le perdite di vite umane potevano risultare assai pi\u00f9 pesanti.\nCon la riforma dell'esercito di Augusto vennero introdotti i medici militari che avevano ricevuto, al contrario di quelli civili, una specifica formazione. Era, inoltre, di importanza basilare per avere una buona condizione generale dei soldati, che gli accampamenti permanenti (\"castra stativa\") fossero posti nei pressi di corsi d'acqua, lontani per\u00f2 da zone malsane, come le paludi malariche o in regioni aride, non ombreggiate da alberi, o con difficolt\u00e0 negli approvvigionamenti.\nStruttura militare.\nQueste strutture erano presenti sia in tutte le fortezze legionarie, sia nei forti ausiliari di maggiori dimensioni lungo l'intero \"limes\" romano. Normalmente era di forma rettangolare. Al centro un ampio cortile e lungo i quattro lati erano posizionate le corsie mediche, formate da tante stanze (dove erano ricoverati gli ammalati ed i feriti di guerra; ad Inchtuthil ce n'erano 60 di 4 x 5 metri ciascuna), sia lungo il perimetro interno (che si affacciava sul cortile interno) sia lungo quello esterno. Tra la serie di stanze interne e quelle esterne vi era un ampio corridoio come \u00e8 ancora oggi possibile vedere nella fortezza legionaria di Inchtuthil. Alcune di queste stanze era poi utilizzata dal personale amministrativo, medico ed infermieristico. Ad esempio a \"Novaesium\" e \"Castra Vetera\" all'entrata del \"valetudinarium\" c'era un ampio stanzone che potrebbe essere servito come l'\"accettazione\" ospedaliera.\nLe stanze dei convalescenti erano in alcuni casi, come a \"Novae\", dotate di finestre per rinfrescare gli ambienti. In altri casi i \"valetudinaria\" erano anche dotati di strutture termali interne con latrine (come a \"Castra Vetera\").\nLe dimensioni potevano variare. Ad esempio ad Inchtuthil, in Britannia, copriva un'area di ben 5.400 metri quadri (91 x 59 metri), a \"Novaesium\" in Germania inferiore la sua superficie era pari alla met\u00e0 dei \"Principia\", mentre a \"Carnuntum\" era molto pi\u00f9 grande, ed ancor di pi\u00f9 a Caerleon. Al contrario nei forti ausiliari, solo nei pi\u00f9 importanti, le dimensioni si riducevano di molto. Sappiamo, infatti, che ad Housesteads ce n'era uno dei pi\u00f9 grandi (18 metri x 27 metri). La struttura era diversa rispetto a quelli legionari. A Fendoch, ad esempio, si trattava di un edificio rettangolare con un corridoio centrale.\nLa posizione di questa struttura all'interno del \"castrum\" era consigliata da Pseudo-Igino nel \"De Munitionibus Castrorum\", il pi\u00f9 possibile lontano dai posti di lavoro dei soldati (come le \"fabricae\"), per garantire agli infermi un accettabile livello di quiete. In molti campi legionari erano infatti posti o sul retro (rispetto al fronte che dava verso il nemico), oppure sul fianco sinistro dei \"Principia\", separato dai baraccamenti dei soldati, dalla \"via principalis\".\nPersonale militare.\nL'esercito romano aveva un forte interesse a curare la salute dei propri uomini, sviluppando un sofisticato servizio medico, basato sulle migliori conoscenze mediche del mondo antico. L'esercito romano aveva, pertanto, medici altamente qualificati, in possesso di un'enorme esperienza pratica. Anche se la loro conoscenza era del tutto empirica, non analitica, le loro pratiche erano rigorosamente controllate e testate sui campi di battaglia e quindi pi\u00f9 efficaci di quelle disponibili per la maggior parte degli eserciti fino a prima del XIX secolo.\nResponsabile generale dello staff medico e dei servizi relativi di una legione, era il \"praefectus castrorum\". Sotto quest'ultimo c'era poi l \"optio valetudinarii\", o direttore dell'ospedale militare della fortezza legionaria, che responsabile amministrativo dello staff medico. Comunque, a capo del servizio clinico vi era un servizio \"medico-capo\", chiamato semplicemente \"Medicus\".\nNegli accampamenti era quasi sempre presente una grande infermeria, i cui resti sono stati trovati in diverse citt\u00e0-accampamento."}
{"id": "2863946", "revid": "63727", "url": "https://it.wikipedia.org/wiki?curid=2863946", "title": "BMW ActiveHybrid 7", "text": ""}
{"id": "2863962", "revid": "77594", "url": "https://it.wikipedia.org/wiki?curid=2863962", "title": "Thomas Robinson, 2\u00b0 Conte de Grey", "text": ""}
{"id": "2863965", "revid": "63727", "url": "https://it.wikipedia.org/wiki?curid=2863965", "title": "BMW ActiveHybrid 5", "text": ""}
{"id": "2863977", "revid": "184351", "url": "https://it.wikipedia.org/wiki?curid=2863977", "title": "Museo della fotografia", "text": ""}
{"id": "2863981", "revid": "110157", "url": "https://it.wikipedia.org/wiki?curid=2863981", "title": "The Sun of Tiphareth", "text": "The Sun of Tiphareth \u00e8 un album della band black metal statunitense Absu, pubblicato nel 1995 dalla Osmose Productions."}
{"id": "2863985", "revid": "63727", "url": "https://it.wikipedia.org/wiki?curid=2863985", "title": "Hyundai Elantra LPI Blue-Drive Hybrid", "text": ""}
{"id": "2864000", "revid": "30836113", "url": "https://it.wikipedia.org/wiki?curid=2864000", "title": "Reverendo Moon", "text": ""}
{"id": "2864001", "revid": "200568", "url": "https://it.wikipedia.org/wiki?curid=2864001", "title": "Total ionic strength adjustment buffer", "text": ""}
{"id": "2864004", "revid": "767487", "url": "https://it.wikipedia.org/wiki?curid=2864004", "title": "Amanti latini (film 1953)", "text": "Amanti latini (\"Latin Lovers\") \u00e8 un film del 1953 diretto da Mervyn LeRoy.\nTrama.\nUna donna del nordamerica stanca di essere considerata solo per ci\u00f2 che possiede, per le sue ricchezze, cerca in viaggio nella terra lontana del Brasile, qualcuno che la desideri e che la voglia sposare solo per amore.\nProduzione.\nLe riprese del film, prodotto dalla Metro-Goldwyn-Mayer (MGM) (controlled by Loew's Incorporated), durarono dal 2 dicembre 1952 a met\u00e0 gennaio 1953.\nDouglas Shearer cur\u00f2 la registrazione del sonoro con il sistema monofonico Western Electric Sound System.\nDistribuzione.\nDistribuito dalla Metro-Goldwyn-Mayer (MGM), il film usc\u00ec nelle sale cinematografiche statunitensi il 28 agosto 1953 dopo essere stato presentato in prima il 12 agosto a New York.\nIl film venne distribuito in varie nazioni, fra cui:\nCritica.\nIl film concentra tutti gli sforzi sul fascino della protagonista ma questo non basta allo spettatore."}
{"id": "2864011", "revid": "123360241", "url": "https://it.wikipedia.org/wiki?curid=2864011", "title": "Kenny Hasbrouck", "text": ""}
{"id": "2864017", "revid": "287204", "url": "https://it.wikipedia.org/wiki?curid=2864017", "title": "Frassia", "text": "La Frassia (\"farsa\", dal lat. \"farsus\" 'infarcito') \u00e8 una rappresentazione burlesca popolare in dialetto tipica della Calabria (soprattutto della zona di San Giovanni in Fiore) dove si parla di una persona, un gruppo che durante l'anno, sono stati al centro dell'attenzione; si svolge soprattutto durante il carnevale. Il poeta di frassie \u00e8 lo scrittore e il cantante \u00e8 detto il \"frassiaru\".\nParlano anche di temi sociali, e di movimenti contro le oppressioni. A San Giovanni in Fiore, dove la frassia \u00e8 molto importante, esiste anche la cosiddetta \"frassia non cantata\", cio\u00e8 una poesia chiamata anche \"poesia alla paisana\".\nStoria della Frassia.\nLa frassia pu\u00f2 essere considerata come un esempio tipico di produzione letteraria legata ai ceti popolari.\nI Maggiori rappresentanti di questo filone poetico a San Giovanni in Fiore furono Saverio Perri (1891 \u2013 1936) e Pasquale Spina (1915 \u2013 1994), ma si devono anche ricordare:\nDall'inizio del ventunesimo secolo invece si sono portati alla ribalta:\nIl senso della frassia.\nLa frassia nacque da un umorismo alleviatore delle piet\u00e0 dell'animo, un umorismo capace di mettere sullo stesso piano, almeno per un attimo, le persone ricche e quelle povere, nella ricerca, dunque, dell'uguaglianza sociale. \nNel mirino delle frassie cadevano personaggi politici e popolari del luogo, sindaco in testa, ma anche il farmacista, il segretario comunale ed il parroco. La denuncia dei problemi insoluti e il malgoverno della citt\u00e0 che la popolazione era costretta a subire. Mariolino Oliverio e Salvatore Cimino frassiari di ultima generazione, riuscirono a portare anche all'estero la teatralit\u00e0 delle frassie. L'aspetto pi\u00f9 importante del frassiaro era sapere fotografare ed inquadrare nel miglior modo possibile le peculiarit\u00e0 tipiche del personaggio alla quale la frassia veniva dedicata. Dietro al frassiaro si celavano arguti personaggi che non volevano apparire in prima persona, preferendo affidare ad attori le loro strofe taglienti. \nLa tradizione della frassia si \u00e8 notevolmente affievolita, anche se da alcuni anni nel periodo del carnevale, l'amministrazione comunale cerca di riproporre questo tipico aspetto locale promuovendo una sorta di festival.\nSaverio Perri.\nSaverio Perri \u00e8 considerato il precursore delle frassie. Umoristico, cantava le frassie con acutezza e maliziosit\u00e0. Il Perri, conosciuto con il soprannome de \u201cil Carpentiere\u201d, divenne popolare grazie alla raffinatezza dell'arte di frassiaro, alla quale associava la grande capacit\u00e0 di cantastorie e stornellatore. Gli viene riconosciuto il coraggio di attaccare i potenti attraverso le sue frassie, con descrizioni minuziose, a far emergere i modi diversi di essere di ogni personaggio. Le frassie del Perri, sono documentabili nel periodo che va dal 1920 al 1930, e raccontano una societ\u00e0 no sincera, dicendo in maniera grottesca le vicende pi\u00f9 significative che capitano in Sila in quel periodo. Denotano anche lo stato di miseria in cui versava il paese di San Giovanni in Fiore, la ricerca di sviluppo economico che si confrontava con la tristezza della forte emigrazione degli abitanti verso le Americhe. La sua frassia pi\u00f9 famosa \u00e8 considerata \u201c\"La ferrovia silana\"\u201d, nella quale si evince la speranza disillusa di un benessere, quale pu\u00f2 essere quella della realizzazione di una tratta ferroviaria, pi\u00f9 volte proclamato dai politici locali, ma mai realizzato. Il Perri marca molto nelle sue frassie, la critica alla classe politica locale, contestata senza mezzi termini. Organizza la compagnia teatrale \u201cI Faccibrutti\u201d, con la quale verr\u00e0 impegnato in lunghi tour teatrali in giro nei paesi del circondario e del crotonese.\nPasquale Spina.\nPasquale Spina (San Giovanni in Fiore 1915 \u2013 San Giovanni in Fiore 1994), \u00e8 stato un poeta dialettale della citt\u00e0 di San Giovanni in Fiore, considerato il maggior esponente nella recitazione delle \u201cFrassie\u201d.\nVita.\nUltimo di sei fratelli, nato da umili origini, si impone nel panorama culturale locale attraverso la composizione di alcune poesie dialettali. Nonostante il periodo difficile vissuto a cavallo fra le due guerre mondiali, riusc\u00ec a trovare adeguato sostentamento. Trascorse gran parte del suo tempo sotto le armi, in particolare in Libia. Ammalatosi, ritorna in Italia, rafforzando il suo antifascismo, comincia a dedicare gran parte del suo tempo alla letteratura, leggendo molti autori italiani e stringendo amicizia con Carlo Levi. Coltiv\u00f2 la sua passione nella poesia, concentrandosi nella realizzazione delle frassie. Nel linguaggio usato da Spina si pu\u00f2 cogliere il disagio delle classi sociali pi\u00f9 deboli, e l'aspirazione verso un mondo migliore. Le sue poesie e le sue farse vengono raccontate attraverso l'uso di personaggi, come strumento pi\u00f9 approfondito e pi\u00f9 vicino alla realt\u00e0 sociale che egli ha voluto raccontare. Divenne, nell'immediato dopoguerra, consigliere comunale con il Partito Comunista. Alcune sue liriche sono state pubblicate in francese dalla scrittrice Maria Brandon Albini, nel suo libro \"Calabre\" del 1956.\nOpere.\nPasquale spina in oltre mezzo secolo, ha scritto innumerevoli \u201c\"frassie\"\u201d riportate su testate locali e regionali, e riprese in seguito in alcuni libri sullo studio del dialetto calabrese. Ha pubblicato un solo libro, Ricuardi, che raccoglie parte del suo lavoro. Dalle sue opere si sono ispirate molte opere in vernacolo che vengono rappresentate presso il teatro della cittadina silana. Conosciute sono le \u201c\"Atellane\"\u201d, commedie in latino costituite da elementi cominci, mimici e drammatici, accompagnate da maschere."}
{"id": "2864025", "revid": "767487", "url": "https://it.wikipedia.org/wiki?curid=2864025", "title": "Tutti gi\u00f9 per aria", "text": "Tutti gi\u00f9 per aria \u00e8 un film documentario del 2009, diretto da Francesco Cordio, autoprodotto da alcuni dipendenti della compagnia aerea Alitalia e dall'associazione culturale \"Cogito\".\nAl centro dell'opera sono gli eventi del turbolento periodo di Alitalia tra l'agosto 2008 e l'aprile 2009, tra vertenze, contestazioni, assemblee, scioperi e manifestazioni da parte dei lavoratori della compagnia di bandiera italiana che si opporsero all'acquisizione della stessa da parte di un gruppo di imprenditori sostenuti dal governo Berlusconi.\nAlla scrittura della sceneggiatura parteciparono: Alessandro Tartaglia Polcini, ideatore nonch\u00e9 produttore del film, Francesco Staccioli e Guido Gazzoli, produttore associato, tutti e tre accomunati dal fatto di essere assistenti di volo in cassa integrazione al tempo della realizzazione del documentario.\nNel cast artistico figurano come principali interpreti: Fernando Cormick, nel ruolo di un assistente di volo in cassaintegrazione, Dario Fo, Luca Bussoletti, Ascanio Celestini e Marco Travaglio.\nTrama.\nRoma, 2008: un assistente di volo, interpretato da Fernando Cormick, della compagnia aerea Alitalia si sveglia al mattino in casa propria ricordando i mesi caldi di mobilitazione che hanno poi decretato l'inesorabile fine della societ\u00e0 per la quale per tanti anni ha lavorato. Nei suoi pensieri si sviluppano una serie di tristi ricordi che lo riportano a quel periodo. Si rade, indossa la sua divisa, prepara il suo bagaglio pronto per partire. I suoi ricordi lo riconducono sempre sul suo luogo di lavoro, l'aeroporto. Continua a ricordare.\nPrende la sua auto e si reca in aeroporto. Parla con i suoi colleghi, cerca di imbarcarsi su un volo senza riuscirci. Vaga senza meta nei lunghi corridoi dell'aerostazione nel tentativo di trovare una soluzione. La sua divisa \u00e8 a brandelli. Si trover\u00e0 alla fine sul molo di un porto con l'inesorabile consapevolezza del suo licenziamento.\nAll'interno del film documentario sono presenti straordinari contributi di personaggi della cultura, della politica, dell'economia, del giornalismo, del sindacato e dello spettacolo. Tra questi Dario Fo, Luca Bussoletti, Paolo Ferrero, Ugo Arrigo, Marco Travaglio, Giorgio Cremaschi e Ascanio Celestini che, con un suo tagliente e ironico monologo, rappresenta il desolante quadro dell'intera vertenza.\nProduzione.\n\"Tutti gi\u00f9 per aria\" nasce da un'idea di Alessandro Tartaglia Polcini, ex assistente di volo Alitalia e giornalista, che dopo mesi di riprese, ha deciso di realizzare un documentario di inchiesta con lo scopo di cercare di chiarire le reali motivazioni del fallimento dell'Alitalia. Nella produzione \u00e8 intervenuta l'Associazione Culturale Cogito. L'obiettivo \u00e8 stato puntato sugli ultimi mesi di contestazione di un'intera categoria, quella dei lavoratori dell'ex Alitalia, che si \u00e8 trovata coinvolta in una centrifuga politico-economica senza precedenti in Italia.\nFrancesco Staccioli e Guido Gazzoli sono gli autori della sceneggiatura per quanto riguarda la parte della voce voce fuori campo, interpretata da Roberto Pedicini, che racconta i pensieri del protagonista. In seguito si sono uniti alla stesura della sceneggiatura il regista Francesco Cordio, il produttore Alessandro Tartaglia Polcini, il montatore Francesco Biscuso.\nCast.\nLa scelta dell'attore Fernando Cormick come interprete dell'assistente di volo \u00e8 stata voluta dal regista Francesco Cordio. Sempre Cordio ha chiamato il cantautore Luca Bussoletti per scrivere l'omonima canzone dei titoli di coda e la colonna sonora che Bussoletti ha composto insieme a Riccardo Corso. La voce di Roberto Pedicini e gli interventi di Dario Fo e Ascanio Celestini sono stati voluti dal produttore Alessandro Tartaglia Polcini.\nRiprese.\nLe riprese sono iniziate il 28 agosto del 2008 di fronte al Ministero del lavoro, della salute e delle politiche sociali, in via Flavia, a Roma, dove avevano luogo i primi presidi dei lavoratori. Le riprese sono poi proseguite in tutti quei luoghi dove erano presenti manifestazioni, presidi e assemblee. La parte recitata invece \u00e8 stata girata in parte all'interno dell'aerostazione di Fiumicino mentre un'altra lungo il molo del porto di Fiumicino.\nColonna sonora.\nLe musiche film sono state realizzate da Luca Bussoletti e Riccardo Corso. Alessandro Tartaglia Polcini, per l'Associazione Culturale Cogito, ha prodotto il videoclip della canzone \"Tutti gi\u00f9 per aria\" dove intervengono, come coro della canzone, i veri lavoratori cassaintegrati dell'Alitalia.\nAccoglienza.\n\"Tutti gi\u00f9 per aria\" ha concorso e vinto diversi premi tra cui: \"Tam Tam Digifest\", la targa speciale al RIFF - Rome Independent Film Festival e quella al PIVI 2009; PMC festival Ugento 2009; PIVI Festival Faenza 2009."}
{"id": "2864031", "revid": "287204", "url": "https://it.wikipedia.org/wiki?curid=2864031", "title": "Campionato italiano maschile di pallanuoto 1901", "text": "Il campionato italiano 1901 \u00e8 stata la 1\u00aa edizione del campionato italiano maschile di pallanuoto, ma non viene ufficialmente riconosciuto dalla Federazione Italiana Nuoto. Il torneo, organizzato dalla Federazione Italiana di Nuoto Rari Nantes, fu giocato alle Acque Albule di Tivoli e fu vinto dalla Rari Nantes Roma per mancanza di avversari. L'evento, pur non essendo segnato da nessuna partita di pallanuoto, segn\u00f2 l'inizio della diffusione dello sport in Italia, comparendo sui giornali sportivi in tutta la penisola. Tribuna Sport il giorno stesso scrisse:\nStoria.\nAntefatti.\nTra la fine dell'Ottocento e l'inizio del Novecento Roma, e pi\u00f9 in generale il Lazio, ricoprirono un ruolo fondamentale nello sviluppo delle attivit\u00e0 natatorie in Italia; nella Capitale viene fondata nel 1899 da Romano Guerra la prima societ\u00e0 esclusivamente natatoria, la Societ\u00e0 Romana di Nuoto, seguita nel 1901 dalla Rari Nantes Roma di Achille Santoni. Teatro principale delle prime manifestazioni natatorie fu il Tevere, che ospitava le sedi delle prime societ\u00e0 romane. Nello stesso periodo prende piede anche lo stabilimento delle Acque Albule di Tivoli, a pochi chilometri da Roma, che dopo la riapertura nel 1879 diventa la prima piscina con accezione moderna.\nIl 23 giugno 1900 Roma ebbe il primo contatto con la pallanuoto quando si disput\u00f2 al laghetto di Villa Borghese una partita dimostrativa; l'evento venne annunciato da \"Il Messaggero\", che il giorno stesso scrisse:\nCos\u00ec prese il via il nuovo sport nell'ambiente capitolino, che successivamente si spost\u00f2 dal laghetto di Villa Borghese alle piscine delle Acque Albule dove si giocava due volte alla settimana."}
{"id": "2864032", "revid": "729019", "url": "https://it.wikipedia.org/wiki?curid=2864032", "title": "Viktoria Savs", "text": "Durante la prima guerra mondiale si arruol\u00f2 nell'Esercito austro-ungarico fingendosi uomo, allo scopo di rimanere accanto al padre soldato.\nBiografia.\nA quattro anni Viktoria rest\u00f2 orfana di madre e fu cresciuta dal padre, Peter Savs, ad Arco (Trento). Prima della grande guerra si trasferirono a Merano (Bolzano), ma nel 1914, all'inizio del conflitto, Peter fu chiamato alle armi sul fronte orientale, nel corpo dei \"Kaiserj\u00e4ger\". Ben presto riport\u00f2 gravi ferite; ciononostante, dopo la sua guarigione, decise di ripresentarsi come volontario presso il \"k.k. Landsturm\" (traducibile in \"milizia territoriale austriaca\").\nViktoria, come donna, poteva partecipare al conflitto solo come ausiliaria, ma essendo molto attaccata al padre dalla morte della madre e grazie all'autorizzazione personale dell'Arciduca Eugenio d'Asburgo, il 10 giugno 1915 fu arruolata, con il nome di Viktor Savs, nel battaglione di fanteria Innsbruck II del \"Landsturm\" dove il genitore era stato assegnato con il grado di caporale. Solamente una ristretta cerchia di soldati sapeva che in realt\u00e0 Viktor era una donna.\nLa soldatessa Viktoria, grazie alla sua abilit\u00e0 come portaordini, soprattutto mediante l'utilizzo degli sci, e conduttrice di muli, port\u00f2 a termine numerose missioni. Il 1\u00ba dicembre del 1916 fu trasferita come ordinanza presso il comando del settore Tre Cime sotto il comando del capitano Demian, dove combatt\u00e9 al fronte. L'11 aprile 1917, assieme ad un gruppo di soldati fece irruzione nel Sasso di Sesto (\"Sextenstein\") nelle Dolomiti di Sesto, dove catturarono venti soldati italiani, che lei sola scort\u00f2 dietro la linea del fronte sotto il fuoco dell'artiglieria nemica.\nIl 27 maggio 1917, durante una missione di portaordini, una granata nemica esplose sulla parete rocciosa al di sotto della quale la giovane soldatessa stava passando, provocando il distacco di un masso di grosse dimensioni, che le schiacci\u00f2 il piede destro. Viktoria estrasse il suo coltello e tranci\u00f2 i tendini, che tenevano il piede ancora attaccato alla gamba. Prigionieri di guerra russi, che facevano la guardia, la riportarono indietro; Viktoria lott\u00f2 contro la morte per tre mesi ricoverata nell'ospedale militare del campo di Sillian. Qui sub\u00ec l'amputazione della gamba destra al di sotto del ginocchio, sopravvivendo alla difficile e rischiosa operazione. In quell'occasione fu palese il reale sesso del soldato.\nPer il suo comportamento esemplare e coraggioso avuto in battaglia ebbe pi\u00f9 onorificenze militari, tra cui una medaglia di bronzo al valor militare, la croce al merito dell'imperatore Carlo I d'Austria e una medaglia d'argento di I classe al valore militare. Non pi\u00f9 idonea per il fronte, Viktoria Savs prest\u00f2 servizio come crocerossina in quello stesso campo, dove ricevette un'ulteriore onorificenza: la croce d'argento al valore della Croce Rossa. Nel dopoguerra era solita partecipare ai raduni dei reduci. La \"Heeresunteroffiziersakademie\" (HUAk, accademia austriaca per sottufficiali) ha intitolato al suo nome il corso del 1999. Mor\u00ec il 31 dicembre 1979 a Salisburgo all'et\u00e0 di 80 anni e venne sepolta con tutte le sue decorazioni nel cimitero di quella citt\u00e0."}
{"id": "2864033", "revid": "1305772", "url": "https://it.wikipedia.org/wiki?curid=2864033", "title": "Gems", "text": ""}
{"id": "2864038", "revid": "2105521", "url": "https://it.wikipedia.org/wiki?curid=2864038", "title": "Ralph Lombardo", "text": "Secondo le autorit\u00e0 attualmente nella gerarchia della \"Famiglia\" ricoprirebbe il ruolo di \"consigliere\". \nBiografia.\nNel gennaio del 1975, Lombardo viene arrestato e condannato per cospirazione e violazione delle leggi federali, su titoli di borsa e frode informatica. Lombardo, secondo gli inquirenti, \u00e8 da molti anni il responsabile per conto della Famiglia Colombo delle attivit\u00e0 di usura e scommesse a Long Island. Nel 2003 viene condannato con l'accusa di estorsione, gioco d'azzardo, e corruzione di testimoni. \nDopo la condanna all'ergastolo del boss Joel Cacace avvenuta nel 2004, Lombardo viene promosso \"consigliere\" ovvero il numero 3 dell'intero clan. Nel luglio del 2006 \u00e8 stato rilasciato dalla prigione e secondo le autorit\u00e0 guiderebbe la Famiglia Colombo, al fianco del \"reggente\" Thomas Gioeli.\nMafiosi associati.\nLombardo avrebbe rapporti di affari e di alleanza con i seguenti mafiosi:"}
{"id": "2864039", "revid": "287204", "url": "https://it.wikipedia.org/wiki?curid=2864039", "title": "Campionato italiano maschile di pallanuoto 1902", "text": "Il campionato italiano 1902 \u00e8 stata la 2\u00aa edizione del campionato italiano maschile di pallanuoto, ma non viene ufficialmente riconosciuto dalla Federazione Italiana Nuoto. Il torneo, organizzato dalla Federazione Italiana di Nuoto Rari Nantes, fu giocato alle Acque Albule di Tivoli e fu vinto dalla Rari Nantes Roma per mancanza di avversari."}
{"id": "2864041", "revid": "327094", "url": "https://it.wikipedia.org/wiki?curid=2864041", "title": "Aditya I", "text": " \nIntorno all'891 sconfisse il capo dei Pallava dei quali era stato in precedenza feudatario."}
{"id": "2864042", "revid": "599013", "url": "https://it.wikipedia.org/wiki?curid=2864042", "title": "Wilmer Aguirre", "text": "Carriera.\nClub.\nAll'et\u00e0 di 14 anni venne notato dagli osservatori dell'Alianza Lima che lo inserirono nelle giovanili del club. Con la maglia biancoazzurra dell'Alianza debutt\u00f2 tra i professionisti nel 2001. Rest\u00f2 nel club di Lima sino al 2006, anno in cui si trasfer\u00ec in Europa per giocare con la squadra francese del Metz. La sua esperienza nel campionato francese dur\u00f2 meno di due anni prima di fare ritorno in patria per giocare nuovamente con l'Alianza. Il 25 maggio 2010 Aguirre passa al club messicano del San Luis con il quale firma un contratto triennale. Nel febbraio 2013 il giocatore torna all'Alianza Lima, la squadra con cui ha debuttato.\nNazionale.\nIl 10 maggio 2006 esord\u00ec in nazionale nella partita disputata a Port of Spain tra la nazionale di Trinidad e Tobago e quella peruviana."}
{"id": "2864059", "revid": "287204", "url": "https://it.wikipedia.org/wiki?curid=2864059", "title": "Campionato italiano maschile di pallanuoto 1903", "text": "Il campionato italiano 1903 \u00e8 stata la 3\u00aa edizione del campionato italiano maschile di pallanuoto, ma non viene ufficialmente riconosciuto dalla Federazione Italiana Nuoto. Il torneo, organizzato dalla Federazione Italiana di Nuoto Rari Nantes, fu giocato alle Acque Albule di Tivoli e per la prima volta ebbero due squadre partecipanti: i campioni in carica della Rari Nantes Roma e gli sfidanti della Romana Nuoto. Il titolo fu giocato con una singola partita, vinta dalla Rari Nantes Roma per 3-0."}
{"id": "2864064", "revid": "336009", "url": "https://it.wikipedia.org/wiki?curid=2864064", "title": "Citro\u00ebn C Zero", "text": ""}
{"id": "2864070", "revid": "228587", "url": "https://it.wikipedia.org/wiki?curid=2864070", "title": "I 16 desideri", "text": "I 16 desideri (\"16 Wishes\") \u00e8 un film del 2010 che ha protagonista la star di Disney Channel Debby Ryan.. Il film \u00e8 tratto dal romanzo \"Una ragazza e i suoi desideri\".\n\u00c8 il secondo film trasmesso su Disney Channel non considerato come Original Movie, dopo \"Harriet the Spy\", essendo una co-produzione tra Disney Channel e il canale canadese Family.\nTrama.\nAbby Jensen pianifica la sua festa dei 16 anni fin dall'et\u00e0 di 7 anni. Quando finalmente arriva il giorno, riceve una scatola contenente sedici candeline che corrispondono a tutti i desideri che aveva espressamente richiesto su una lista da lei precedentemente compilata. Cos\u00ec ogni desiderio comincia a diventare realt\u00e0 e sembra andare tutto per il verso giusto, finch\u00e9 uno dei suoi desideri non la trasforma in ventenne. Allora capisce, andando alla festa della sua peggior nemica, Krista Cook, che essere adolescenti non \u00e8 tanto male, e dopo essere tornata a casa piangente e sconfortata, riesce a tornare per sempre alla sua vita, nella mattinata del suo sedicesimo compleanno, prima di aver ricevuto le candeline. Strappa quindi la lista, e ha la sua festa di compleanno dove balla con il suo migliore amico Jay, che diventer\u00e0 poi il suo ragazzo.\nPersonaggi\nAbby Jensen \u00e8 la protagonista del film. Pianifica la sua festa dei 16 anni sin da quando ne aveva 7. Il giorno del suo compleanno le viene data una scatola contenente 16 candeline corrispondenti a una lista da lei precedentemente compilata. Alla fine del film si fidanza con il suo migliore amico Jay.\nJay: \u00e8 il migliore amico di Abby sin da quando erano bambini. Alla fine del film diventer\u00e0 il suo fidanzato.\nCelestia: \u00e8 la ragazza che dona ad Abby le candeline il giorno del suo compleanno. Veste sempre con i travestimenti pi\u00f9 strambi e particolari.\nKrista Cook: \u00e8 la diva della scuola nonch\u00e9 peggior nemica di Abby poich\u00e9 da bambina lei rub\u00f2 Jay a Krista il giorno del suo compleanno ed \u00e8 per questo che \u00e8 sempre in rivalit\u00e0 con Abby.\nDistribuzione.\nIl film \u00e8 stato trasmesso in prima TV il 25 giugno 2010 su Disney Channel America, e su Disney Channel (Italia) il 12 novembre 2010."}
{"id": "2864072", "revid": "228587", "url": "https://it.wikipedia.org/wiki?curid=2864072", "title": "Boardwalk", "text": "Il Boardwalk \u00e8 stato un nightclub situato in Little Peter Street a Manchester, nel Regno Unito.\nStoria.\nDi propriet\u00e0 di Colin Sinclair, il club, di medie dimensioni, ospitava le prove e i concerti di band emergenti della scena musicale britannica tra la fine degli anni '80 e i primi anni '90. Fu qui che gruppi di successo come gli Oasis esordirono dal vivo.\nInsieme ad altri locali come l'Ha\u00e7ienda e l'International, il Boardwalk rappresent\u00f2 un luogo chiave per il debutto dal vivo di numerose band del posto. I Man From Delmonte, gli Stone Roses, i Charlatans, gli Happy Mondays e James, che inaugurarono il locale con un'esibizione nel 1986, sono alcune delle tante band di Manchester che comparivano di frequente al Boardwalk prima di acquisire notoriet\u00e0 internazionale o prima di ripiombare nell'oblio. Nel club si esibirono anche Sonic Youth, Chumbawamba, Verve e Bob Mould.\nNegli anni seguenti il club ospit\u00f2 il DJ dell'Ha\u00e7ienda Dave Haslam, che teneva la \"Yellow\" night al Boardwalk. Pi\u00f9 tardi avrebbe scritto il libro \"Manchester, England\", che parla della scena musicale di Manchester."}
{"id": "2864079", "revid": "767487", "url": "https://it.wikipedia.org/wiki?curid=2864079", "title": "Oltre la porta", "text": "Oltre la porta \u00e8 un film del 1982 diretto da Liliana Cavani.\nTrama.\nIl patrigno di Nina \u00e8 in carcere a Marrakech in Marocco, accusato dell'omicidio della madre della ragazza. L'uomo in realt\u00e0 \u00e8 innocente, ma Nina, che conosce la verit\u00e0, lo vuole in carcere per poterlo dominare. Spetter\u00e0 a un giovane americano portare a galla la verit\u00e0."}
{"id": "2864082", "revid": "92723", "url": "https://it.wikipedia.org/wiki?curid=2864082", "title": "Jonglei", "text": "Jonglei (, a volte anche chiamato Junqali) \u00e8 uno dei dieci stati del Sudan del Sud, dove la guerra civile ebbe inizio nel 1983.\nCopre una superficie di 80.926 km\u00b2 e nel 2010 aveva una popolazione di 1.228.824 persone. Ha per capitale la citt\u00e0 di Bor. Il governatore attuale \u00e8 Kuol Manyang Juk e Hussein Maar Nyot \u00e8 il suo vice (2010).\nLo stato di Jonglei tra il 2011 e il 2015 era diviso in 11 contee: Bor Sud, Twic Est, Duk, Akobo, Nyirol, Uror, Pibor, Pochalla, Ayod, Khorfulus e Fangak. Ognuna di esse \u00e8 governata da un commissario. In seguito al ripristino della suddivisione amministrativa in 10 stati del 2020, lo stato di Jonglei ha ceduto circa un terzo del suo territorio all'area amministrativa di Pibor. \nLe citt\u00e0 importanti sono: Ayod, Akobo, Waat, Boma, Kolnyang (MonychiekDeng), Panyagoor (Mabior), Malek, Pariak, Makuac, Baidit (Padak), Yomciir, Anyidi, Jalle e Kaphat.\nLa parola \"Jonglei\" deriva dal dialetto della gente Dinca Bor di Nyarweng, nel periodo in cui la zona era indirettamente governata dai Britannici. All'epoca non ci si riferiva ai britannici come persone di razza bianca ma piuttosto al \"Dio Bianco\" o \"Jonglei\". Il \"Jonglei\" a cui ci si riferisce in questo caso era la persona di razza bianca che mor\u00ec e fu sepolta in una localit\u00e0 conosciuta con il nome di Duk Padie."}
{"id": "2864084", "revid": "247222", "url": "https://it.wikipedia.org/wiki?curid=2864084", "title": "Buffalo Dreams", "text": "Buffalo Dreams \u00e8 un film per la televisione del 2005 diretto da David Jackson con Reiley McClendon. Come molti altri film prodotti dalla Disney, i temi principali che vengono trattati sono l'amicizia e di come essa trionfi nonostante le avversit\u00e0."}
{"id": "2864088", "revid": "92723", "url": "https://it.wikipedia.org/wiki?curid=2864088", "title": "Unit\u00e0 (stato)", "text": "Unit\u00e0 (; , traslitterato \"al-Wahda\") \u00e8 uno dei dieci stati del Sudan del Sud. La capitale \u00e8 Bentiu.\nCopriva una superficie di 35.956 km\u00b2 prima della cessione territoriale della porzione settentrionale del suo territorio all'area amministrativa di Ruweng; nel 2010 aveva una popolazione di 399.105 abitanti.\nLo stato era designato con la denominazione di \"Unit\u00e0\" dal Governo di Karthoum, mentre era chiamato con il nome di \"Alto Nilo Occidentale\" dal nuovo governo del Sudan del Sud, a seguito della secessione del 2010. Prima della riorganizzazione amministrativa del 1994 lo stato dell'Unit\u00e0 faceva parte del pi\u00f9 grande stato dell'Alto Nilo.\n\u00c8 abitato da due diversi gruppi etnici, i Nuer (maggioranza) e i Dinca (minoranza).\nSuddivisioni amministrative.\nLo stato di Unit\u00e0 era suddiviso in 9 contee prima della cessione territoriale all'area amministrativa di Ruweng:\nEconomia.\nLe attivit\u00e0 economiche primarie sono l'agricoltura e l'allevamento di bestiame. Principalmente queste attivit\u00e0 sono svolte durante le stagioni alluvionali, ma alcune di esse sono svolte anche d'estate. La maggioranza della popolazione \u00e8 nomade; alcune organizzazioni non governative hanno promosso lo sviluppo di coltivazioni su pi\u00f9 ampia scala.\nGiacimenti di petrolio a Unit\u00e0.\nI primi giacimenti furono scoperti nella zona nel 1970 e per poter sfruttare questi giacimenti si sono dovuti spostare grandi quantit\u00e0 di abitanti dalle loro abitazioni e zone di origine.\nLa piattaforma di estrazione principale a Unit\u00e0 \u00e8 situata nel Muglad e contiene circa 150 milioni barili di petrolio. Il Grande Oleodotto del Nilo parte proprio da questo giacimento."}
{"id": "2864092", "revid": "273783", "url": "https://it.wikipedia.org/wiki?curid=2864092", "title": "M\u00f6bus", "text": ""}
{"id": "2864096", "revid": "124123", "url": "https://it.wikipedia.org/wiki?curid=2864096", "title": "Karen Andersdatter", "text": "Fu un'amante del re Cristiano IV di Danimarca.\nBiografia.\nEra figlia di Anders Hansen, segretario, e di Bodil Knudsdatter. La madre di Karen era la sorella di Antonius Knudson, consigliere e sindaco (1611-1614) di Oslo.\nAmante reale.\nQuando Karen incontr\u00f2 il re di Danimarca per la prima volta, era gi\u00e0 fidanzata con un pastore di nome Niels Simonsen Glostrup. Ma Cristiano IV si innamor\u00f2 di lei. Divenne la sua amante e gli diede una figlia poco dopo, Dorothea Elisabeth Gyldenl\u00f8ve (1613-1615) e un figlio, Hans Ulrik Gyldenl\u00f8ve (1615-1645). Il suo ex fidanzato, nel frattempo, spos\u00f2 sua sorella, Anna, e divenne vescovo di Oslo due anni pi\u00f9 tardi, carica che mantenne fino alla sua morte nel 1639.\nKaren alloggi\u00f2 nel Palazzo Reale e lasci\u00f2 la corte nel 1616, quando il re si spos\u00f2 con la seconda moglie Kirsten Munk.\nNel 1616 ricevette una pensione a vita, Hven e altre propriet\u00e0 terriere intorno Copenaghen. \nUltimi anni e morte.\nQuando nel 1640 gir\u00f2 la voce che Karen intendeva sposare lo studente Niels Nelausen, il re le tolse tutti i privilegi e le confisc\u00f2 le propriet\u00e0. Le riebbe solo quando lasci\u00f2 il suo amante.\nI pagamenti a suo favore, tuttavia, non furono mai regolari e si trovava spesso a vivere in ristrettezze economiche.\nMor\u00ec nel 1673 a Copenaghen. Fu sepolta accanto alle sue figlie nella Sankt Nicolai Kirke a Copenaghen."}
{"id": "2864101", "revid": "128245", "url": "https://it.wikipedia.org/wiki?curid=2864101", "title": "Italian Sud-Est", "text": ""}
{"id": "2864105", "revid": "287204", "url": "https://it.wikipedia.org/wiki?curid=2864105", "title": "Waldbaum's Hamlet Cup 1994", "text": "Il Waldbaum's Hamlet Cup 1994 \u00e8 stato un torneo di tennis giocato sul cemento. \u00c8 stata la 14\u00aa edizione del torneo, che fa parte della categoria World Series nell'ambito dell'ATP Tour 1994. Si \u00e8 giocato al Hamlet Golf and Country Club di Commack, Long Island, New York negli Stati Uniti dal 22 al 28 agosto 1994.\nCampioni.\nSingolare maschile.\n Evgenij Kafel'nikov ha battuto in finale C\u00e9dric Pioline, 5\u20137, 6\u20131, 6\u20132\nDoppio maschile.\n Olivier Dela\u00eetre / Guy Forget hanno battuto in finale Andrew Florent / Mark Petchey, 6\u20134, 7\u20136"}
{"id": "2864106", "revid": "36426", "url": "https://it.wikipedia.org/wiki?curid=2864106", "title": "Orazione nell'orto del Getsemani", "text": ""}
{"id": "2864108", "revid": "339392", "url": "https://it.wikipedia.org/wiki?curid=2864108", "title": "Waldbaum's Hamlet Cup", "text": ""}
{"id": "2864116", "revid": "1442080", "url": "https://it.wikipedia.org/wiki?curid=2864116", "title": "Waldbaum's Hamlet Cup 1994 - Singolare", "text": "Il singolare del Waldbaum's Hamlet Cup 1994 \u00e8 stato un torneo di tennis facente parte dell'ATP Tour.\nMarc Rosset era il detentore del titolo, ma ha perso nel 2\u00ba turno contro Renzo Furlan.\nEvgenij Kafel'nikov ha battuto in finale 5\u20137, 6\u20131, 6\u20132 C\u00e9dric Pioline."}
{"id": "2864117", "revid": "81195", "url": "https://it.wikipedia.org/wiki?curid=2864117", "title": "Buffer TBE", "text": "Il buffer TBE \u00e8 una soluzione tampone usata nella preparazione di gel elettroforetici di agarosio per la separazione di frammenti di DNA risultanti dall'amplificazione di PCR, da protocolli di purificazione e da esperimenti di clonaggio.\n\u00c8 composto da una soluzione di Tris-borato-EDTA, e l'EDTA sequestra i cationi bivalenti. Il buffer TBE \u00e8 particolarmente utile nella separazione di piccoli frammenti di DNA (peso molecolare &lt; 1000), ad esempio piccoli prodotti risultanti dalla digestione con enzimi di restrizione.\nIl TBE ha una migliore capacit\u00e0 tamponante e fornisce una pi\u00f9 accurata risoluzione del buffer TAE.\nIl TBE \u00e8 generalmente pi\u00f9 costoso del TAE e inibisce la DNA ligasi che pu\u00f2 causare problemi nel caso si volesse procedere con la purificazione o la ligazione del DNA.\nPreparazione.\nPer preparare 1 litro di TBE ICI 10X (impiegato nei gel di agarosio) si usano:\nIl pH dello stock deve essere 8,8.\nPer preparare 1 litro di TBE 10X (impiegato nei gel di acrilamide) si usano:\nIl pH dello stock deve essere 8,3.\nIl sale disodico dell'EDTA non si solubilizza fino a che la soluzione non abbia raggiunto un pH di circa 8,0 tramite l'aggiunta di NaOH."}
{"id": "2864120", "revid": "838137", "url": "https://it.wikipedia.org/wiki?curid=2864120", "title": "Waldbaum's Hamlet Cup 1994 - Doppio", "text": "Il doppio del Waldbaum's Hamlet Cup 1994 \u00e8 stato un torneo di tennis facente parte dell'ATP Tour.\nMarc-Kevin Goellner e David Prinosil erano i detentori del titolo, ma quest'anno non hanno partecipato.\nOlivier Dela\u00eetre e Guy Forget hanno battuto in finale 6\u20134, 7\u20136 Andrew Florent e Mark Petchey."}
{"id": "2864122", "revid": "1318658", "url": "https://it.wikipedia.org/wiki?curid=2864122", "title": "Ferrovia del Montafon", "text": "La ferrovia del Montafon \u00e8 una linea ferroviaria a scartamento normale, esercita a trazione elettrica dello stato federale del Vorarlberg, in Austria. Dal 1905 unisce Schruns e il circondario del Montafon a Bludenz, che \u00e8 la stazione terminale della ferrovia dell'Arlberg e della ferrovia del Vorarlberg.\nStoria.\nLa storia della breve ferrovia inizia il 18 dicembre del 1905 con l'apertura di 12,72\u00a0km di ferrovia tra Bludenz e Schruns. La ferrovia \u00e8 privata e gestita dalla \"Montafonerbahn A.G.\"; stabilisce i collegamenti attraverso la vallata della regione del Montafon la cui economia \u00e8 a impronta agricola ma con la predisposizione al turismo alpino e residenziale estivo. La valle \u00e8 stata riconosciuta dall'UNESCO come riserva di biosfere. Tra le presenze industriali odierne del distretto i bacini idrici artificiali, gestiti dalle Vorarlberger Illwerke e fabbriche di cioccolata.\nLa ferrovia venne alimentata a corrente continua a 650 volt, fino al 1950; nel 1955 vennero utilizzati anche due Schienenbus e un tram. In seguito la tensione venne elevata fino a 900 volt e, dal 1972, in seguito al totale riammodernamento della linea adeguata alla tensione unificata in Austria di 15 kVolt a corrente alternata monofase. Venne mantenuto un treno storico a vapore di vetture trainate dalla locomotiva delle \u00d6BB, Br 92.22."}
{"id": "2864125", "revid": "115233", "url": "https://it.wikipedia.org/wiki?curid=2864125", "title": "Daniel Home", "text": ""}
{"id": "2864127", "revid": "767487", "url": "https://it.wikipedia.org/wiki?curid=2864127", "title": "Schenectady Open 1994", "text": "Lo Schenectady Open 1994 \u00e8 stato un torneo di tennis giocato sul cemento. \u00c8 stata l'8\u00aa edizione del torneo, che fa parte della categoria World Series nell'ambito dell'ATP Tour 1994 e della categoria Tier III nell'ambito del WTA Tour 1994. Si \u00e8 giocato a Schenectady negli Stati Uniti dal 22 al 29 agosto 1994.\nCampioni.\nSingolare maschile.\n Jacco Eltingh ha battuto in finale Chuck Adams 6\u20133, 6\u20134\nDoppio maschile.\n Jan Apell / Jonas Bj\u00f6rkman hanno battuto in finale Jacco Eltingh / Paul Haarhuis 6\u20134, 7\u20136\nSingolare femminile.\n Judith Wiesner ha battuto in finale Larisa Neiland 7-5, 3-6, 6-4\nDoppio femminile.\n Meredith McGrath / Larisa Neiland hanno battuto in finale Pam Shriver / Elizabeth Smylie 6-2, 6-2"}
{"id": "2864128", "revid": "110157", "url": "https://it.wikipedia.org/wiki?curid=2864128", "title": "Teatro Garibaldi (Piazza Armerina)", "text": "Il teatro Garibaldi si trova a Piazza Armerina, in provincia di Enna.\nIl teatro fu edificato ad est, a ridosso del muro di cinta trecentesco, di fronte alla chiesa di Santo Stefano. Secondo la descrizione del Pastorelli, progettista nel 1902 dell'attuale prospetto, la facciata \u00e8 in stile rinascimento, due corpi in avanti con pilastri binati con capitelli a due ordini sovrapposti, con riquadri in marmo a pianterreno per la pubblicit\u00e0 degli spettacoli e due finestre bifore al primo piano. Il rimanente in fondo, che corrisponde al vestibolo, \u00e8 stato decorato con bugne a pianterreno e colonnine incassate per le finestre del foyer, le quali sono munite di parapetti con balaustre di pietra pece bianca; quattro medaglioni disposti al primo piano contengono al centro, le figure di Giuseppe Verdi e Vincenzo Bellini e lateralmente quelle di Vittorio Alfieri e Carlo Goldoni. Un gruppo decorativo realizzato dallo scultore decoratore Pasquale Massa di Barrafranca, completa il finimento del prospetto.\nIl teatro con un'agibilit\u00e0 di 320 posti, ha un sistema teatrale cos\u00ec costituito: palcoscenico, boccascena, sala a ferro di cavallo con tre ordini di palchi e loggione. Oggi esso presenta in sostanza la stessa struttura di inizio secolo, tranne per le modifiche che hanno riguardato le attrezzature al servizio del palcoscenico, come i camerini (ricavati nelle abitazioni addossate al teatro posteriormente), i servizi igienici e l'adeguamento alle nuove norme di sicurezza. Le strutture in legno dei palchi sono state sostituite da altre in acciaio, ma le decorazioni dei parapetti e dei controsoffitti in legno, sono ancora quelle originali. E attualmente ospita rassegne teatrali, di musica jazz e classica, iniziative culturali e anche proiezioni cinematografiche.\nStoria.\nNon \u00e8 possibile avere notizie da fonti storiche, essendo andati distrutti gli archivi comunali precedenti all'Unit\u00e0 d'Italia. Comunque, si possono avere notizie riguardanti il teatro facendo riferimento agli storici locali. Remigio Roccella, che non fa ipotesi sulla data di costruzione, dice che nel 1800 ogni nobile aveva diritto di preferenza per ogni palchetto; la cosa ci fa supporre che i baroni avevano contribuito alla fondazione del teatro. Padre E. Franchino cita la relazione di due periti inviati dal Vescovo di Siracusa nel 1814 per verificare se Piazza Armerina fosse idonea ad accogliere la nuova diocesi; nella relazione si parla di un teatro pubblico detto Santa Maria capace di accogliere numerosa gente sia in platea che nei suoi palchi a quattro ordini. Lo stesso Franchino per\u00f2, cita come data di costruzione del teatro il 1820, ma con grande probabilit\u00e0 quelli del 1820 furono dei grandi lavori di ristrutturazione. Tra il 1844 e il 1847, altri importanti lavori furono realizzati dal sottointendente Tommaso Amato Barcellona che fece riformare l'organizzazione dei palchi, riducendo gli ordini a tre e facendo realizzare la galleria. L'esistenza del quarto ordine conferma che il teatro, visitato dai due periti nel 1814, era proprio quello ch sarebbe divenuto il teatro Garibaldi. Nel 1852 il muro di cinta medievale della citt\u00e0 croll\u00f2 travolgendo il portico della vecchia facciata del teatro. Non si hanno notizie di ridisegni della facciata, da ci\u00f2 si deduce che questa rimase mutilata del portico fino agli inizi del ventesimo secolo. Nel 1902 il geometra Pastorelli ebbe l'incarico di realizzare il nuovo prospetto del teatro; prospetto che venne spostato in avanti di m. 6,20 rispetto al preesistente tanto da poterne ricavare un vestibolo d'ingresso, la biglietteria, la stanza del custode ed il caff\u00e8. Nel dopoguerra il teatro ospita anche un cinema, che per\u00f2 venne chiuso nel 1970 con ordinanza del Genio Civile."}
{"id": "2864135", "revid": "56620", "url": "https://it.wikipedia.org/wiki?curid=2864135", "title": "Domenico Albrici", "text": "Biografia.\nDomenico Albrici (o Albrizi o Albrizzi), soprannominato Domenicone, nacque in Montalboddo, l'attuale Ostra, intorno al 1600. \nCopr\u00ec il posto di contralto presso la cappella della Santa Casa di Loreto per quattro anni, dal 1621 al 1626.\nDopo di che si trasfer\u00ec a Roma.\nDal 1638 al 1642 prest\u00f2 servizio presso il Duomo di Orvieto sotto la direzione del suocero Fabio Costantini padre di sua moglie Camilla.\nIn seguito, alla guida di un gruppo di musicisti italiani, inizi\u00f2 una lunga tourn\u00e9e nelle corti europee finch\u00e9 nel 1652 entr\u00f2 assieme ai figli al servizio delle regina Cristina di Svezia. \nI suoi figli Vincenzo e Bartolomeo divennero valentissimi compositori e musicisti. Anche la figlia Leonora raggiunse una discreta fama come cantante.\nEbbe rapporti di parentela, per via matrimoniale, con la famiglia Costantini (Alessandro e Fabio), anch'essi musicisti e compositori marchigiani."}
{"id": "2864139", "revid": "287204", "url": "https://it.wikipedia.org/wiki?curid=2864139", "title": "Croatia Open Umag 1994", "text": "Il Croatia Open Umag 1994 \u00e8 stato un torneo di tennis giocato sulla terra battuta. \u00c8 stata la 5\u00aa edizione del torneo, che fa parte della categoria World Series nell'ambito dell'ATP Tour 1994. Si \u00e8 giocato a Umago in Croazia dal 22 al 29 agosto 1994.\nCampioni.\nSingolare maschile.\n Alberto Berasategui ha battuto in finale Karol Ku\u010dera, 6\u20132, 6\u20134\nDoppio.\n Diego Perez / Francisco Roig hanno battuto in finale Karol Ku\u010dera / Paul Wekesa, 6\u20132, 6\u20134"}
{"id": "2864143", "revid": "1305772", "url": "https://it.wikipedia.org/wiki?curid=2864143", "title": "Hans Ulrik Gyldenl\u00f8ve", "text": "Biografia.\nNacque dalla relazione tra Cristiano IV di Danimarca, re di Danimarca e di Norvegia, e l'amante ufficiale Karen Andersdatter.\nLa relazione tra i suoi genitori dur\u00f2 solo tre anni, durante i quali nacquero in tutto due figli. Hans infatti ebbe anche una sorella pi\u00f9 grande, Dorothea Elisabeth, morta bambina.\nQuando nel 1616 Karen dovette lasciare la corte, madre e figlio continuarono ad essere mantenuti economicamente dal re.\nIl 10 ottobre 1641 spos\u00f2 Regitze Grubbe.\nNel 1642 and\u00f2 a vivere a Hven, propriet\u00e0 concessa dal re a sua madre."}
{"id": "2864148", "revid": "484362", "url": "https://it.wikipedia.org/wiki?curid=2864148", "title": "Propodeo", "text": "L'ultimo segmento del torace (segmento mediano o propodeo o epinoto) \u00e8 proprio degli Imenotteri ed \u00e8 in realt\u00e0 il primo segmento addominale dorsalmente ridotto che, durante il periodo ninfale, si \u00e8 fuso con il torace. Ai lati presenta 2 stigmate (orifizi respiratori)."}
{"id": "2864150", "revid": "743200", "url": "https://it.wikipedia.org/wiki?curid=2864150", "title": "Romanian Open 1994", "text": "Il Romanian Open 1994 \u00e8 stato un torneo di tennis giocato sulla terra battuta di Bucarest in Romania. \u00c8 stata la 2\u00aa edizione del torneo, che fa parte della categoria World Series nell'ambito dell'ATP Tour 1994. il torneo si \u00e8 giocato dall'11 al 18 settembre 1994.\nCampioni.\nSingolare.\n Franco Dav\u00edn ha battuto in finale Goran Ivani\u0161evi\u0107, 6-2, 6-4\nDoppio maschile.\n Wayne Arthurs / Simon Youl hanno battuto in finale Jordi Arrese / Jos\u00e9 Antonio Conde, 6-4, 6-4"}
{"id": "2864159", "revid": "1543377", "url": "https://it.wikipedia.org/wiki?curid=2864159", "title": "Jean Fautrier", "text": "Biografia.\n\u00c8 stato uno degli esponenti maggiori del Tachisme. Insieme a Jean Dubuffet fu una delle principali figure dell'arte informale. Partecip\u00f2 alla XXX Esposizione internazionale d'arte di Venezia.\nNonostante la frequentazione della Royal Academy e della Slade School of Art di Londra, citt\u00e0 dove visse con la madre tra il 1908 e il 1914, egli si orienta ben presto verso forme espressive anticonvenzionali ed estreme che, muovendo da Turner, tendono a una progressiva e metodica dissoluzione della forma.\nNell'inquietante serie degli Ostaggi, realizzata tra il 1943 e il 1945, l'artista ha gi\u00e0 messo a punto un proprio linguaggio di fortissima e tragica espressivit\u00e0, utilizzando il colore non pi\u00f9 come tale, ma in quanto puro elemento materico, ora ricco e colante, ora grinzoso e rarefatto, a seconda delle aggiunte di colla, segatura, olio altre sostanze ancora. Anche il poeta Giuseppe Ungaretti fu un grande ammiratore degli \u00abOstaggi\u00bb di Fautrier. La celebre serie prende spunto dall'esperienza personale di Fautrier. Egli, infatti, partecipa alla Resistenza francese e da partigiano antinazista ha modo di assistere alle atrocit\u00e0 che i soldati tedeschi compivano sui prigionieri (gli Ostaggi, appunto) nel cortile di una prigione che egli poteva osservare dal contiguo ospedale psichiatrico dove si era rifugiato.\n\"Testa d'ostaggio n. 14\" risale al 1944 e allude, pur al di fuori di qualsiasi riconoscibilit\u00e0 figurativa, alla testa di un partigiano morente. Il colore, allora, si fa materia densa, quasi melmosa, lavorata a spatola e percorsa da cretti violacei che ne interrompono violentemente la continuit\u00e0."}
{"id": "2864161", "revid": "6923", "url": "https://it.wikipedia.org/wiki?curid=2864161", "title": "Comuni di confine della Svizzera", "text": "\nI comuni sono elencati da nord a sud.\nI comuni sono elencati da nord a sud, divisi per cantone.\nI comuni sono elencati da ovest a est.\nI comuni sono elencati da ovest a est.\nI comuni sono elencati da nord a sud."}
{"id": "2864162", "revid": "111610791", "url": "https://it.wikipedia.org/wiki?curid=2864162", "title": "Orazione nell'orto del Getsemani (Carpaccio)", "text": "L'Orazione nell'orto del Getsemani \u00e8 un dipinto tempera su tavola (141x107 cm) di Vittore Carpaccio, datato 1502 e conservato nella Scuola di San Giorgio degli Schiavoni a Venezia.\nStoria.\nL\"'Orazione\" e la \"Vocazione di san Matteo\" furono commissionati all'artista veneziano nel 1502, quando la Scuola dei dalmati residenti o di passaggio a Venezia ricevette, con una solenne cerimonia del 24 aprile, una reliquia di san Matteo donata da Paolo Vallaresso, gi\u00e0 Provveditore della Repubblica a Corone e Modone in Cipro. Le tele vennero completate velocemente e in quello stesso anno Carpaccio inizi\u00f2 il ciclo di teleri con le storie degli altri santi protettori della confraternita: Girolamo, Giorgio e Trifone.\nDescrizione e stile.\nIn un paesaggio petroso, dominato da una rupe sulla sinistra, Cristo sta pregando nell'orto del Getsemani, mentre al livello inferiore tre apostoli (Pietro, Giacomo e Giovanni) sono abbandonati al sonno. Curiosa \u00e8 la posizione di Giovanni, che per ribadire la sua identificazione con l'evangelista tiene in mano un libro ed ha la testa appoggiata a una mano come se lo stesse leggendo, ma gli occhi sono chiusi. A destra si apre un profondo paesaggio dominato da toni cupi e notturni, in cui il buio \u00e8 rotto dal bagliore delle torce dei soldati che stanno sopraggiungendo, lasciandosi alle spalle la citt\u00e0 idealizzata di Gerusalemme.\nLa tela \u00e8 caratterizzata da stilemi arcaici, legati all'esempio di Andrea Mantegna, che ha fatto talvolta supporre una datazione precedente a quella tradizionale, agli ultimi anni del XV secolo. L'uso riservato al colore \u00e8 tuttavia moderno, con i particolari effetti atmosferici e la resa dell'atmosfera crepuscolare. Particolarmente tagliente \u00e8 l'uso della linea, in contrasto con la maniera allora dominate del dolce tonalismo belliniano, soprattutto nei panneggi \"accartocciati\" e dai colori accesi di Pietro (a sinistra) e di Giovanni, in cui i bordi del cappuccio si accendono di suggestivi riflessi, oppure nel contorto albero che si staglia contro il cielo o negli arbusti che rigano qua e l\u00e0 la superficie delle rocce.\nIn basso a destra si trova uno stemma e il cartiglio con la firma e la data."}
{"id": "2864172", "revid": "287204", "url": "https://it.wikipedia.org/wiki?curid=2864172", "title": "Davidoff Swiss Indoors 1994", "text": "Il Davidoff Swiss Indoors 1994 \u00e8 stato un torneo di tennis giocato sul cemento. \u00c8 stata la 25\u00aa edizione del torneo, che fa parte della categoria World Series nell'ambito dell'ATP Tour 1994. Si \u00e8 giocato a Basilea in Svizzera dal 26 settembre al 3 ottobre 1994.\nCampioni.\nSingolare maschile.\n Wayne Ferreira ha battuto in finale Patrick McEnroe, 4-6, 6-2, 7-6(7) 6-3\nDoppio maschile.\n Patrick McEnroe / Jared Palmer hanno battuto in finale Lan Bale / John-Laffnie de Jager, 6-3, 7-6"}
{"id": "2864178", "revid": "767487", "url": "https://it.wikipedia.org/wiki?curid=2864178", "title": "Laura... a 16 anni mi dicesti s\u00ec", "text": "Laura... a 16 anni mi dicesti s\u00ec \u00e8 un film del 1983 diretto dal regista Alfonso Brescia.\nTrama.\nIl giovane pescatore Gino Esposito \u00e8 fidanzato con Laura Gargiulo, ma la loro storia d'amore \u00e8 per\u00f2 osteggiata dalle rispettive famiglie, da tempo in guerra tra loro. Una mattina vengono sorpresi insieme e Gino viene fatto aggredire dal padre della ragazza, lasciandolo mezzo morto. Gino viene aiutato a rialzarsi dall'amico Tito, che lo porta a casa e gli suggerisce di scappare con la ragazza per qualche giorno, cos\u00ec da provocare uno scandalo e poterla finalmente sposare. Gino fugge quindi con Laura e insieme passano una bellissima giornata a Venezia.\nQuando per\u00f2 i due giovani vanno nella pensione che Tito aveva prenotato per loro, trovano un poliziotto che arresta Gino per sottrazione di minore, poich\u00e9 Laura \u00e8 minorenne. Laura \u00e8 disperata al pensiero che l'uomo che ama sia in carcere; Tito le confessa il suo amore e le promette che, se si sposer\u00e0 con lui, far\u00e0 ritirare la querela dal padre nei confronti di Gino e che lui uscir\u00e0 di galera lo stesso giorno delle nozze. Laura accetta e sposa Tito mentre Gino esce ma rimane sconvolto dalla notizia.\nMolto tempo dopo Gino, dopo la morte della moglie sposata qualche anno dopo la vicenda, vende il peschereccio e si trasferisce con il figlio Duccio a Napoli dove apre un negozio di elettrodomestici. Una tranquilla mattina Laura va proprio nel negozio di Gino con la figlia Lisa, nata dal matrimonio con Tito; appena si rivedono tra i due scocca di nuovo la scintilla. I due si incontrano in un bar dove Laura gli racconta la sua situazione, della figlia e del rapporto sempre pi\u00f9 infelice col marito.\nIn un primo momento non vuole pi\u00f9 vedersi con Gino, ma dopo un casuale incontro su una pista di pattinaggio cominciano di nuovo a frequentarsi. Tito, vedendola sempre pi\u00f9 strana, sospetta qualcosa e la segue finch\u00e9 non la vede in atteggiamenti intimi con Gino; la sera successiva va a fare visita al suo ex amico minacciandolo di rovinarlo se avesse continuato a vedere sua moglie, oltre a svelargli che nove anni prima era stato lui a querelarlo. Tra i due c'\u00e8 un violento scambio di opinioni: Tito, che ha avuto la peggio, adirato per l'affronto subito si rivolge a uno delinquente chiamato Bazooka per far mettere una bomba nel negozio di Gino. La bomba esplode, ma nell'esplosione rimangono coinvolti per errore anche Tito (che muore subito) e Duccio (che viene ferito). Il dramma permette ai due innamorati, di formare finalmente una famiglia felice.\nProduzione.\nLe prime scene del film ed anche quella in cui Gino canta la canzone \"Te sto aspettanno\" sono girate al porto di Pozzuoli. Il caff\u00e8 del parco, dove Gino e Laura si vedono, si trova a Posillipo"}
{"id": "2864188", "revid": "339392", "url": "https://it.wikipedia.org/wiki?curid=2864188", "title": "Ashanti (regno)", "text": ""}
{"id": "2864193", "revid": "767487", "url": "https://it.wikipedia.org/wiki?curid=2864193", "title": "Il generale dell'armata morta (film)", "text": "Il generale dell'armata morta \u00e8 un film del 1983 diretto da Luciano Tovoli.\nLa pellicola \u00e8 ispirato all'omonimo romanzo di Ismail Kadare.\n\u00c8 conosciuto anche con il titolo L'armata ritorna.\nTrama.\nAppena conclusa la Seconda guerra mondiale un generale e un sacerdote italiano ricevono un compito delicato e gravoso: riportare in patria i corpi dei soldati caduti in Albania.\nIl generale decide di visitare il paese, portando con s\u00e9 le spoglie dei suoi uomini: il suo sar\u00e0 un vagare tra vecchi rancori, risentimenti e ricordi di orrori vissuti durante le battaglie."}
{"id": "2864196", "revid": "599013", "url": "https://it.wikipedia.org/wiki?curid=2864196", "title": "Djamel Zidane", "text": "Carriera.\nCarriera.\nAttivo tra il 1967 e il 1990. A livello di club dopo aver giocato in patria si trasfer\u00ec in Belgio prima al e poi al .\nNazionale.\nHa giocato 15 partite, segnando 4 gol, con l', prendendo parte alle fasi finali del Campionato mondiale di calcio 1982 e del Campionato mondiale di calcio 1986, nel quale realizz\u00f2, nella sfida contro l'Irlanda del Nord, l'unica rete dei nordafricani nel torneo.\nNon \u00e8 parente di Zin\u00e9dine Zidane."}
{"id": "2864197", "revid": "1048993", "url": "https://it.wikipedia.org/wiki?curid=2864197", "title": "Michelle Carpente", "text": "Biografia.\nLaureata in Mediazione Linguistico-Culturale presso l'Universit\u00e0 degli Studi di Roma \"La Sapienza\" e diplomata in Arte drammatica presso la Scuola di recitazione Teatro Azione, inizia la sua esperienza cinematografica nel 2007 interpretando Diletta in \"Scusa ma ti chiamo amore\" di Federico Moccia. Rivestir\u00e0 gli stessi panni nel sequel \"Scusa ma ti voglio sposare\" del 2010.\nNel 2009 \u00e8 Valentina ne \"L'ultima estate\" di Eleonora Giorgi.\nIn televisione debutta nel 2009 con \"Caccia al Re - La narcotici\" di Michele Soavi; mentre nel 2010 recita ne \"Il bene e il male\" di Giorgio Serafini.\nNel 2013 \u00e8 co-protagonista de \"Il peccato e la vergogna 2\" nel ruolo di Lauretta. Sempre con la Ares Film, torna ne \"L'onore e il rispetto - Ultimo capitolo\".\nLa carriera di conduttrice televisiva comincia nel 2012, quando viene chiamata da Coming Soon Television a presentare \"Cloud\", programma di informazione cinematografica e intrattenimento, insieme a Federico Bernocchi.\nPer il teatro, ha iniziato nel 1993: nel 2011 \u00e8 a Roma e a Parma ne \"La bisbetica domata\" di Ester Cantoni; nel 2012 \u00e8 la protagonista di \"Cold case\" di Silvio Giordani, al Teatro Manzoni di Roma; nel 2013 torna sul palco con la commedia \"Maschio crudele\", ancora di Silvio Giordani, in tourn\u00e9e a Roma, Modena e Parma.\nNel 2020 \u00e8 autrice e conduttrice del programma tv \"Matrimonio a sorpresa in Italia\", distribuito su Real Time.\nVita privata.\nIl 2 febbraio 2015 \u00e8 diventata madre di un bambino, chiamato Daniele. "}
{"id": "2864199", "revid": "1543377", "url": "https://it.wikipedia.org/wiki?curid=2864199", "title": "Franz Kline", "text": "Biografia.\nFrequenta l'accademia per orfani Girard College, la Boston University e dal 1935 al 1938 la Heatherly's Art School di Londra. Dal 1956 al 1962 passa il tempo a dipingere a Provincetown, nel Massachusetts, e morir\u00e0 a New York in seguito a una cardiopatia reumatica. Era sposato con Elizabeth Vincent Parsons, una danzatrice classica inglese.\nPeriodo astratto.\nCome Jackson Pollock e altri informali, \u00e8 stato etichettato come \"action painter\", per via del suo stile apparentemente spontaneo e intenso, che non si rifaceva a figure o immagini precise e definite, ed eseguito con brutali colpi di pennello su grandi tele. Molti dei suoi lavori erano, tuttavia, il risultato di una \"spontaneit\u00e0 studiata\", in quanto usava preparare molte bozze di quello che sarebbe stato poi il lavoro \"spontaneo\" su tela. I suoi dipinti erano apparentemente il risultato di gesti fisici scaricati sulla tela con impatto drammatico, ma nascondevano un concetto sottile sviluppato nei precedenti disegni preparatori. I suoi lavori pi\u00f9 noti sono quelli in bianco e nero, e in questi vi \u00e8 una notevole somiglianza con la calligrafia cinese, anche se l'artista ha sempre negato ogni derivazione da essa. Intorno al 1955, Kline torn\u00f2 ad utilizzare il colore, e in maniera pi\u00f9 consistente nel 1959.\nLo stile pi\u00f9 noto e riconoscibile di Kline deriva da un suggerimento datogli dall'amico Willem de Kooning nel 1948, ovvero prendere uno dei suoi usuali schizzi di prova e proiettarlo su una parete mediante un proiettore ottico che aveva nel suo studio. Kline ne descrisse il risultato come:\nKline creer\u00e0 per il resto della sua vita dipinti nello stile di ci\u00f2 che vide quel giorno. La sua prima esibizione di lavori con questo suo nuovo stile verr\u00e0 esposta nel 1950 alla Charles Egan Gallery di New York."}
{"id": "2864201", "revid": "1543377", "url": "https://it.wikipedia.org/wiki?curid=2864201", "title": "Vjenceslav Novak", "text": " \nHa scritto racconti, feuilleton, articoli, critiche, arrangiamenti musicali e componimenti drammatici. \u00c8 stato definito il Balzac croato."}
{"id": "2864203", "revid": "110157", "url": "https://it.wikipedia.org/wiki?curid=2864203", "title": "Richard Mortensen", "text": "Nel 1960 partecip\u00f2 alla XXX Esposizione internazionale d'arte di Venezia."}
{"id": "2864204", "revid": "1543377", "url": "https://it.wikipedia.org/wiki?curid=2864204", "title": "Rabah Sa\u00e2dane", "text": "Carriera.\nGiocatore.\nLa carriera calcistica di Sa\u00e2dane inizi\u00f2 in patria, con l'MSP Batna, precedentemente conosciuto come AS Batna, il quarto club pi\u00f9 antico d'Algeria, ove gioc\u00f2 in prima squadra sebbene avesse ancora l'et\u00e0 per giocare nelle giovanili. Pass\u00f2 in seguito per MO Constantine, JS El Biar e USM Blida. Nel 1971 ebbe la sua prima esperienza all'estero, allo Stade Rennais, rimanendovi una sola stagione; dopo essere tornato in Algeria, sub\u00ec un grave infortunio a causa di un incidente automobilistico e si vide costretto a ritirarsi dall'attivit\u00e0, appena ventisettenne.\nAllenatore.\nNel 1979 aveva ricevuto l'incarico di allenare la Nazionale algerina Under-20 durante il ; port\u00f2 la selezione ai quarti di finale, venendo eliminato dai futuri campioni dell'. Detto risultato lo port\u00f2 ad allenare la Nazionale olimpica durante ; ancora una volta, la squadra cedette ai quarti di finale, stavolta alla . Nel 1981 assunse l'incarico di commissario tecnico della Nazionale maggiore, condividendo la panchina con Rogov e Maouche e facendo parte dello staff tecnico che segu\u00ec la selezione durante . Quattro anni dopo, per\u00f2, fu il tecnico che guid\u00f2 la squadra alla qualificazione al , al termine del quale si classific\u00f2 all'ultimo posto nel suo girone.\nAllen\u00f2 dunque il Raja Casablanca, in Marocco, portandolo alla vittoria della CAF Champions League nel 1989; tale titolo fu il primo vinto dal club a livello internazionale. L'anno precedente aveva guidato la societ\u00e0 alla conquista del suo primo titolo nazionale. Dopo aver allenato in Tunisia l'\u00c9toile du Sahel, torna a vincere un titolo internazionale con l'ES S\u00e9tif, conquistando la Champions League araba nel 2007. In seguito all'esonero di Jean-Michel Cavalli dalla carica di CT della Nazionale algerina, si siede nuovamente sulla panchina della selezione africana, portandola alla qualificazione per dopo lo spareggio con l'..\nIl 4 settembre 2010 a seguito del pareggio tra la Nazionale algerina e la Tanzania in un incontro valevole per le qualificazioni alla Coppa d'Africa, rassegna le dimissioni."}
{"id": "2864206", "revid": "767487", "url": "https://it.wikipedia.org/wiki?curid=2864206", "title": "Maccheroni (film)", "text": "Maccheroni \u00e8 un film del 1985, diretto dal regista Ettore Scola.\nTrama.\nRobert Traven, manager di una famosa industria aeronautica americana, torna a Napoli dagli Stati Uniti per lavoro dopo molti anni di assenza. Durante la seconda guerra mondiale l'uomo aveva avuto una relazione con una giovane donna del luogo, Maria Jasiello. Nell'albergo dove alloggia, gli si presenta Antonio, il fratello maggiore di Maria.\nRobert per\u00f2 non lo riconosce, afflitto da un forte mal di testa, cos\u00ec come ha dimenticato gli eventi del passato. I due finiscono per insultarsi a vicenda e Antonio, deluso, se ne va.\nRipresosi, Robert, incuriosito, rintraccia Antonio e stabilisce con lui un rapporto cordiale, ricostruendo cos\u00ec la sua passata giovinezza. Antonio, per di pi\u00f9, lo porta a casa della sorella Maria: quest'ultima, ormai avanti con gli anni, nel tempo ha trovato marito, \u00e8 divenuta madre ed anche nonna.\nNei tre giorni che trascorre a Napoli, Robert \u00e8 sedotto dall'amicizia, bont\u00e0 ed ammirazione che tutti gli manifestano, rendendosi conto dell'aridit\u00e0 della propria vita, dedicata esclusivamente al lavoro.\nRobert dovrebbe tornare negli Stati Uniti, ma apprende che Antonio \u00e8 sparito e si mette alla ricerca dell'amico per la citt\u00e0. Viene a sapere che Antonio sta facendo una questua fra i suoi conoscenti per mettere insieme cinque milioni di lire, che gli occorrono per salvare il proprio figlio Giulio, finito nel giro delle scommesse clandestine. Robert decide di intervenire personalmente: rintraccia Antonio e paga ai malviventi il debito di tasca propria.\nAntonio \u00e8 commosso per la generosit\u00e0 di Robert: ma il suo cuore non regge all'emozione e, gi\u00e0 colpito al capo da uno dei malavitosi nel corso di una colluttazione, muore sulla spiaggia.\nL'americano \u00e8 sconvolto: passano alcune ore ed egli si trover\u00e0 poi a casa Jasiello, dove tutta la famiglia \u00e8 a tavola mentre, nella stanza a fianco, \u00e8 stata allestita la camera ardente. I maccheroni fumanti sono pronti sul tavolo, ma tutti guardano in silenzio l'orologio di casa appeso alla parete: la ragione \u00e8 da ricercarsi nel fatto che gi\u00e0 due volte, in passato, Antonio era stato dato per morto e poi, alle 13 in punto, aveva misteriosamente ripreso vita mentre tutti erano a tavola."}
{"id": "2864209", "revid": "287204", "url": "https://it.wikipedia.org/wiki?curid=2864209", "title": "Werner Schreib", "text": "Nel 1960 partecip\u00f2 alla XXX Esposizione internazionale d'arte di Venezia."}
{"id": "2864210", "revid": "767487", "url": "https://it.wikipedia.org/wiki?curid=2864210", "title": "Now and Then (Van der Graaf Generator)", "text": "Now and Then \u00e8 una raccolta dei Van der Graaf Generator e di Jackson, Banton, Evans pubblicata nel 1988 da Charisma Records in formato LP e CD.\nIl disco.\nLa raccolta contiene due brani dei Van der Graaf Generator e 6 tracce realizzate dal progetto parallelo Jackson, Banton, Evans. Le canzoni provengono dagli album \"Time Vaults\" e \"Gentlemen Prefer Blues\"."}
{"id": "2864214", "revid": "30838418", "url": "https://it.wikipedia.org/wiki?curid=2864214", "title": "SkyTeam Cargo", "text": ""}
{"id": "2864218", "revid": "54193", "url": "https://it.wikipedia.org/wiki?curid=2864218", "title": "Dichiarazione di pubblica utilit\u00e0", "text": ""}
{"id": "2864232", "revid": "767487", "url": "https://it.wikipedia.org/wiki?curid=2864232", "title": "Michael Rummenigge", "text": "Biografia.\nFratello minore di Wolfgang e del pi\u00f9 noto Karl-Heinz.\nCarriera.\nClub.\nGioc\u00f2 insieme al fratello Karl-Heinz nel , vincendo tutti gli allori a livello nazionale e sfiorando la Coppa dei Campioni, persa in finale nel 1987. Nel 1988 si trasfer\u00ec al , dove rimase per cinque stagioni vincendo una Coppa di Germania e perdendo una finale di Coppa UEFA nel 1993 contro la Juventus (alla quale Rummenigge segn\u00f2 una rete nella gara di andata). Nell'estate del 1993 pass\u00f2 ai giapponesi dell'Urawa Red Diamonds, concludendovi la carriera.\nNazionale.\nIn giovent\u00f9 fece parte della Nazionale di calcio della Germania Under-21, segnando 4 reti in dieci presenze. Nella Nazionale maggiore della Germania occidentale totalizz\u00f2 2 apparizioni, una nel 1983 ed una nel 1986."}
{"id": "2864239", "revid": "767487", "url": "https://it.wikipedia.org/wiki?curid=2864239", "title": "First Generation", "text": "First Generation \u00e8 una raccolta dei Van der Graaf Generator pubblicata nel 1986 da Virgin Records in formato CD.\nIl disco.\nLa raccolta contiene i brani pi\u00f9 famosi della band britannica dall'album \"The Least We Can Do Is Wave to Each Other\" fino a \"Pawn Hearts\"."}
{"id": "2864241", "revid": "765341", "url": "https://it.wikipedia.org/wiki?curid=2864241", "title": "Vocazione di san Matteo (Carpaccio)", "text": "La Vocazione di san Matteo \u00e8 un dipinto tempera su tavola (141x115 cm) di Vittore Carpaccio, datato 1502 e conservato nella Scuola di San Giorgio degli Schiavoni a Venezia.\nStoria.\nL'\"Orazione nell'orto\" e la \"Vocazione di san Matteo\" furono commissionati all'artista veneziano nel 1502, quando la Scuola dei dalmati residenti o di passaggio a Venezia ricevette, con una solenne cerimonia del 24 aprile, una reliquia di san Matteo donata da Paolo Vallaresso, gi\u00e0 Provveditore della Repubblica a Corone e Modone in Cipro. Le tele vennero completate velocemente e in quello stesso anno Carpaccio inizi\u00f2 il ciclo di teleri con le storie degli altri santi protettori della confraternita: Girolamo, Giorgio e Trifone.\nLa scena della \"Vocazione di san Matteo\" ha una notevole consonanza con il \"Miracolo di san Marco\" di Cima da Conegliano (1499). \nDescrizione e stile.\nSe l'\"Orazione\" ha generato alcune perplessit\u00e0 cronologiche tra gli studiosi per l'aspetto arcaico della tela, la \"Vocazione\" \u00e8 invece perfettamente in linea con le ultime \"Storie di sant'Orsola\", con una nitida scansione dei piani e una magnifica orchestrazione di luce e colore, denso di effetti atmosferici. \nMatteo, esattore delle tasse/gabelliere, viene dolcemente portato via dal suo lavoro da Ges\u00f9, vestito di una sgargiante tunica rossa tra gli apostoli. La scena, ambientata a Cafarnao, mostra sullo sfondo una citt\u00e0 tipicamente veneta, con una torre militare su di una porta cittadina e vari palazzi sullo sfondo. Ben rappresentato \u00e8 il luogo di lavoro di Matteo, sulla sinistra, con grande cura del dettaglio: si vedono ad esempio i \"polizzini\" appesi alla parete del banco, la forma di legno per infliare velocemente le monete nei borselli e i parasoli di legno che servono per coprire l'eccessiva luce solare.\nIn basso a sinistra si trova uno stemma e il cartiglio con la firma e la data."}
{"id": "2864242", "revid": "36426", "url": "https://it.wikipedia.org/wiki?curid=2864242", "title": "Martirio di San Matteo", "text": ""}
{"id": "2864245", "revid": "36426", "url": "https://it.wikipedia.org/wiki?curid=2864245", "title": "Conversione di San Paolo (Caravaggio Odescalchi)", "text": ""}
{"id": "2864247", "revid": "36426", "url": "https://it.wikipedia.org/wiki?curid=2864247", "title": "Conversione di San Paolo (Caravaggio)", "text": ""}
{"id": "2864249", "revid": "339392", "url": "https://it.wikipedia.org/wiki?curid=2864249", "title": "Crocefissione di Sant'Andrea (Caravaggio)", "text": ""}
{"id": "2864253", "revid": "110157", "url": "https://it.wikipedia.org/wiki?curid=2864253", "title": "Angelo Branduardi - Cercando l'oro", "text": "Angelo Branduardi - Cercando l'oro \u00e8 una biografia del 2010, scritta da Roberto Tardito, edita in Italia da Arcana Edizioni.\nIl libro ripercorre la carriera di Angelo Branduardi, con interventi dell'artista. Sono presenti i testi integrali di tutte le canzoni, commentati dallo stesso Branduardi."}
{"id": "2864255", "revid": "36426", "url": "https://it.wikipedia.org/wiki?curid=2864255", "title": "Negazione di San Pietro", "text": ""}
{"id": "2864259", "revid": "599013", "url": "https://it.wikipedia.org/wiki?curid=2864259", "title": "Amman (disambigua)", "text": ""}
{"id": "2864260", "revid": "1543377", "url": "https://it.wikipedia.org/wiki?curid=2864260", "title": "Rivas (Costa Rica)", "text": "Rivas \u00e8 un distretto della Costa Rica facente parte del cantone di P\u00e9rez Zeled\u00f3n, nella provincia di San Jos\u00e9.\nRivas comprende 26 rioni (\"barrios\"):"}
{"id": "2864268", "revid": "1149807", "url": "https://it.wikipedia.org/wiki?curid=2864268", "title": "A Certain Magical Index", "text": " \u00e8 una serie di light novel giapponese scritta da Kazuma Kamachi e illustrata da Haimura Kiyotaka, pubblicata dal 10 aprile 2004 al 10 ottobre 2010 contando 22 volumi pi\u00f9 tre speciali, per un totale di 25. Il 10 marzo 2011 \u00e8 quindi iniziata una seconda serie intitolata \"Shinyaku: To aru majutsu no index\", la cui pubblicazione si \u00e8 conclusa il 10 luglio 2019 e conta 23 volumi.\nDalla light novel \u00e8 stato successivamente tratto un manga scritto da Ch\u016bya Kogino e serializzato dal 2007, edito in Italia dalla Star Comics a partire da febbraio 2012. Una serie televisiva anime composta da due stagioni \u00e8 stata prodotta da J.C.Staff e trasmessa in Giappone su Tokyo MX e altre reti da ottobre 2008 ad aprile 2011 ed \u00e8 inedita in Italia. A inizio ottobre 2011, sul sito ufficiale della serie TV e poi l'11 ottobre sulla rivista \"Dengeki Bunko\" di ASCII Media Works, \u00e8 stata annunciata la produzione di un film animato dedicato all'opera di Kazuma Kamachi, dal titolo \"\" e distribuito nei cinema nipponici dal 23 febbraio 2013. Una terza ed ultima stagione televisiva da 26 episodi \u00e8 andata in onda dal 6 ottobre 2018 al 5 aprile 2019.\nDa \"A Certain Magical Index\" sono state tratte due side-story. La prima \u00e8 incentrata sul personaggio di Mikoto Misaka, \u00e8 intitolata \"A Certain Scientific Railgun\" ed \u00e8 composta da un manga in corso di serializzazione e da una serie animata basata su di esso composta da 3 stagioni e trasmessa in Giappone dal 2 ottobre 2009 e prodotta da J.C.Staff. La seconda \u00e8 incentrata sul personaggio di Accelerator, \u00e8 intitolata \"A Certain Scientific Accelerator\" ed \u00e8 composta da un manga in corso di serializzazione della rivista \"Dengeki Daioh\" di ASCII Media Works.\nIl titolo originale \u00e8 letteralmente traducibile come \"Un certo indice magico\", ma viene ufficialmente pronunciato Index, in riferimento all'omonimo personaggio dell'opera, rendendo cos\u00ec il titolo ambivalente.\nTrama.\nIn un mondo dove le capacit\u00e0 degli \"esper\", persone con poteri soprannaturali, sono create tramite la tecnologia e la scienza, nelle vicinanze di Tokyo sorge la , nata per crearli e aiutarli nello sviluppo dei loro poteri (a migliorarli e a imparare a controllarli). Qui uno studente delle superiori, T\u014dma Kamij\u014d, sembra non possedere nessuna particolare abilit\u00e0 \"esper\" (viene quindi classificato come \"livello 0\"); tuttavia il suo braccio destro possiede la capacit\u00e0 unica di annullare qualsiasi altro potere, abilit\u00e0 chiamata \"imagine breaker\" (lett. \"distruttore d'illusioni\").\nLa storia inizia quando un'estate, precisamente la mattina del 20 luglio, T\u014dma ritrova svenuta sul balcone del suo appartamento una piccola suora vestita di bianco e dai capelli argentati. Il suo nome \u00e8 \"Index\", ed ella si rivela presto essere piuttosto capricciosa e iperattiva. Sembra anche che possegga una particolare abilit\u00e0: la \"memorizzazione perfetta\", cio\u00e8 la capacit\u00e0 di memorizzare tutto ci\u00f2 che ella vede senza tralasciarne nessun particolare. Proprio a causa di questo suo potere la Chiesa Puritana Inglese, la stessa da cui proviene \"Index\", ha fatto memorizzare alla suora Grimori, libri proibiti, facendola cos\u00ec diventare \"Index Librorum Prohibitorum\" (\"Indice dei libri proibiti\"). A causa di ci\u00f2 \"Index\" \u00e8 inseguita da dei maghi che tentano d'impadronirsi dei Grimori, e T\u014dma si ritrover\u00e0 cos\u00ec a dover proteggerla, venendo a conoscenza dei segreti che si celano dietro a questa storia.\nOltre a ci\u00f2 T\u014dma dovr\u00e0 fare i conti con altri misteri che avvolgono la scienza della Citt\u00e0-Studio, tra cui pericolosi esperimenti eseguiti in cerca del leggendario \"livello 6\", insieme ai molti alleati e amici che trover\u00e0 a partire da quell'estate che ha cambiato la sua vita.\nMedia.\nLight novel.\nIn Giappone la serie di light novel \"A Certain Magical Index\" \u00e8 stata pubblicata da ASCII Media Works sotto la sua etichetta Dengeki Bunko dal 10 aprile 2004, per poi concludersi il 10 ottobre 2010 con 25 volumi e due collezioni di brevi racconti, definiti \"A Certain Magical Index SS\". Dal 10 marzo 2011 \u00e8 poi iniziata la pubblicazione di una seconda serie di light novel intitolata \"Shinyaku: To aru majutsu no index\", terminata il 10 luglio 2019, che conta 23 volumi. Una terza serie, dal titolo \"Genesis Testament: Toaru majutsu no index\", esce dal 7 febbraio 2020.\nManga.\nIl manga \"A Certain Magical Index\" \u00e8 stato scritto da Kazuma Kamachi e illustrato da Chuya Kogino. Il manga \u00e8 un adattamento della serie di light novels \"A Certain Magical Index\" di Kamachi pubblicata da ASCII Media Works. Il primo capitolo del manga fu pubblicato nel numero del maggio 2007, uscito il 1\u00ba aprile 2007, della rivista per manga sh\u014dnen \"Monthly Sh\u014dnen Gangan\" della Square Enix, e i successivi capitoli sono serializzati mensilmente. Il primo tank\u014dbon \u00e8 stato pubblicato da Square Enix sotto l'etichetta \"Gangan Comics\" il 10 novembre 2007; la serie conta 26 \"tank\u014dbon\". In Italia il manga viene pubblicato da Star Comics a partire dal 22 febbraio 2012 con periodicit\u00e0 bimestrale per i primi numeri, poi irregolare.\nAnime.\nSerie televisiva.\nUna serie televisiva anime ispirata alla serie di light novel di Kamachi \u00e8 stata prodotta nel 2008 dallo studio J.C.Staff con AT-X. La regia \u00e8 a cura di Hiroshi Nishikiori e la serie \u00e8 andata in onda in Giappone tra ottobre 2008 e marzo 2009, per un totale di 24 episodi trasmessi. La serie \u00e8 stata raccolta poi in otto DVD e Blu-ray Disc per il mercato home video, pubblicati tra il 23 gennaio e il 21 agosto 2009.\nUna seconda stagione, intitolata e composta sempre da 24 episodi, \u00e8 stata trasmessa dall'8 ottobre 2010 al 1\u00ba aprile 2011 su AT-X e altre reti nipponiche e adattata in anime gli avvenimenti della serie di light novel fino al primo volume speciale, \"A Certain Magical Index SS\". La seconda stagione \u00e8 stata pubblicata per il mercato home video giapponese in 8 volumi tra il 26 gennaio e il 22 settembre 2011.\nIl 1\u00ba ottobre 2017, tramite il programma di variet\u00e0 \"Aniculbu!\" in onda in Giappone su Animax, \u00e8 stata resa nota la produzione della terza stagione dell'anime composta da 26 episodi andati in onda dal 6 ottobre 2018 al 5 aprile 2019.\nDal 1\u00ba agosto 2019 le prime due stagioni sono state rese disponibili sulla piattaforma Netflix anche coi sottotitoli in italiano. La terza invece \u00e8 disponibile tramite Crunchyroll.\nFilm.\nNei primi giorni di ottobre 2011 sul sito ufficiale della serie animata e poi l'11 ottobre 2011 sulla rivista \"Dengeki Bunko\" venne annunciata la futura produzione di un film d'animazione per \"A Certain Magical Index\". In risposta a un tweet di un utente giapponese del 4 marzo 2012 riguardante il fatto se il film proseguisse la trama con gli eventi del 14\u00b0 romanzo, Kazuma Miki della Dengeki Bunko, ramo di ASCII Media Works, ha replicato affermando che Kazuma Kamachi, autore della serie, avrebbe scritto una storia del tutto nuova per la pellicola, per la quale i tempi di lavorazione non erano stati ancora resi noti. Il titolo \u00e8 stato poi annunciato con la data di uscita e vari trailer nel corso del 2012: il film si intitola \"\" ed \u00e8 uscito nelle sale il 23 febbraio 2013. Il film \u00e8 stato pubblicato in DVD e Blu-ray Disc nell'agosto 2013. Tale pubblicazione \u00e8 stata sponsorizzata da un episodio speciale trasmesso il 9 agosto 2013 su Tokyo MX tra gli episodi 17 e 18 della serie \"Railgun S\".\nIn Italia la pellicola \u00e8 stata resa disponibile sulla piattaforma Netflix dal 1\u00ba agosto 2019 anche coi sottotitoli in italiano.\nVideogiochi.\nIl mondo \"A Certain Magical Index\" \u00e8 presente nel videogioco \"\" per Nintendo DS. Index appare come personaggio di supporto, mentre Mikoto \u00e8 un personaggio giocabile che pu\u00f2 essere sbloccato attraverso il gioco e Accelerator \u00e8 presente come boss. Un fighting game intitolato \"A Certain Magical Index\", sviluppato da Kadokawa Games e pubblicato da ASCII Media Works per PlayStation Portable (PSP), fu pubblicato il 27 gennaio 2011. Namco Bandai Games e Banpresto hanno prodotto un titolo \"crossover\", per PSP. Il gioco, i cui eventi avvengono pochi giorni prima degli eventi del film, fu pubblicato il 21 febbraio 2013. Index fa inoltre una apparizione cameo nel gioco per PSP \"Ore no im\u014dto ga konna ni kawaii wake ga nai\", tratto da un'altra omonima serie di light novel pubblicata da ASCII Media Works.\nAltri media.\nUn drama CD fu pubblicato prima con preordine tramite il volume 48 di \"Dengeki hp\" e successivamente nei negozi da novembre 2007. Ci sono due parti della storia. La prima parte originariamente fu trasmessa come radio drama in \"Dengeki Taish\u014d\" e inizia con un incontro tra un misterioso personaggio che si autoproclama \"ex\" mago e T\u014dma Kamij\u014d e Index in un ristorante per famiglia, dopo che Misaka decide di andare via a causa di affari urgenti. La seconda parte \u00e8 incentrata su Mikoto Misaka e Kuroko Shirai alle prese con il loro \"affare urgente\", e una richiesta di duellare da parte di una ragazza esper di livello 3 della Tokiwadai. Wei\u00df-Schwarz ha adattato \"Index\" e \"Railgun\" in un gioco di carte collezionabili.\nAccoglienza.\nNell'ottobre 2009 le light novels di \"A Certain Magical Index\" hanno venduto in Giappone 5.200.000 di copie. Nel maggio 2010 \u00e8 stato riportato che \"A Certain Magical Index\" ha venduto circa 7.7 milioni di copie ed divenne il bestseller n\u00b01 di \"Dengeki Bunko\". Lo stesso anno, nell'agosto 2010, \u00e8 stato riportato che la serie ha raggiunto le 9.000.000 di copie vendute e divenne la quinta light-novel nella classifica dei Best Seller in Giappone, battendo altre serie popolari quali \"Full Metal Panic!\", \"Shakugan no Shana\" e \"Haruhi Suzumiya\". Nel novembre 2010 la serie di light novel ha superato i 10 milioni di copie vendute.\nIn un sondaggio condotto nel 2018 dal sito web Goo Ranking, gli utenti giapponesi hanno votato i loro anime preferiti usciti nel 2008 e \"A Certain Magical Index\" \u00e8 arrivato all'ottavo posto con 178 voti."}
{"id": "2864271", "revid": "767487", "url": "https://it.wikipedia.org/wiki?curid=2864271", "title": "San Pedro (P\u00e9rez Zeled\u00f3n)", "text": "San Pedro \u00e8 un distretto della Costa Rica facente parte del cantone di P\u00e9rez Zeled\u00f3n, nella provincia di San Jos\u00e9."}
{"id": "2864282", "revid": "767487", "url": "https://it.wikipedia.org/wiki?curid=2864282", "title": "Second Generation", "text": "Second Generation \u00e8 una raccolta dei Van der Graaf Generator pubblicata nel 1986 da Virgin Records in formato CD.\nIl disco.\nLa raccolta contiene i brani pi\u00f9 famosi della band dall'album \"Godbluff\" fino a \"The Quiet Zone/The Pleasure Dome\"."}
{"id": "2864284", "revid": "1543377", "url": "https://it.wikipedia.org/wiki?curid=2864284", "title": "Platanares", "text": "Platanares \u00e8 un distretto della Costa Rica facente parte del cantone di P\u00e9rez Zeled\u00f3n, nella provincia di San Jos\u00e9.\nNote.\n--&gt;"}
{"id": "2864285", "revid": "1543377", "url": "https://it.wikipedia.org/wiki?curid=2864285", "title": "Pejibaye (P\u00e9rez Zeled\u00f3n)", "text": "Pejibaye \u00e8 un distretto della Costa Rica facente parte del cantone di P\u00e9rez Zeled\u00f3n, nella provincia di San Jos\u00e9."}
{"id": "2864289", "revid": "1543377", "url": "https://it.wikipedia.org/wiki?curid=2864289", "title": "Caj\u00f3n (Costa Rica)", "text": "Caj\u00f3n \u00e8 un distretto della Costa Rica facente parte del cantone di P\u00e9rez Zeled\u00f3n, nella provincia di San Jos\u00e9."}
{"id": "2864291", "revid": "125733500", "url": "https://it.wikipedia.org/wiki?curid=2864291", "title": "Hilda Bernard", "text": "Biografia.\nFiglia di padre inglese e madre austriaca, ha una sorella e un fratello, Raquel e Jorge. Dopo aver lasciato la scuola, incomincia a studiare alla Conservatorio Nacional de Arte Dram\u00e1tico. Nel 1942 riceve il suo primo lavoro in un'opera diretta da Orestes Caviglia e Enrique De Rosas al Teatro Nacional Cervantes. Nello stesso anno entra a far parte di Radio El Mundo, poi di Radio Splendid e infine \u00e8 tornata in Radio El Mundo.\nNel 1952 fece la sua prima apparizione in un film diretto da Don Napy, dal titolo \"Mala gente\". Dal 1960 recita in molte telenovelas e serie televisive, tra le altre \"El amor tiene cara de mujer\", \"Un mundo de veinte asientos\", \"Laura m\u00eda\" e \"El camionero y la dama\".\nNel 1995 prende parte a \"Chiquititas\". Nel 2002 recita ad un episodio di \"Los simuladores\". Dal 2002 al 2003 interpreta Hilda Acosta, professoressa di storia nella telenovela \"Rebelde Way\". Nel 2004 interpreta Nilda Santill\u00e1n, nonna della protagonista, Florencia, e dell'antagonista, Delfina in \"Flor - Speciale come te\".\nNel 2011 recita in \"Historias de la primera vez\". Nel 2013 \u00e8 parte del cast dell'opera teatrale \"P\u00f3stumos\" diretto da Jos\u00e9 Mar\u00eda Muscari. \nIn tutta la sua carriera ha ricevuto premi e riconoscimenti. Nel 1992 ha vinto il Premio Mart\u00edn Fierro, per il suo ruolo nella telenovela \"Antonella\". Nel 2009 e 2011 ha ricevuto due candidature sempre allo stesso premio. Nel 2015 ha ricevuto il Mart\u00edn Fierro per la sua carriera. \nVita privata.\n\u00c8 stata sposata due volte : con il presidente dell'Associazione Argentina di emittenti televisive, Horacio Zelada, e con il produttore, autore e regista Jorge Goncalvez, del quale \u00e8 rimasta vedova nel 1983. Ha una figlia di nome Patricia nata nel 1951, un nipote, Emiliano e un pronipote chiamato Lautaro.\nDoppiatrici italiane.\nNelle versioni in italiano dei suoi film, Hilda Bernard \u00e8 stata doppiata da:"}
{"id": "2864294", "revid": "21583", "url": "https://it.wikipedia.org/wiki?curid=2864294", "title": "Bar\u00fa", "text": "Bar\u00fa \u00e8 un distretto della Costa Rica facente parte del cantone di P\u00e9rez Zeled\u00f3n, nella provincia di San Jos\u00e9."}
{"id": "2864298", "revid": "287204", "url": "https://it.wikipedia.org/wiki?curid=2864298", "title": "Rio Nuevo", "text": ""}
{"id": "2864299", "revid": "1543377", "url": "https://it.wikipedia.org/wiki?curid=2864299", "title": "R\u00edo Nuevo", "text": "R\u00edo Nuevo \u00e8 un distretto della Costa Rica facente parte del cantone di P\u00e9rez Zeled\u00f3n, nella provincia di San Jos\u00e9.\nNote.\n--&gt;"}
{"id": "2864302", "revid": "228587", "url": "https://it.wikipedia.org/wiki?curid=2864302", "title": "Decollazione di San Giovanni Battista", "text": "La decapitazione di Giovanni Battista \u00e8 un evento storico riportato dai Vangeli e da Flavio Giuseppe. Ad esso sono ispirate varie opere, tra le quali:\nIl 29 agosto la liturgia cattolica celebra la memoria del Martirio di san Giovanni Battista."}
{"id": "2864309", "revid": "253269", "url": "https://it.wikipedia.org/wiki?curid=2864309", "title": "Lee Ingleby", "text": "Nato nel Lancashire, in Inghilterra,\u00e8 conosciuto soprattutto per aver interpretato Stan Picchetto nel terzo capitolo della saga di Harry Potter, \"Harry Potter e il prigioniero di Azkaban\", tuttavia ha fatto numerose apparizioni in moltissime serie televisive e film britannici. Tra i pi\u00f9 acclamati, ricordiamo il personaggio di Sean O'Neill in \"The Street\" di Jimmy McGovern, ed il ragazzo di Mel, Dean, nella seconda stagione di \"Early Doors\". Inoltre, ha interpretato il ruolo del sergente John Bacchus nella serie \"L'ispettore Gently\". Nel 2001, ha fatto un'apparizione in \"Spaced\", che \u00e8 stata uno dei rari casi, insieme ad \"Harry Potter\", in cui ha dovuto abbandonare per copione il suo naturale accento del nord ed adottare invece quello cockney.\nCarriera.\nPrima di frequentare la scuola di arte drammatica \"London Academy of Music and Dramatic Art\" di Londra, Lee ha studiato al college Accrington and Rossendale.\nIl suo primo ruolo importante \u00e8 stato quello del giovane protagonista nella miniserie della BBC \"Nature Boy\", insieme a Paul McGann. Nel 2001, ha interpretato Smike nella versione televisiva di \"The Life and Adventures of Nicholas Nickleby\", con James D'Arcy e Sophia Myles, mentre l'anno successivo si \u00e8 dedicato allo spettacolo teatrale \"Borstal Boy\", basato debolmente sulla vita del poeta/attivista irlandese Brendan Behan, nel quale ha interpretato un bulletto crudele in un collegio inglese per ragazzi \"difficili\".\nPer quanto riguarda altre serie televisive, Lee ha recitato in \"Hustle\", \"Clocking Off\", \"No Angels\", \"Fat Friends\", \"Jonathan Creek\", \"Dalziel and Pascoe\", \"Cadfael (Pellegrino dell'Odio)\" e \"The Bill\". Ha avuto ruoli di supporto quali Gustave in \"La leggenda di un amore - Cinderella\", con Drew Barrymore, e Hollom nel film del 2003 di Peter Weir, \"\". Nel 2004 ha avuto un ruolo piccolo ma cruciale in \"Haven\", che ha lanciato Orlando Bloom. Il film, che \u00e8 stato visto in prima mondiale al Toronto Film Festival, \u00e8 stato per\u00f2 pubblicato commercialmente solo nel 2006, a seguito di pesanti modifiche. Lee, inoltre, \u00e8 apparso come ospite nella avventura audio di \"Doctor Who\", \"Terror Firma\".\nNel 2001, ha recitato nel cortometraggio \"Cracks in the Ceiling\", del quale ha scritto la sceneggiatura e nel quale \u00e8 comparso anche suo padre, Gordon Ingleby.\nUno dei suoi lavori pi\u00f9 recenti \u00e8 stato l'adattamento televisivo, nel 2006, di \"The Wind in the Willows\", nel quale ha interpretato Mole, insieme a Bob Hoskins nel ruolo di Badger, Matt Lucas nel ruolo di Toad e Mark Gatiss nel ruolo di Ratty. Ha interpretato il Detective Sergente John Bacchus in tutti gli episodi della serie televisiva poliziesca della BBC \"L'ispettore Gently\", ed \u00e8 apparso successivamente in un adattamento modernizzato della fiaba \"Raperonzolo\", parte della serie \"Fairy Tales\".\nQuando non compare in televisione o al cinema, Lee rimane attivo sui palchi teatrali, nei quali conserva un certo numero di crediti. Ha recitato, infatti, nel ruolo di Puck in \"Sogno di una notte di mezza estate\" di Shakespeare, nel ruolo di Alexander in \"Cressida\" di Nicholas Wright e nel ruolo di Katurian in \"The Pillowman\" di Martin McDonagh.Il suo ultimo ruolo teatrale \u00e8 stato quello di Zygmunt nello spettacolo \"Our Class\", tenutosi da settembre 2009 a gennaio 2010 al Cottesloe Theatre."}
{"id": "2864314", "revid": "767487", "url": "https://it.wikipedia.org/wiki?curid=2864314", "title": "68-71", "text": "68-71 \u00e8 una raccolta dei Van der Graaf Generator pubblicata nel 1972 da Charisma Records in formato LP."}
{"id": "2864318", "revid": "339392", "url": "https://it.wikipedia.org/wiki?curid=2864318", "title": "Guerre Anglo-Asante", "text": ""}
{"id": "2864324", "revid": "1543377", "url": "https://it.wikipedia.org/wiki?curid=2864324", "title": "P\u00e1ramo (Costa Rica)", "text": "P\u00e1ramo \u00e8 un distretto della Costa Rica facente parte del cantone di P\u00e9rez Zeled\u00f3n, nella provincia di San Jos\u00e9."}
{"id": "2864325", "revid": "71433", "url": "https://it.wikipedia.org/wiki?curid=2864325", "title": "El secreto de sus ojos", "text": ""}
{"id": "2864326", "revid": "585241", "url": "https://it.wikipedia.org/wiki?curid=2864326", "title": "Compagnia francese delle Indie occidentali", "text": "La Compagnia francese delle Indie Occidentali (\"Compagnie des Indes occidentales\") fu un'impresa commerciale francese, fondata nel 1635 per competere con le concorrenti imprese inglesi e olandesi.\nStoria.\nLa compagnia agiva sul Canada, sulla Acadia, sulle Antille francesi, sulla Caienna, sul Senegal, sulla Guinea e sulle regioni del Sud America sotto il dominio francese. Esattamente come le omonime realt\u00e0 delle altre potenze europee alla Compagnia fu garantito il privilegio reale esclusivo (monopolio) per il commercio con queste regioni per quaranta anni.\nL'investimento iniziale fu considerevole, infatti dopo soli sei mesi di operativit\u00e0 la Compagnia disponeva gi\u00e0 di 45 vascelli ed era riuscita a stabilire rotte commerciali con tutti i territori su cui aveva il monopolio. Nonostante questo la Compagnia fu una realt\u00e0 effimera, infatti dallo scoppio della guerra d'Olanda nel 1672 emerse la sua condizione di grave inferiorit\u00e0 nei confronti della Compagnia olandese delle Indie occidentali e le sue navi, non riuscendo a reggere il confronto con quelle olandesi, persero il privilegio di esclusivit\u00e0 nel 1674."}
{"id": "2864336", "revid": "169040", "url": "https://it.wikipedia.org/wiki?curid=2864336", "title": "Acacia Avenue", "text": "Acacia Avenue \u00e8 un clich\u00e9 della cultura britannica, una metafora per indicare una strada cittadina della classe media. \nCi sono almeno sessanta Acacia Avenues in Gran Bretagna, nove di loro nell'area urbana di Londra."}
{"id": "2864338", "revid": "1543377", "url": "https://it.wikipedia.org/wiki?curid=2864338", "title": "San Pablo (Le\u00f3n Cort\u00e9s)", "text": "San Pablo \u00e8 un distretto della Costa Rica, capoluogo del cantone di Le\u00f3n Cort\u00e9s, nella provincia di San Jos\u00e9."}
{"id": "2864342", "revid": "1305772", "url": "https://it.wikipedia.org/wiki?curid=2864342", "title": "Movement Torino Music Festival", "text": "Il Movement Torino Music Festival, o pi\u00f9 comunemente denominato Movement, \u00e8 un festival di musica elettronica che si tiene annualmente, a partire dal 2006, a Torino.\nStoria.\nInterpretazione europea del Detroit Electronic Music Festival (DEMF) che si svolge a Detroit (Michigan, USA) dal 2000, Movement va in scena per la prima volta fuori dai confini americani il 15 dicembre 2006 a Torino per celebrare la chiusura dei Giochi Olimpici Invernali.\nNel 2009 Movement Torino e Movement Detroit \u2013 Paxahau hanno sottoscritto un'intesa programmatica volta a consolidare internazionalmente il brand sul fronte del palinsesto artistico e del portafoglio sponsor, con mutuo beneficio cultural-turistico per entrambe le metropoli.\nGli inizi.\nIl 15 dicembre 2006, per la prima volta a Torino nasce ufficialmente Movement. A conclusione di un anno pieno di emozioni, viene deciso di realizzare un evento musicale in una location protagonista delle gare di hockey durante le Olimpiadi di Torino 2006. Movement \u00e8 il primo evento privato ad entrare all'interno del palazzetto realizzato dall'architetto Arata Isozaki. Alla prima edizione partecipano 2.500 persone. Nel 2007, Movement decide di ampliare il proprio parco artisti e di legarsi alla data del 31 ottobre, la festa di Halloween. Alla seconda edizione partecipano 6.000 persone, molte delle quali provenienti da fuori Piemonte.\nLa crescita.\nDopo due anni e due edizioni alle spalle, nel 2008 Movement decide di aumentare il proprio palinsesto culturale, realizzando due seminari con Derrick May e Fran\u00e7ois Kevorkian presso il Politecnico di Torino e la presentazione ufficiale in Italia del film \"High Tech Soul\", il primo documentario sull'evoluzione della musica techno del regista Gary Bredow. Nel 2008 vengono utilizzati per la prima volta i tre foyer del Palazzetto, che ospitano in un'unica serata oltre 12.000 persone.\nNel 2009, Movement viene realizzato in due giorni differenti, il 30 ed il 31 ottobre. La quarta edizione del festival ospita oltre 20 DJ internazionali, 25 ore di musica live, proiezioni digitali ed oltre 15.000 persone.\nNel 2010 avviene la vera consacrazione come Festival di rilievo internazionale: il 31 ottobre suonano tra gli altri anche i Chemical Brothers in esclusiva nazionale.\nIl 2011 \u00e8 l\u2019ultimo anno in cui Movement si svolge presso il PalaOlimpico-Isozaki ed ospita il live degli Underworld assieme a Laurent Garnier, Carl Craig, Green Velvet e Derrick May.\nNel 2012 Movement si trasferisce al Padiglione 5 di Torino Esposizioni per una edizione di transizione.\nDal 2013 casa Movement \u00e8 il Lingotto Fiere di Torino.\nSecondo l\u2019Osservatorio dello Spettacolo SIAE nel 2015 Movement \u00e8 il Festival musicale di gran lunga pi\u00f9 partecipato d\u2019Italia nel quarto trimestre dello stesso anno.\nNel 2016, unitamente al cugino Kappa FuturFestival, riceve il prestigioso patrocinio della Commissione Europea, mai assegnato precedentemente dalla propria costituzione nel 1968.\nMovement si consolida come principale format invernale d\u2019Italia.\nIl main show del 2017 si svolge il 28 e il 31 Ottobre.\nEdizioni.\nEdizione 2006\nEdizione 2007\nEdizione 2008\nEdizione 2009\nAmbasciatori Movement.\nMovement ha tra le proprie file numerosi ambasciatori, che hanno il compito di portare in giro per il mondo i valori del festival. Tra questi troviamo personaggi illustri come Derrick May, unico DJ ad aver preso parte a tutte e quattro le edizioni del festival torinese."}
{"id": "2864347", "revid": "1543377", "url": "https://it.wikipedia.org/wiki?curid=2864347", "title": "San Andr\u00e9s (Costa Rica)", "text": "San Andr\u00e9s \u00e8 un distretto della Costa Rica facente parte del cantone di Le\u00f3n Cort\u00e9s, nella provincia di San Jos\u00e9."}
{"id": "2864354", "revid": "205250", "url": "https://it.wikipedia.org/wiki?curid=2864354", "title": "Laura Azcurra", "text": "Biografia.\nIn attivit\u00e0 fin dagli anni novanta, ha recitato in diversi film per il cinema come \"Despabilate amor\", \"Mi suegra es un zombie\" e \"Soles en la ciudad\".\nRecita anche in numerose telenovelas come \"Verdad consecuencia\", \"Los pensionados\", \"Flor - Speciale come te\" e \"Jake &amp; Blake\". Ha svolto anche attivit\u00e0 come attrice teatrale per gli spettacoli \"Contracciones\", \"Perla\" e \"El protagonista\".\nSuo padre \u00e8 maestro e direttore di teatro e sua madre \u00e8 un'artista.\nDoppiatrici italiane.\nNelle versioni in italiano dei suoi film, Laura Azcurra \u00e8 stata doppiata da:"}
{"id": "2864359", "revid": "125222746", "url": "https://it.wikipedia.org/wiki?curid=2864359", "title": "Gregor MacGregor", "text": "Dopo aver combattuto nelle guerre d'indipendenza sudamericane, torn\u00f2 in Inghilterra nel 1820, dove si fece passare per cacicco di \"Poyais\" (nota anche come Principato di Poyais, Territorio di Poyais, Repubblica di Poyais), un'inesistente nazione dell'America centrale da lui inventata, grazie alla quale truff\u00f2 diversi investitori e aspiranti pionieri.\nBiografia.\nMacGregor nacque a Edimburgo, in Scozia, dal capitano Daniel MacGregor e da Ann Austin. Nel 1803 si arruol\u00f2 nella Royal Navy. Si spos\u00f2 nel 1805 con Marie Bowater, che mor\u00ec poco tempo dopo. Serv\u00ec poi negli eserciti spagnolo e portoghese, dopo di che fece ritorno a Edimburgo. Pi\u00f9 o meno in questo periodo, MacGregor venne a sapere dei movimenti indipendentisti sudamericani e nella Capitaneria Generale del Venezuela in particolare: proprio in Venezuela si rec\u00f2 nel 1811, con il grado di colonnello. Nel 1817 comand\u00f2 una squadra di 55 uomini per strappare San Fernandina su Amelia Island agli Spagnoli. Sfruttando l'effetto sorpresa, gli uomini di MacGregor ebbero la meglio e occuparono l'isola e, il 29 giugno, MacGregor pot\u00e9 issarvi la bandiera con la croce verde.\nCacicco di Poyais.\nGregor MacGregor ripart\u00ec poi dall'America Latina per tornare a Londra nel 1820. Qui giunto, afferm\u00f2 di essere stato nominato cacicco (termine con il quale si indicava l'autorit\u00e0 pi\u00f9 alta o il principe in America Latina) del Principato di Poyais, una nazione indipendente nella Baia di Honduras. Stando al suo racconto, il re George Frederic Augustus I della trib\u00f9 dei Miskito gli avrebbe ceduto il territorio di Poyais, 32.400\u00a0km\u00b2 di terra fertile e ricca di risorse incontaminate, con un piccolo numero di coloni di origine britannica e nativi di natura pacifica e amichevole. Lo stesso MacGregor avrebbe gettato le basi per la formazione di una nazione, creando un apparato burocratico e un esercito e proclamando un governo democratico.\nOra, diceva, aveva bisogno di coloni e di investitori ed era tornato in Gran Bretagna per pubblicizzare la cosa. All'epoca, gli uomini d'affari britannici erano ansiosi di entrare nel grande mercato dell'America latina, che gli era precluso a causa della presenza della Spagna. La proposta di MacGregor era tanto pi\u00f9 allettante alla luce delle guerre per l'indipendenza che in quel periodo si combattevano in molti stati sudamericani: i nuovi governi della Colombia, del Cile e del Per\u00f9 avevano gi\u00e0 infatti emesso obbligazioni al Royal Exchange di Londra per raccogliere somme di denaro.\nL'alta societ\u00e0 londinese fu inoltre subito catturata dalla figura colorita e pittoresca di MacGregor, ed egli e la sua seconda moglie, la creola venezuelana Josefa Andrea Aristeguieta Lovera, ricevettero molti inviti. Il Lord Mayor di Londra, Christopher Magnay, organizz\u00f2 persino un ricevimento ufficiale nella Guildhall. MacGregor affermava di discendere dal clan scozzese dei MacGregor e di avere come antenato addirittura il celebre eroe \"Rob Roy\" MacGregor. Contribuirono molto al suo successo in societ\u00e0 i suoi racconti, notevolmente abbelliti, delle sue imprese nella guerra d'indipendenza spagnola all'epoca di Napoleone e quindi al servizio di Francisco de Miranda, Sim\u00f3n Bol\u00edvar e delle guerre d'indipendenza sudamericane.\nMacGregor venne presentato al maggiore William John Richardson che, nell'inverno 1821, fu da lui nominato legato di Poyais. Si era trasferito a Oak Hall, nella propriet\u00e0 di Richardson nell'Essex, dove teneva un tenore di vita molto lussuoso, confacente col suo \"status\" di \"principe\". Un ufficio per la Legazione del Territorio di Poyais venne aperto a Dowgate Hill nella City. Splendidi banchetti a Oak Hall e ricevimenti cui invitava ambasciatori stranieri, ministri e alti ufficiali dell'esercito fecero ulteriormente aumentare la sua popolarit\u00e0. MacGregor afferm\u00f2 inoltre che uno dei suoi antenati era uno dei pochi superstiti del cosiddetto \"progetto di Dari\u00e9n\", un fallito tentativo da parte della Scozia di creare colonie a Panama nel 1695: per risarcire la Scozia di questo insuccesso, aveva deciso che gli aspiranti coloni provenienti dalla Scozia avrebbero avuto la precedenza nella sua impresa.\nA questo scopo, apr\u00ec degli uffici a Edimburgo e a Glasgow. A Edimburgo, MacGregor inizi\u00f2 a vendere i diritti sulla terra di Poyais a 3 scellini e 3 pence per acro, un prezzo per l'epoca molto generoso, che crebbe rapidamente fino a 4 scellini. Molti, desiderosi di abbandonare una vita di povert\u00e0 e di fare fortuna in America, aderirono al progetto assieme alle loro famiglie. Il 23 ottobre 1822 MacGregor contrasse un prestito per un totale di \u00a3200.000 a nome del governo di Poyais, nella forma di 2.000 obbligazioni al portatore del valore di \u00a3100 ciascuna.\nSempre nel 1822 MacGregor pubblic\u00f2 una guida di Poyais di 350 pagine intitolata \"Sketch of the Mosquito Shore, including the Territory of Poyais, descriptive of the country\", scritta apparentemente da un certo capitano Thomas Strangeways. In essa, Poyais era descritta in termini entusiastici e grande enfasi veniva posta sul profitto che si poteva trarre dalle abbondanti risorse presenti sul territorio. Poyais veniva definita una regione decisamente ospitale per gli immigrati britannici, gi\u00e0 dotata di infrastrutture, ricchissima di miniere di oro e di argento e con larghi appezzamenti di terra fertile pronti per essere colonizzati. A Poyais, persino, non c'era pericolo di malattie tropicali. Nel libro era anche scritto che i primi coloni britannici avevano fondato la capitale di Poyais, St Joseph, negli anni trenta del XVIII secolo.\nLe spedizioni di coloni.\nLa Legazione di Poyais caric\u00f2 una nave battezzata \"Honduras Packet\", il cui equipaggio MacGregor gi\u00e0 conosceva, e furono stipulati accordi con cinque commercianti di Londra per rifornire la nave di cibo e munizioni. La sua stiva trasportava anche un baule pieno di \"dollari di Poyais\", valuta di Poyais che MacGregor aveva stampato in Scozia. Molti dei coloni avevano cambiato le loro sterline con dollari di Poyais. Il 10 settembre 1822 la \"Honduras Packet\" part\u00ec dal porto di Londra con 70 aspiranti pionieri a bordo, tra cui dottori, avvocati e un banchiere cui erano state promesse posizioni appropriate nell'apparato statale di Poyais. Alcuni avevano anche acquistato i gradi di ufficiale nell'esercito di Poyais.\nIl 22 gennaio 1823 un'altra nave, la \"Kennersley Castle\", lasci\u00f2 Leith Harbour in Scozia alla volta di Poyais con 200 passeggeri e scorte sufficienti per un anno. Arriv\u00f2 a destinazione il 20 marzo e pass\u00f2 i successivi due giorni nella ricerca di un porto dove attraccare. Finalmente, i nuovi arrivati trovarono i coloni che erano partiti con la \"Honduras Packet\". Ci\u00f2 che questi ultimi avevano trovato al loro arrivo era una giungla inviolata, alcuni nativi e una coppia di eremiti americani che si erano stabiliti l\u00ec. La capitale \"Saint Joseph\" consisteva in alcune rovine di un precedente tentativo di insediamento abbandonato del secolo precedente. Non c'era alcuna colonia: la \"Honduras Packet\" era stata spazzata via da una tempesta.\nDopo che alcuni dei naufraghi ebbero iniziato a costruire dei rudimentali rifugi, gli ufficiali e i funzionari decisero di cercare un modo per andarsene: il tenente colonnello Hector Hall, che sarebbe dovuto diventare il governatore di Poyais, part\u00ec per cercare la \"Honduras Packet\" o un'altra nave che li riportasse in Gran Bretagna. Iniziarono a sorgere dispute fra i coloni e alcuni di essi, che si aspettavano di trovare condizioni ben diverse e sistemazioni di un certo livello, si rifiutarono di fare alcunch\u00e9. La \"Kennersley Castle\" era ripartita. Le malattie tropicali iniziarono a fare le prime vittime. Uno dei coloni, che aveva investito tutti i suoi risparmi per ottenere un posto sulla nave, si suicid\u00f2.\nAd aprile, la \"Mexican Eagle\", una nave proveniente dall'Honduras Britannico con a bordo il \"chief magistrate\", trov\u00f2 per caso i naufraghi. Il magistrato Bennet ascolt\u00f2 la loro storia e li inform\u00f2 che un posto di nome Poyais non esisteva. Acconsent\u00ec poi a riportarli nell'Honduras Britannico. Un paio di giorni dopo il colonnello Hall torn\u00f2 con il re George Frederic Augustus I e rifer\u00ec che il re aveva revocato la concessione della terra perch\u00e9 MacGregor ne aveva assunto la sovranit\u00e0. La \"Mexican Eagle\" riport\u00f2 nell'Honduras Britannico 60 coloni, i restanti vennero salvati in seguito. Molti di loro erano gi\u00e0 molto provati, e parecchi morirono in seguito negli ospedali dell'Honduras; 180 persone sulle 240 che erano partite dall'Europa morirono.\nEdward Codd, sovrintendente del Belize, mand\u00f2 subito un messaggio a Londra, da dove dei vascelli vennero inviati per richiamare indietro cinque navi cariche di coloni che nel frattempo erano partite dopo la \"Kennersley Castle\". I coloni che decisero di non rimanere nell'Honduras Britannico o in altri territori americani si imbarcarono sulla nave \"Ocean\" il 1\u00ba agosto 1823 per rientrare a Londra. Altri ancora morirono durante questo viaggio, e meno di 50 persone ritornarono vive in Gran Bretagna. Settantadue giorni dopo la partenza, la \"Ocean\" attracc\u00f2 a Londra.\nIl giorno seguente, i giornali della citt\u00e0 pubblicarono tutta la storia: tuttavia, nonostante le esperienze passate dai sopravvissuti, alcuni di loro si rifiutarono ostinatamente di credere che dietro a tutto ci\u00f2 ci fosse proprio MacGregor. Uno di essi, James Hastie, che aveva perso due figli a causa delle malattie tropicali, scrisse e pubblic\u00f2 un libro intitolato \"Narrative of a Voyage in the Ship Kennersley Castle from Leith Roads to Poyais\", in cui incolpava della truffa i consiglieri di Sir Gregor ed i pubblicisti per avere diffuso informazioni false. Un gruppo di sopravvissuti firm\u00f2 una dichiarazione in cui sostenevano che, se Sir Gregor fosse venuto con loro, le cose sarebbero andate in modo diverso. Il maggiore Richardson fece causa ai giornali per calunnia e difese MacGregor dall'accusa di frode. Ma MacGregor, comunque, era gi\u00e0 partito per Parigi a ottobre.\nLa truffa di Poyais in Francia.\nMacGregor aveva gi\u00e0 preso contatti con la societ\u00e0 commerciale \"Compagnie de la Nouvelle Neustrie\" e li aveva incaricati di promuovere l'affare di Poyais in Francia. Nel marzo 1825 MacGregor convoc\u00f2 da Londra Gustavus Butler Hippisley, una sua conoscenza dai tempi dell'esercito, col pretesto di discutere della sua nomina di rappresentante di Poyais in Colombia: disse a Hippisley che aveva bisogno dell'aiuto del governo francese per ottenere una formale rinuncia su qualsiasi pretesa (in realt\u00e0 inesistente) che la Spagna potesse avanzare su Poyais e che si era gi\u00e0 incontrato col primo ministro francese Jean-Baptiste de Vill\u00e8le.\nMacGregor e la Nouvelle Neustrie gi\u00e0 progettavano di mandare emigranti francesi a Poyais. Hippisley scrisse a Londra, criticando i giornalisti che avevano definito MacGregor un \"avventuriero spiantato\". In agosto, MacGregor pubblic\u00f2 una nuova costituzione di Poyais: l'aveva fatta diventare una repubblica con se stesso come capo di Stato. Il 18 agosto 1825 contrasse un prestito di \u00a3300.000 al 2,5% di interesse presso la banca londinese Thomas Jenkins &amp; Company; contemporaneamente, la Nouvelle Neustrie reclut\u00f2 coloni alla condizione che acquistassero azioni della compagnia per il valore di 100 franchi.\nQuando i funzionari francesi si accorsero che un elevato numero di persone avevano ottenuto il passaporto per recarsi in una nazione di cui non avevano mai sentito parlare, requisirono il vascello della Nouvelle Neustrie a Le Havre. Alcuni degli emigranti in partenza capirono che qualcosa non andava e chiesero che si facessero indagini sulle attivit\u00e0 della Nouvelle Neustrie e su Sir Gregor. Hippisley fu arrestato, ma MacGregor non fu trovato. Hippisley e il segretario di MacGregor, Thomas Irving, vennero rinchiusi nella prigione di La Force mentre la polizia svolgeva le sue indagini.\nLehuby, uno dei dirigenti della Nouvelle Neustrie, scapp\u00f2 in Belgio. MacGregor riusc\u00ec a rimanere nascosto finch\u00e9 non venne arrestato e condotto in prigione il 7 dicembre, due mesi dopo i primi arresti. Cerc\u00f2 in tutti i modi di tranquillizzare i suoi soci e nel gennaio 1826 scrisse un proclama alle nazioni dell'America centrale, scritto in lingua francese perch\u00e9 pensato soprattutto per il pubblico francese. Gli accusati vennero quindi trasferiti a Bic\u00eatre. Il processo ebbe inizio il 6 aprile 1826.\nMacGregor, Hippisley, Irving e Lehuby (in absentia) furono accusati di frode; il loro avvocato, Merilhou, addoss\u00f2 tutta la responsabilit\u00e0 a Lehuby e l'accusa si dichiar\u00f2 disposta a chiudere il procedimento se gli imputati fossero stati deportati dalla Francia. Inizialmente la corte si dichiar\u00f2 favorevole, ma i giudizi cambiarono idea quando il Belgio acconsent\u00ec a estradare Lehuby. L'avvocato Merilhou venne poi sentito come testimone dell'accusa. Il nuovo processo inizi\u00f2 il 10 luglio 1826 e dur\u00f2 quattro giorni. Il sostituto di Merilhou, Berville, con eloquenza diede la colpa dell'accaduto a tutti tranne che a MacGregor. MacGregor venne assolto e Hippisley e Irving rilasciati, Lehuby fu condannato a 13 mesi per aver fatto false promesse.\nAltri tentativi.\nNel 1826 MacGregor torn\u00f2 a Londra, dove nel frattempo il clamore sui suoi misfatti era ormai dimenticato. Poco dopo il suo arrivo fu arrestato e portato alla prigione di Tothill Fields Bridewell a Westminster in base ad accuse oggi sconosciute, e venne rilasciato in meno di una settimana. Torn\u00f2 quindi a dedicarsi alla sua truffa, stavolta con alcune modifiche. Afferm\u00f2 che i nativi (che, di nuovo, non esistevano affatto) lo avevano eletto capo di Stato e divenne quindi \"cacicco della Repubblica di Poyais\", e apr\u00ec un nuovo ufficio al n. 23 di Threadneedle Street nella \"City\", senza tanto apparato e su scala molto minore che in passato.\nMise insieme un prestito per \u00a3800.000 con obbligazioni ventennali con Thomas Jenkins &amp; Company come intermediario. L'annuncio venne dato nell'estate del 1827. Tuttavia, gli investitori si erano fatti pi\u00f9 cauti e qualcuno fece circolare un volantino che metteva in guardia dall'investire nell'\"imbroglio di Poyais\". MacGregor dovette cedere la maggior parte dei certificati rimasti invenduti a un consorzio di speculatori per una somma che non venne resa nota e questa volta riusc\u00ec a guadagnarci ben poco.\nAnche i successivi piani che implicavano sempre l'affare di Poyais ebbero scarsa fortuna. Nel 1828 MacGregor cerc\u00f2 di vendere appezzamenti di terreno di Poyais al prezzo di 5 scellini per acro. Nel 1830 per\u00f2 Robert Charles Frederic, fratello e successore di re George Frederic, inizi\u00f2 a mettere in vendita gli stessi territori a compagnie impegnate nello sfruttamento del legname. Questi certificati confliggevano con quelli di MacGregor. Quando i primi investitori chiesero i loro interessi, l'unico modo che egli aveva di pagare fu quello di emettere altri certificati del valore degli interessi che doveva. Inoltre, la truffa iniziava ad essere sfruttata anche da altri: due uomini di nome Upton aprirono un \"ufficio poyaisiano\" rivale e iniziarono a mettere in vendita terreni.\nNel 1831 MacGregor propose un nuovo \"capitale consolidato poyaisiano al tre per cento\" in qualit\u00e0 di \"Presidente della Repubblica poyaisiana\". Nel 1834, mentre si trovava in Scozia, fu costretto ad emettere una nuova serie di certificati per la terra come pagamento di alcune garanzie non rimborsate. Nel 1836 scrisse una nuova costituzione per la sua Repubblica. L'ultima testimonianza di un tentativo di truffa legato a Poyais risale al 1837, quando cerc\u00f2 di nuovo di vendere alcuni certificati. Nel 1839 Gregor MacGregor si trasfer\u00ec in Venezuela, dove chiese e ottenne che gli fosse versata una pensione in quanto generale che aveva combattuto per l'indipendenza. Mor\u00ec a Caracas il 3 dicembre 1845."}
{"id": "2864360", "revid": "59645", "url": "https://it.wikipedia.org/wiki?curid=2864360", "title": "Falkenhayn", "text": ""}
{"id": "2864364", "revid": "899609", "url": "https://it.wikipedia.org/wiki?curid=2864364", "title": "Lucky Red", "text": "La Lucky Red \u00e8 una societ\u00e0 di distribuzione e produzione cinematografica italiana, fondata a Roma da Andrea Occhipinti nel 1987.\nStoria.\nFondata nel 1987 da Andrea Occhipinti, la societ\u00e0 acquista e distribuisce film considerati d'essai, premiati e passati attraverso festival cinematografici importanti come il Festival di Cannes e di Berlino.\nA partire dal 2005 Lucky Red ha curato la distribuzione italiana dei film d'animazione dello Studio Ghibli, distribuendo a partire da quell'anno l'intera filmografia dello studio al cinema o in home video e realizzando nuovi doppiaggi per i titoli gi\u00e0 distribuiti in precedenza da altre societ\u00e0.\nNel 2006, la Lucky Red ha deciso di ampliare il suo listino, e con il marchio Key Films distribuisce film pi\u00f9 commerciali, adatti alle multisale. Nella stagione 2008/2009 la Lucky Red ottiene diversi riconoscimenti grazie a \"The Millionaire\", \"Valzer con Bashir\" e \"The Wrestler\".\nDal 2016 Lucky Red ha intensificato l'attivit\u00e0 produttiva, portando al cinema film come \"Sulla mia pelle\", \"La Befana vien di notte\", \"18 regali\" e \"Sotto il sole di Riccione\". Nel 2019, insieme a Cinema Undici, la Lucky Red ha vinto il David di Donatello come Miglior Produttore per il film \"Sulla Mia Pelle\". \nNel 2020 Lucky Red ha fondato la piattaforma MioCinema.\nProduzioni di prossima uscita sono la commedia natalizia \"Io sono Babbo Natale\", con protagonisti Gigi Proietti e Marco Giallini e \"Freaks out\" di Gabriele Mainetti. Rientra nelle produzioni Lucky Red anche la serie televisiva \"Il Processo\", prodotta per Mediaset e distribuita su Netflix."}
{"id": "2864381", "revid": "125874863", "url": "https://it.wikipedia.org/wiki?curid=2864381", "title": "Sergej Juran", "text": "Carriera.\nCalciatore.\nClub.\nDebutt\u00f2 nel campionato sovietico 1985 con lo (vincendo il campionato statale ucraino) e successivamente gioc\u00f2 con la , con cui ha vinto la Coppa dell'URSS e il campionato.\nNegli anni novanta ha collezionato molte esperienze estere, partendo dal Portogallo dove ha militato con (con cui ha vinto un campionato e una coppa portoghesi oltre a laurearsi capocannoniere della Coppa dei Campioni 1991-1992) e (con cui ha vinto il campionato); dopo un breve ritorno in patria nel 1995 allo . \u00e8 stato una stagione in Inghilterra con il e due in Germania con il prima e il poi, e in Austria con lo (aggiudicandosi una supercoppa austriaca), club con cui ha concluso la carriera da giocatore per intraprendere quella da allenatore.\nI maggiori successi li ha ottenuti in patri con lo Spartak Mosca con cui ha vinto campionato russe e due Coppa dei Campioni della CSI.\nNazionale.\nCon la nazionale sovietica ha collezionato 12 presenze e due reti. Ha esordito il 21 novembre 1990, nella gara contro gli , nell'ambito di un triangolare amichevole, giocando il primo tempo prima di essere sostituito da Dmitrij Rad\u010denko. Il suo primo gol in nazionale risale al 13 giugno 1991, nella gara contro la giocata nell'ambito del torneo amichevole Scania.\nHa fatto in tempo anche a collezionare tre presenze nella effimera Nazionale di calcio della Comunit\u00e0 degli Stati Indipendenti prendendo parte al Campionato europeo di calcio 1992. A questa manifestazione, dopo aver saltato il primo incontro contro la , gioc\u00f2 titolare sia la gara contro i (sostituito nella ripresa da Sergej Kir'jakov) sia la sconfitta contro la che cost\u00f2 l'eliminazione\nCon la fine dell'Unione sovietica ha collezionato 25 presenze e 5 reti con la selezione russa. All'\"esordio\" con la nazionale della Russia segn\u00f2 subito il gol decisivo nella gara contro l' valida per le Qualificazioni al campionato mondiale di calcio 1994 (sostituito nel finale da Igor' Kolyvanov).\nHa preso parte alla spedizione russa al Campionato mondiale di calcio 1994, disputando solo la prima gara persa contro il per 2-0, sostituito da Oleg Salenko che ne prese il posto in squadre e vinse il titolo di capocannoniere di quel torneo.\nNel novembre del 1997 ha giocato da titolare entrambe le sfide di play-off contro l' valide per le Qualificazioni al campionato mondiale di calcio 1998.\nAllenatore.\nHa cominciato la carriera da tecnico come assistente allo . Nella stagione 2004 ha allenato la in terza serie.\nNel 2006 ha allenato prima i lettoni del , poi gli estoni del .\nTornato in patria ha allenato prima lo e, brevemente, i , prima esperienza nella massima serie russa.\nNel 2009 ha diretto i kazaki dell'.\nDopo un lungo stop ha allenato in Armenia il . Tra il 2017 e il 2020 \u00e8 tornato in patria con lo .\nIn seguito \u00e8 tornato ad allenare il ."}
{"id": "2864387", "revid": "729019", "url": "https://it.wikipedia.org/wiki?curid=2864387", "title": "Grande ritirata (Russia)", "text": "La grande ritirata \u00e8 il nome con cui \u00e8 nota la ritirata delle truppe russe dalla Galizia e Polonia durante la prima guerra mondiale.\nContesto.\nAll'inizio del 1915 il massiccio afflusso di rinforzi sul fronte orientale favor\u00ec lo schieramento delle Potenze Centrali. Furono formate quattro nuove armate tedesche: la 11\u00aa, la 12\u00aa, l'Armata del Niemen e l'Armata del Bug, pertanto si modific\u00f2 l'equilibrio sul fronte orientale, poich\u00e9 contro le tredici armate austro-tedesche erano schierate solo 9 armate russe. Sotto pressante richiesta del Kaiser, il capo di stato maggiore Falkenhayn si pieg\u00f2 alla volont\u00e0 di Hindenburg e Ludendorff di continuare l'offensiva.\nA fronte di questi sviluppi, la Stavka russa decise di mettere in atto una ritirata strategica al fine di guadagnare il tempo necessario a mettere il potenziale industriale russo in grado di sostenere lo sforzo bellico. Nonostante il potenziale bellico messo in campo dai tedeschi, il problema pi\u00f9 grave per l'esercito russo nella primavera 1915 era la carenza di armi e munizioni, pertanto un gran numero degli uomini che erano stati mobilitati nel 1914 era senza armi.\nDa un punto di vista militare, la capitale della Polonia, Varsavia, era della massima importanza: la citt\u00e0 era una delle migliori fortezze dell'epoca, il perno del gruppo di fortezze detto il \"Triangolo Polacco\", composto a sud da Ivangorod sulla Vistola, ad est da Brest-Litovsk, oltre che da Varsavia stessa. Il sistema fortificato, completato dalla fortezza di Novo Georgievsk, doveva confrontarsi con tre fronti di guerra, due tedeschi (al nord ed al centro) ed uno austriaco (a sud).\nL'offensiva tedesca.\nDopo l'offensiva di Gorlice-Tarn\u00f3w dell'inizio di giugno 1915, le armate di Mackensen attraversarono il fiume San e conquistarono Przemy\u015bl. Il 20 giugno l'alto comando russo ordin\u00f2 la ritirata dalla Galizia ed il 22 giugno i tedeschi occuparono Lvov, la capitale della regione. La ritirata dalla Galizia provoc\u00f2 gravi conseguenza a tutte le popolazioni di diverse etnie che abitavano la regione: agli ebrei fu rifiutato il permesso di trasferirsi in altri territori dell'impero russo, permesso che invece fu accordato ai galiziani di religione ortodossa, che avevano anche l'opportunit\u00e0 di acquisire la cittadinanza russa nel caso si fossero trasferiti nelle regioni asiatiche. Numerosi tedeschi della Galizia erano gi\u00e0 stati trasferiti nella regione della Volinia alla fine del 1914. Durante la grande ritirata russa dell'estate 1915, centinaia di migliaia di ebrei, tedeschi e polacchi della Galizia furono brutalmente evacuati e trasferiti dalla zona di guerra verso oriente.\nGrazie alla conquista di Leopoli il generale Mackensen fu promosso feldmaresciallo, comandante di un gruppo di 4 armate austro-tedesche. Tra il 23 ed il 27 giugno i tedeschi attraversarono anche il fiume Dniester, infine l'offensiva fu fermata all'inizio di luglio a causa dei contrattacchi dei russi.\nIl 13 luglio le armate delle Potenze Centrali ripresero l'offensiva, da sud verso nord, sull'intero fronte galiziano. In inferiorit\u00e0 numerica e non perfettamente posizionata, la linea delle unit\u00e0 russe and\u00f2 in crisi e fu ritirata su nuove posizioni difensive (Ivangorod-Lublino-Che\u0142m).\nLa situazione era resa ancora pi\u00f9 grave dal fatto che anche la 10\u00aa e l'Armata del Niemen stavano spingendo sul settore nord del fronte, con il rischio di provocare un ampio aggiramento dell'intero schieramento russo.\nIl 13 luglio tutto il settore sud dello schieramenti russo era indietreggiato di altri 150 chilometri verso il Buh Occidentale, lasciando in mano russe solo una piccola porzione di Polonia, attorno alle fortezze di Varsavia e Ivangorod. Il 22 luglio le armate degli imperi centrali attraversarono la Vistola. In agosto la 4\u00aa Armata russa abbandonava la fortezza di Ivangorod. Con il procedere della ritirata russa anche Varsavia venne lasciata e la 12\u00aa Armata tedesca (comandata da Gallwitz) ebbe l'occasione di occuparla fra il 4 ed il 5 agosto 1915.\nVarsavia era la seconda grande citt\u00e0 europea a cadere in mani tedesche, ad un anno esatto dalla conquista di Bruxelles, inoltre, per la prima volta dalla caduta di Napoleone, la Russia perdeva il controllo della capitale polacca.\nMentre proseguiva l'avanzata dei tedeschi ad oriente di Varsavia, i russi affidavano alla guarnigione della fortezza di Novogeorgievsk, situata alla confluenza dei fiumi Buh e Vistola, il compito di frenare in qualche modo il nemico.\nNuovi attacchi di tre armate tedesche (la 8\u00aa, la 10\u00aa e la 12\u00aa) dalla Prussia Orientale in direzione sud causarono ben presto il collasso anche sul settore settentrionale, costringendo i russi ad arretrare le posizioni in modo da formare una linea quasi retta in direzione nord-sud. Al termine dell'offensiva i tedeschi conquistarono Brest-Litovsk (il 25 agosto) e Vilnius (19 settembre).\nConseguenze.\nIl 1915 fu un anno disastroso per la Russia, la perdita della Polonia e dei territori sul confine polacco-tedesco, il gran numero di prigionieri ed il collasso nel sistema dei rifornimenti, provocarono una grave crisi politica interna, mentre crollava il morale delle truppe, costrette alla ritirata.\nUn'altra grave decisione presa dall'alto comando russo fu la politica della \"terra bruciata\", adottata nei confronti dei territori abbandonati, che si accompagnava alla evacuazione forzata delle popolazioni, in modo da evitare che potessero supportare il nemico occupante."}
{"id": "2864388", "revid": "729019", "url": "https://it.wikipedia.org/wiki?curid=2864388", "title": "Ferrovia della Stubaital", "text": "La ferrovia della Stubaital (in tedesco: \"Stubaitalbahn\") \u00e8 una linea a scartamento metrico dell'Austria oggi esercita come tranvia urbana ed extraurbana. Unisce Innsbruck al circondario della valle delle Alpi dello Stubai; dalla piazza della stazione, a Innsbruck, attraversa un percorso urbano sui binari tranviari della citt\u00e0 immettendosi, dopo il terminale vecchio della Stubaitalbahn, nei binari in sede propria.\nStoria.\nLe prime istanze per la costruzione di una ferrovia per Telfes e Fulpmes risalgono al 1886; il progetto, dell'ingegnere Von Schwind, prevedeva anche un proseguimento sino a Matrei innestandosi quivi alla Ferrovia del Brennero. Nel 1900 venne accordata la concessione per un progetto con trazione a vapore, dell'ingegnere Riehl, limitato a Fulpmes. Nel 1902 tuttavia lo stesso progettista proponeva alla AEG l'adozione della trazione elettrica a corrente alternata monofase, allora sperimentale e agli albori, a patto che questa concorresse alle spese di costruzione della ferrovia. La concessione venne accordata ufficialmente con atto giuridico del 17 agosto 1903 assegnando alla linea la qualificazione di ferrovia. I lavori iniziati nel 1903 si conclusero all'inizio dell'estate del 1904 inaugurando la nuova linea, il 31 luglio dello stesso anno, con trazione elettrica monofase a tensione di 2500 volt a 42,5\u00a0Hz.\nIl servizio venne svolto con elettromotrici a carrelli in grado di trainare anche carrozze a due assi e carri merci. Nel 1926 la tensione di linea venne innalzata a 3000 volt a frequenza industriale (50\u00a0Hz).\nNel 1979 la ferrovia fu oggetto di un esperimento che, rivelatosi positivo, port\u00f2 alla conversione della trazione elettrica in corrente continua a 850 volt (successivamente portata a 900 volt): la ferrovia venne alimentata alla tensione suddetta immettendovi un tram articolato a due casse di Innsbruck. I lusinghieri risultati della prova portarono alla trasformazione definitiva degli impianti collegati ad un percorso urbano fino alla stazione centrale delle \u00d6BB, a partire dal 2 luglio 1983, all'introduzione dell'orario cadenzato e all'acquisto di materiale rotabile moderno.\nCaratteristiche.\nLa \"Stubaitalbahn\" \u00e8 una linea dalle caratteristiche prettamente tranviarie, lunga 18,2\u00a0km a scartamento ridotto, elettrificata ed utilizzata oggi da rotabili di tipo tranviario tra Innsbruck e Fulpmes in Tirolo. Nel percorso cittadino di Innsbruck usa le locali rotaie del tram.\nIl percorso inizia alla stazione ferroviaria principale di Innsbruck, attraversa il distretto di Wilten, dove si trova la vecchia stazione della Stubaital presso la quale termina il doppio binario ed inizia il tronco extraurbano, e i villaggi di Natters, Mutters, Kreith, e Telfes in Stubai. La tratta extraurbana \u00e8 a binario unico con raddoppi per incrocio in 8 stazioni: \"Sonnenburgerhof, H\u00f6lltal, Mutters, Feldeler, Kreith, Telfer Wiesen, Luimes, Telfes\". La stazione terminale di Fulpmes ha 3 binari e la rimessa."}
{"id": "2864399", "revid": "45927", "url": "https://it.wikipedia.org/wiki?curid=2864399", "title": "Simbolo di dollaro", "text": ""}
{"id": "2864405", "revid": "45927", "url": "https://it.wikipedia.org/wiki?curid=2864405", "title": "Simbolo di sterlina", "text": ""}
{"id": "2864408", "revid": "119597485", "url": "https://it.wikipedia.org/wiki?curid=2864408", "title": "Windows Recovery Environment", "text": "Windows Recovery Environment, abbreviato in Windows RE o WinRE, \u00e8 un software introdotto a partire da Windows Vista che consente di eseguire operazioni di correzione errori e risoluzione problemi. WinRE \u00e8 un \"mini Windows\" o meglio \u00e8 un sistema operativo che implementa l\"'ambiente di ripristino\" di Microsoft Windows.\nIl software viene eseguito su WinPE ed \u00e8 andato a sostituire la precedente \"console di ripristino\" introdotta con Windows 2000.\nEsso \u00e8 presente anche nelle versioni server di Windows.\nEsecuzione del software.\nPer eseguire il software \u00e8 possibile premere ripetutamente all'avvio del sistema e selezionare la voce \"Ripristina il computer\" se esso \u00e8 installato sull'hard disk (come normalmente \u00e8), altrimenti \u00e8 possibile eseguirlo dal DVD di installazione del sistema operativo oppure si pu\u00f2 creare e impiegare il DVD di ripristino con l'apposita utilit\u00e0 lanciabile in Windows da Start\\Manutenzione\\Crea un disco di ripristino del sistema.\nDa Windows 8 in poi non si utilizza pi\u00f9 il DVD ma un'unit\u00e0 USB (di tipo flash) per preparare l'ambiente di ripristino Windows. Inoltre, \u00e8 cambiata anche la modalit\u00e0 per attivarlo (la funzione del tasto F8 \u00e8 disabilitata per default): o si attiva con un apposito comando di Windows in esecuzione (impostazioni/aggiornamento e sicurezza/ripristino) o si lancia con il supporto esterno oppure \u00e8 avviato automaticamente dall'UEFI in caso di necessit\u00e0 (o causando volutamente terminazioni ripetute con il tasto di accensione/spegnimento del PC).\nGli strumenti.\nRipristino di Windows \u00e8 composto da diversi strumenti, tutti accessibili da un menu principale.\nGli assemblatori OEM possono personalizzare e includere in WinRE strumenti aggiuntivi, come il ripristino del computer allo stato di fabbrica. Per\u00f2, non bisogna confondere l'ambiente di ripristino Windows (cio\u00e8 quello originale Microsoft) con il ripristino alle condizioni di fabbrica del produttore (utilizzando l\"'OEM recovery tool\") in quanto sono due strumenti diversi, con finalit\u00e0 diverse.\nRipristino all'avvio.\nQuesto strumento consente di riparare errori relativi al processo di avvio di Windows.\nRipristino configurazione di sistema.\n In inglese \"system restore\".\nRipristino Windows Complete PC.\nQuesto strumento consente di ripristinare un'immagine dell'hard disk creata con lo strumento di backup di Windows (in inglese \"system image recovery\"). Il recupero e la copia di un'immagine di un'unit\u00e0 (sistema operativo, utenti, programmi, dati, configurazioni), precedentemente creata, si chiama \"re-image\".\nStrumento di diagnostica memoria Windows.\nQuesto strumento consente di verificare errori relativi alla memoria.\nPrompt dei comandi.\nConsente un accesso totale al file system e di eseguire programmi.\nOpzioni avanzate/opzioni di avvio.\nMenu che contiene i comandi per l'avvio provvisorio (in diverse modalit\u00e0), la disabilitazione di alcune funzioni all'avvio.\nWindows 8.\nDa Windows 8 e soprattutto Windows 8.1, l'utilit\u00e0 \u00e8 stata radicalmente migliorata. Anche l'interfaccia utente \u00e8 ridisegnata, con grafica stile \"app\".\nLe funzioni aggiuntive sono:\nQueste 3 modalit\u00e0 non vanno confuse con il ripristino tramite l'immagine di backup che \u00e8 comunque un'altra opzione presente nel menu di avvio avanzato (comando secondario della schermata \"risoluzione dei problemi\"). Infatti, il ripristino di Windows tramite un'immagine di sistema (\"system image recovery\", precedentemente creata in un determinato istante) lanciato mediante ambiente di ripristino in avvio, \u00e8 una cosa diversa dal solito ripristino configurazione di sistema. Il ripristino di un'immagine di sistema permette, generalmente entro 30 minuti circa e in maniera affidabile, di riottenere il PC esattamente come era (aggiornamenti, programmi, impostazioni, dati, ecc.) nel momento in cui si era creata l'immagine. Il backup dell'immagine \u00e8 salvato preferibilmente su un HDD esterno, essendo spesso di dimensioni considerevoli. L'immagine creata con la procedura Windows non pu\u00f2 includere l'eventuale partizione di ripristino del produttore (OEM) archiviata sul disco.\nPer lanciare l'ambiente utilizzando una periferica (cio\u00e8 non usando il menu di avvio) non si pu\u00f2 pi\u00f9 utilizzare il DVD (disco di ripristino di Windows) ma solo una chiavetta USB (unit\u00e0 di ripristino). In alternativa si pu\u00f2 utilizzare un supporto (DVD o chiavetta USB) che contiene l'installazione del sistema operativo e scegliere il menu \"Risoluzione dei problemi/Opzioni avanzate\".\nLa procedura per avviare l'ambiente di ripristino o la modalit\u00e0 provvisoria direttamente dal computer \u00e8 pi\u00f9 complessa ed \u00e8 possibile utilizzare F8 solo se preventivamente abilitato. Questo perch\u00e9 da Windows 8 in poi l'avvio del sistema \u00e8 eseguito in ambiente UEFI.\nL'ambiente cos\u00ec riprogettato vale anche per Windows 10."}
{"id": "2864412", "revid": "205250", "url": "https://it.wikipedia.org/wiki?curid=2864412", "title": "Alberto Anchart", "text": "Mor\u00ec il 31 ottobre 2011 all'et\u00e0 di 80 anni presso l'ospedale spagnolo di Buenos Aires, vittima di un cancro terminale che era stato individuato un mese prima."}
{"id": "2864417", "revid": "54193", "url": "https://it.wikipedia.org/wiki?curid=2864417", "title": "Codice degli appalti", "text": ""}
{"id": "2864418", "revid": "1776051", "url": "https://it.wikipedia.org/wiki?curid=2864418", "title": "Bartolomeo Giugni", "text": "Biografia.\nFu eletto in tarda et\u00e0 Arcivescovo di Pisa nel 1576, ma rimase a capo dell'arcidiocesi toscana per poco pi\u00f9 di un anno a causa della sua morte, avvenuta nel 1577.\nIl 28 marzo del 1576 benedisse la prima pietra della seconda cerchia di mura di Livorno, opera voluta dal granduca Cosimo I e in seguito terminata dal nipote Ferdinando I."}
{"id": "2864422", "revid": "54193", "url": "https://it.wikipedia.org/wiki?curid=2864422", "title": "Procedura a evidenza pubblica", "text": ""}
{"id": "2864424", "revid": "54193", "url": "https://it.wikipedia.org/wiki?curid=2864424", "title": "Procedura d'evidenza pubblica", "text": ""}
{"id": "2864425", "revid": "54193", "url": "https://it.wikipedia.org/wiki?curid=2864425", "title": "Gara d'evidenza pubblica", "text": ""}
{"id": "2864426", "revid": "54193", "url": "https://it.wikipedia.org/wiki?curid=2864426", "title": "Gara a evidenza pubblica", "text": ""}
{"id": "2864427", "revid": "54193", "url": "https://it.wikipedia.org/wiki?curid=2864427", "title": "Gara ad evidenza pubblica", "text": ""}
{"id": "2864428", "revid": "54193", "url": "https://it.wikipedia.org/wiki?curid=2864428", "title": "Procedura ad evidenza pubblica", "text": ""}
{"id": "2864429", "revid": "54193", "url": "https://it.wikipedia.org/wiki?curid=2864429", "title": "Procedura di evidenza pubblica", "text": ""}
{"id": "2864431", "revid": "54193", "url": "https://it.wikipedia.org/wiki?curid=2864431", "title": "Gara di evidenza pubblica", "text": ""}
{"id": "2864437", "revid": "1498232", "url": "https://it.wikipedia.org/wiki?curid=2864437", "title": "Italia ai Giochi paralimpici", "text": "L'Italia \u00e8 presente ai giochi paralimpici estivi fino dalla loro prima edizione che si tenne nel 1960 a Roma nonch\u00e9 a quelli invernali sin dalla seconda edizione del 1980 a Geilo (Norvegia).\nMedagliere.\nGiochi estivi.\nIn evidenza l'edizione in cui l'Italia era la nazione ospitante\nPlurivincitori.\nSegue l'elenco ufficiale del Comitato Paralimpico Internazionale."}
{"id": "2864440", "revid": "113397704", "url": "https://it.wikipedia.org/wiki?curid=2864440", "title": "Lindhorst", "text": "Lindhorst \u00e8 un comune della Bassa Sassonia, in Germania.\nAppartiene al circondario della Schaumburg ed \u00e8 parte della comunit\u00e0 amministrativa di Lindhorst."}
{"id": "2864446", "revid": "287204", "url": "https://it.wikipedia.org/wiki?curid=2864446", "title": "L\u00fcdersfeld", "text": "L\u00fcdersfeld \u00e8 un comune di 1.106 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Lindhorst."}
{"id": "2864449", "revid": "92723", "url": "https://it.wikipedia.org/wiki?curid=2864449", "title": "Rolando da Cremona", "text": "Biografia.\nStudi\u00f2 e consegu\u00ec la cattedra alla facolt\u00e0 delle arti di Bologna, dove, probabilmente insegn\u00f2 anche medicina. Nel 1219 vest\u00ec l'abito domenicano; nel 1228 fu a Parigi, baccelliere sentenziario di Giovanni di Sant'Egidio, per tenere l'insegnamento della teologia come maestro l'anno successivo. Fu cos\u00ec il primo frate ad ottenere tale incarico: lo ebbe per iniziativa del vescovo di Parigi, Guglielmo d'Alvernia, nella circostanza di uno sciopero dei maestri secolari.\nEbbe vivissimo interesse per il commento di Aristotele e della sua opera naturale, tanto che per continuare le sue letture si trasferir\u00e0 all'Universit\u00e0 di Tolosa (1230-1231), sfuggendo ai divieti papali. Nel 1233 rientr\u00f2 in Italia. Fu in contatto con la corte di Federico II, guadagnandosi, fra l'altro, l'apprezzamento di Teodoro di Antiochia, l'arabo che era succeduto nell'incarico di astronomo e filosofo dell'imperatore dopo Michele Scoto (1238). Poco \u00e8 rimasto dei suoi scritti: oltre ad una \"Summa theologiae\", il suo commentario a Giobbe, che \u00e8 in realt\u00e0 un'opera di psicologia naturale e cosmologia con notevoli interessi magici. Fu tra i primissimi conoscitori del commento di Averro\u00e8 alla \"Fisica\" di Aristotele."}
{"id": "2864452", "revid": "121715229", "url": "https://it.wikipedia.org/wiki?curid=2864452", "title": "Psaumida", "text": "Biografia.\nPsaumida, figlio di Acrone, nacque a Kamarina, sub-colonia siracusana della Sicilia sud-orientale, all'inizio del VI secolo a.C. \nDivenne famoso nel 452 a.C. quando vinse tre gare dei LXXXII giochi olimpici di Olimpia, tra cui la gara pi\u00f9 ambita, quella con la quadriga.\nTra le 11 Olimpiche, scritte da Pindaro, due sono dedicate a Psaumida\u02d0 l'Olimpica IV \" A Psaumida di Kamarina vincitore con i cavalli\" e l'Olimpica V, \"Allo stesso Psaumida vincitore colla quadriga, col carro da mule e nella gara del corsiero\". Pindaro salut\u00f2 cos\u00ec l'atleta\u02d0\nOggi porta il nome di \"Psaumide di Kamarina\" l'istituto scolastico di Santa Croce Camerina.\nA Psaumida \u00e8 dedicata una Via principale della citt\u00e0 di Ragusa, e pi\u00f9 precisamente la via che porta a tutte le strutture sportive della citt\u00e0 Iblea."}
{"id": "2864453", "revid": "110157", "url": "https://it.wikipedia.org/wiki?curid=2864453", "title": "Bad Nenndorf", "text": "Bad Nenndorf \u00e8 una citt\u00e0 di 10.470 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Nenndorf."}
{"id": "2864456", "revid": "110157", "url": "https://it.wikipedia.org/wiki?curid=2864456", "title": "Haste", "text": "Haste \u00e8 un comune di 2.793 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Nenndorf."}
{"id": "2864458", "revid": "39224", "url": "https://it.wikipedia.org/wiki?curid=2864458", "title": "Toaru Majutsu no Index", "text": ""}
{"id": "2864460", "revid": "110157", "url": "https://it.wikipedia.org/wiki?curid=2864460", "title": "Hohnhorst", "text": "Hohnhorst \u00e8 un comune di 2.194 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Nenndorf."}
{"id": "2864461", "revid": "110157", "url": "https://it.wikipedia.org/wiki?curid=2864461", "title": "Suthfeld", "text": "Suthfeld \u00e8 un comune di 1.507 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Nenndorf."}
{"id": "2864462", "revid": "767487", "url": "https://it.wikipedia.org/wiki?curid=2864462", "title": "Athens Open 1994", "text": "L'Athens Open 1994 \u00e8 stato un torneo di tennis giocato sulla terra battuta. \u00c8 stata la 9\u00aa edizione del torneo, che fa parte della categoria World Series nell'ambito dell'ATP Tour 1994. Si \u00e8 giocato ad Atene in Grecia dal 3 al 10 ottobre 1994.\nCampioni.\nSingolare maschile.\n Alberto Berasategui ha battuto in finale Oscar Mart\u00ednez 4\u20136, 7\u20136 (7\u20134), 6\u20133\nDoppio maschile.\n Luis Lobo / Javier S\u00e1nchez hanno battuto in finale Cristian Brandi / Federico Mordegan 5\u20137, 6\u20131, 6\u20134"}
{"id": "2864464", "revid": "287204", "url": "https://it.wikipedia.org/wiki?curid=2864464", "title": "Lauenhagen", "text": "Lauenhagen \u00e8 un comune di 1.448 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Niedernw\u00f6hren."}
{"id": "2864471", "revid": "2091899", "url": "https://it.wikipedia.org/wiki?curid=2864471", "title": "Tel Aviv Open 1994", "text": "Il Tel Aviv Open 1994 \u00e8 stato un torneo di tennis giocato sul cemento. \u00c8 stata la 15\u00aa edizione del torneo, che fa parte della categoria World Series nell'ambito dell'ATP Tour 1994. Si \u00e8 giocato al Israel Tennis Centers di Ramat HaSharon vicino a Tel Aviv in Israele dal 10 al 17 ottobre 1994.\nCampioni.\nSingolare maschile.\n Wayne Ferreira ha battuto in finale Amos Mansdorf 7\u20136 (7\u20134), 6\u20133\nDoppio maschile.\n Lan Bale / John-Laffnie de Jager hanno battuto in finale Jan Apell / Jonas Bj\u00f6rkman 6\u20137, 6\u20132, 7\u20136"}
{"id": "2864472", "revid": "287204", "url": "https://it.wikipedia.org/wiki?curid=2864472", "title": "Meerbeck", "text": "Meerbeck \u00e8 un comune di 2.093 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Niedernw\u00f6hren."}
{"id": "2864474", "revid": "287204", "url": "https://it.wikipedia.org/wiki?curid=2864474", "title": "Niedernw\u00f6hren", "text": "Niedernw\u00f6hren \u00e8 un comune di 1.987 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Niedernw\u00f6hren."}
{"id": "2864475", "revid": "433605", "url": "https://it.wikipedia.org/wiki?curid=2864475", "title": "Marlik", "text": "Marlik \u00e8 un sito archeologico iraniano nella regione di Gilan vicino alla citt\u00e0 di Rudbar. \nGli scavi hanno portato alla luce manufatti risalenti a 3.000 anni fa. Tra cui oggetti d'oro e vasi di ceramica zoomorfi (tori, cavalli, leopardi, orsi).\nL'archeologo Negahban fu sovrintendente scientifico in questo sito.\nBibliografia.\nG.N. Kurochkin, \"Archeological search for the Near Eastern Aryans and the royal cemetery of Marlik in northern Iran\", Annales Academiae Scientiarum Fennicae. Series B ISSN 0066-2011, 1993, vol. 271 (1), pp.\u00a0389\u2013395 (10 ref.)"}
{"id": "2864477", "revid": "287204", "url": "https://it.wikipedia.org/wiki?curid=2864477", "title": "Nordsehl", "text": "Nordsehl \u00e8 un comune di 787 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Niedernw\u00f6hren."}
{"id": "2864478", "revid": "697352", "url": "https://it.wikipedia.org/wiki?curid=2864478", "title": "Iwan Bloch", "text": "Biografia.\nNel 1907 nella sua opera \"Das sexualleben unserer Zeit in seinen Beziehungen zur modernen Kultur\", dissertava sul fatto che la \"vita d'amore\" nella civilt\u00e0 moderna, doveva essere studiata integrando le conoscenze di discipline diverse: biologia, antropologia, filosofia, psicologia, sociologia, etnologia, medicina e storia della cultura in generale."}
{"id": "2864479", "revid": "767487", "url": "https://it.wikipedia.org/wiki?curid=2864479", "title": "Pollhagen", "text": "Pollhagen \u00e8 un comune di 1.204 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Niedernw\u00f6hren."}
{"id": "2864480", "revid": "287204", "url": "https://it.wikipedia.org/wiki?curid=2864480", "title": "Bank Austria Tennis Trophy 1994", "text": "Il Bank Austria Tennis Trophy 1994 \u00e8 stato un torneo di tennis giocato sintetico indoor del Wiener Stadthalle di Vienna in Austria. \u00c8 stata la 20\u00aa edizione del torneo che fa parte della categoria ATP World Series nell'ambito dell'ATP Tour 1994. Il torneo si \u00e8 giocato dal 17 al 24 ottobre 1994.\nCampioni.\nSingolare maschile.\n Andre Agassi ha battuto in finale Michael Stich 7\u20136 (7\u20134), 4\u20136, 6\u20132, 6\u20133\nDoppio maschile.\n Mike Bauer / David Rikl hanno battuto in finale Alex Antonitsch / Greg Rusedski 7\u20136, 6\u20134"}
{"id": "2864481", "revid": "287204", "url": "https://it.wikipedia.org/wiki?curid=2864481", "title": "Wiedensahl", "text": "Wiedensahl \u00e8 un comune mercato di 1.067 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Niedernw\u00f6hren."}
{"id": "2864482", "revid": "6923", "url": "https://it.wikipedia.org/wiki?curid=2864482", "title": "Societ\u00e0 di trasformazione urbana", "text": "Una societ\u00e0 di trasformazione urbana (STU) \u00e8 un particolare tipo di societ\u00e0 per azioni, promossa da un comune italiano come strumento di pianificazione territoriale.\nVennero introdotte nell'ordinamento giuridico italiano dall'art. 17, comma 59, della legge 15 maggio 1997, n. 127; la disciplina successivamente conflu\u00ec nel ora art. 120 del decreto legislativo 18 agosto 2000, n. 267.\nPu\u00f2 esser utilizzata per dare attuazione al piano regolatore, in collaborazione con almeno un socio privato, da scegliere con procedura di evidenza pubblica (l'operazione pu\u00f2 essere quindi un tipo di finanza di progetto). Gli scopi sono l'acquisizione dell'area, la progettazione e realizzazione degli interventi e infine la vendita delle opere realizzate. Tale forma societaria permette di estendere anche alla quota di opere private sull'area le disposizioni speciali applicate alle opere di pubblica utilit\u00e0."}
{"id": "2864484", "revid": "54193", "url": "https://it.wikipedia.org/wiki?curid=2864484", "title": "T.U.", "text": ""}
{"id": "2864485", "revid": "287204", "url": "https://it.wikipedia.org/wiki?curid=2864485", "title": "Helpsen", "text": "Helpsen \u00e8 un comune di 2.047 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Nienst\u00e4dt."}
{"id": "2864487", "revid": "287204", "url": "https://it.wikipedia.org/wiki?curid=2864487", "title": "Hespe", "text": "Hespe \u00e8 un comune di 2.142 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Nienst\u00e4dt."}
{"id": "2864488", "revid": "1442080", "url": "https://it.wikipedia.org/wiki?curid=2864488", "title": "Bank Austria Tennis Trophy 1994 - Singolare", "text": "Il singolare del Bank Austria Tennis Trophy 1994 \u00e8 stato un torneo di tennis facente parte dell'ATP Tour 1994.\nGoran Ivani\u0161evi\u0107 era il detentore del titolo, ma ha perso in semifinale contro Andre Agassi.\nAgassi ha battuto in finale 7\u20136 (7\u20134), 4\u20136, 6\u20132, 6\u20133 Michael Stich."}
{"id": "2864490", "revid": "110157", "url": "https://it.wikipedia.org/wiki?curid=2864490", "title": "Nienst\u00e4dt", "text": "Nienst\u00e4dt \u00e8 un comune di 4.736 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Nienst\u00e4dt."}
{"id": "2864491", "revid": "838137", "url": "https://it.wikipedia.org/wiki?curid=2864491", "title": "Bank Austria Tennis Trophy 1994 - Doppio", "text": "Il doppio del Bank Austria Tennis Trophy 1994 \u00e8 stato un torneo di tennis facente parte dell'ATP Tour 1994.\nByron Black e Jonathan Stark erano i detentori del titolo, ma quest'anno non hanno partecipato.\nMike Bauer e David Rikl hanno battuto in finale 7\u20136, 6\u20134 Alex Antonitsch e Greg Rusedski."}
{"id": "2864492", "revid": "287204", "url": "https://it.wikipedia.org/wiki?curid=2864492", "title": "Seggebruch", "text": "Seggebruch \u00e8 un comune di 1.632 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Nienst\u00e4dt."}
{"id": "2864493", "revid": "767487", "url": "https://it.wikipedia.org/wiki?curid=2864493", "title": "Grand Prix de Tennis de Lyon 1994", "text": "Il Grand Prix de Tennis de Lyon 1994 \u00e8 stato un torneo di tennis giocato sul cemento indoor. Si \u00e8 giocato al Palais des Sports de Gerland di Lione in Francia. \u00c8 stata l'8\u00aa edizione del torneo, che fa parte della categoria ATP World Series nell'ambito dell'ATP Tour 1994. Il torneo si \u00e8 giocato dal 17 al 24 ottobre 1994.\nCampioni.\nSingolare maschile.\n Marc Rosset ha battuto in finale Jim Courier 6\u20134, 7\u20136 (7\u20132)\nDoppio maschile.\n Jakob Hlasek / Evgenij Kafel'nikov hanno battuto in finale Martin Damm / Patrick Rafter 6\u20137, 7\u20136, 7\u20136"}
{"id": "2864494", "revid": "439868", "url": "https://it.wikipedia.org/wiki?curid=2864494", "title": "Rodenberg", "text": "Rodenberg \u00e8 una citt\u00e0 di 6.216 abitanti della Bassa Sassonia, in Germania.\nAppartiene al circondario della Schaumburg ed \u00e8 parte della Samtgemeinde Rodenberg."}
{"id": "2864498", "revid": "110157", "url": "https://it.wikipedia.org/wiki?curid=2864498", "title": "Apelern", "text": "Apelern \u00e8 un comune di 2.624 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Rodenberg."}
{"id": "2864500", "revid": "282579", "url": "https://it.wikipedia.org/wiki?curid=2864500", "title": "George Washington Brigade der SS", "text": ""}
{"id": "2864509", "revid": "110157", "url": "https://it.wikipedia.org/wiki?curid=2864509", "title": "Lingue kiowa-tano", "text": "Le lingue kiowa-tano costituiscono una famiglia linguistica delle lingue native americane dell'America Settentrionale, parlate da alcune trib\u00f9 dagli indiani Pueblo nel Nuovo Messico e dalle trib\u00f9 Kiowa dell'Oklahoma.\nClassificazione e distribuzione.\nLe lingue kiowa-tano sono composte da sei lingue suddivise in due gruppi: lingue kiowa-towa e lingue tewa-tiwa.\nSecondo i dati SIL International del 1980 le lingue sono parlate da circa 6.000 persone cos\u00ec suddivise:"}
{"id": "2864529", "revid": "149587", "url": "https://it.wikipedia.org/wiki?curid=2864529", "title": "Chiesa di San Giovanni al Tempio", "text": ""}
{"id": "2864530", "revid": "118499691", "url": "https://it.wikipedia.org/wiki?curid=2864530", "title": "Lo spazio bianco", "text": "Lo spazio bianco \u00e8 il primo romanzo dell'autrice Valeria Parrella, gi\u00e0 nota per alcune raccolte di racconti che hanno riscosso un ampio successo di pubblico e di critica (\"Mosca pi\u00f9 balena\", minimum fax, Roma. 2003, Premio Campiello Opera Prima;\n\"Per grazia ricevuta\", minimum fax, Roma, 2005, Finalista Premio Strega; \n\"Il verdetto\", Bompiani, 2007).\nIl romanzo \u00e8 stato pubblicato dalla casa editrice Einaudi nel 2008.\nTrama.\nMaria, quarantenne insegnante di italiano in una scuola serale di Napoli, diventa madre di Irene, una bimba nata prematura. Maria dovr\u00e0 percorrere insieme con Irene lo spazio bianco, i tre mesi cio\u00e8 in cui la bambina rimarr\u00e0 nell'incubatrice del reparto prematuri in attesa di sapere se riuscir\u00e0 a crescere fino ad acquisire la capacit\u00e0 di respirare da sola. Questa attesa s'intreccia con i flashback dell'infanzia di Maria e le vicende della scuola serale.\nAdattamento cinematografico.\nNel 2009 dal libro \u00e8 stato tratto il film omonimo diretto da Francesca Comencini in cui il ruolo di Maria \u00e8 stato interpretato da Margherita Buy. Nel film \u00e8 presente una breve apparizione della stessa autrice del romanzo."}
{"id": "2864533", "revid": "775372", "url": "https://it.wikipedia.org/wiki?curid=2864533", "title": "Pennsylvania Avenue", "text": "La Pennsylvania Avenue \u00e8 una delle vie principali di Washington, D.C. nota per essere la principale arteria di collegamento tra la Casa Bianca ed il Campidoglio. Anche nota come America's Main Street, sulla Pennsylvania Avenue hanno luogo le pi\u00f9 importanti manifestazioni nazionali, inoltre risulta essere anche una delle principali arterie a livello nazionale facendo parte del National Highway System. \n1600 Pennsylvania Avenue \u00e8 l'indirizzo formale della Casa Bianca, la residenza presidenziale degli Stati Uniti.\nPercorso.\nLa strada si sviluppa su un percorso di 9,3\u00a0km (5,8 miglia) all'interno di Washington, D.C., anche se il tratto pi\u00f9 importante, quello che collega la Casa Bianca al Campidoglio, misura solo 1,9\u00a0km (1,2 miglia). Poi la strada prosegue a sud est del Campidoglio per ulteriori 3,5 miglia all'interno di Washington, D.C. attraversando il quartiere di Capitol Hill e oltrepassando il fiume Anacostia sul ponte John Philip Sousa. Dopo aver attraversato l'intera contea di Prince George, la strada termina dopo 23,3\u00a0km (14,5 miglia) all'incrocio con MD Rt. 408 presso la Waysons Corner nei pressi del fiume Patuxent, raggiungendo la lunghezza complessiva di 32,7\u00a0km (20,3 miglia). Da questo punto in poi la Pennsylvania Avenue \u00e8 nota come Southern Maryland Boulevard. Nello Stato del Maryland la Pennsylvania Avenue viene anche chiamata \"Maryland Route 4\"."}
{"id": "2864534", "revid": "287204", "url": "https://it.wikipedia.org/wiki?curid=2864534", "title": "China Open 1994", "text": "Il China Open 1994 \u00e8 stato un torneo di tennis giocato sul cemento indoor a Pechino in Cina. \u00c8 stata la 2\u00aa edizione del torneo maschile che fa parte della categoria World Series nell'ambito dell'ATP Tour 1994 e la 1\u00aa del torneo femminile che fa parte della categoria Tier IV nell'ambito del WTA Tour 1994. Il torneo maschile si \u00e8 giocato dal 16 al 22 ottobre, quello femminile dal 14 al 20 febbraio.\nCampioni.\nSingolare maschile.\n Michael Chang ha battuto in finale Anders J\u00e4rryd, 7\u20135, 7\u20135\nSingolare femminile.\n Yayuk Basuki ha battuto in finale Ky\u014dko Nagatsuka 6\u20134, 6\u20132\nDoppio maschile.\n Tommy Ho / Kent Kinnear hanno battuto in finale David Adams / Andrej Ol'chovskij, 7\u20136, 6\u20133\nDoppio femminile.\n Li-Ling Chen / Fang Li hanno battuto in finale Kerry-Anne Guse / Valda Lake 6\u20130, 6\u20132"}
{"id": "2864538", "revid": "1546219", "url": "https://it.wikipedia.org/wiki?curid=2864538", "title": "Movistar Open 1994", "text": "Il Movistar Open 1994 \u00e8 stato un torneo di tennis giocato sulla terra rossa. \u00c8 stata la 2\u00aa edizione del torneo, che fa parte della categoria ATP World Series nell'ambito dell'ATP Tour 1994.Si \u00e8 giocato a Santiago in Cile dal 24 al 31 ottobre 1994.\nCampioni.\nSingolare maschile.\n Alberto Berasategui ha battuto in finale Francisco Clavet, 6-3, 6-4\nDoppio maschile.\n Karel Nov\u00e1\u010dek / Mats Wilander hanno battuto in finale Tom\u00e1s Carbonell / Francisco Roig, 4-6, 7-6, 7-6"}
{"id": "2864541", "revid": "287204", "url": "https://it.wikipedia.org/wiki?curid=2864541", "title": "HMS Afridi (F07)", "text": "L'HMS \"Afridi\" (Pennant number F07), seconda nave da guerra britannica a portare questo nome, \u00e8 stata un cacciatorpediniere classe Tribal della Royal Navy. Costruita nei cantieri Vickers, venne impostata il 9 giugno 1936, varata l'8 giugno 1937 ed entr\u00f2 in servizio il 3 maggio 1938. Combatt\u00e9 nella seconda guerra mondiale venendo affondata il 3 maggio del 1940 in un attacco aereo al largo della Norvegia, esattamente due anni dopo l'entrata in servizio.\nServizio.\nAnni 30.\nAl momento dell'ingresso in servizio l'unit\u00e0 venne assegnata alla 1 Flottiglia cacciatorpediniere della \"Mediterranean Fleet\", costituita da navi della stessa classe. Salp\u00f2 dal Porto di Portland il 27 maggio diretta a Malta, dove giunse il 3 giugno. Nel mese di luglio pattugli\u00f2 le acque al largo della penisola iberica. Insieme con altre unit\u00e0 della Royal Navy impiegate nella zona durante la guerra civile spagnola, aveva la torretta B dipinta di rosso, bianco e blu per permettere ai repubblicani e ai Nazionalisti di riconoscere la neutralit\u00e0 delle navi.\nIl 18 settembre 1938 giunse ad Istanbul, per una visita ufficiale. La firma degli Accordi di Monaco e l'occupazione tedesca della Cecoslovacchia, causarono la fine anticipata della crociera. L'unit\u00e0 si diresse quindi ad Alessandria d'Egitto per poi riunirsi alla 1 Flottiglia cacciatorpediniere. Il 23 febbraio 1939 partecip\u00f2 alle esercitazioni congiunte della \"Mediterranean Fleet\" e della \"Home Fleet\" con base a Gibilterra. La \"Afridi\" venne in seguito ritirata dall'esercitazione dopo una collisione con l'incrociatore \"Penelope\" durante il trasferimento della posta. Tornata a Malta per riparazioni, venne in seguito assegnata alla 4 Flottiglia cacciatorpediniere con base ad Alessandria.\nLa seconda guerra mondiale.\nIn seguito allo scoppio della guerra e alla prova della neutralit\u00e0 italiana, la flottiglia venne trasferita in patria e successivamente smembrata con l'assegnazione delle singole unit\u00e0 a compiti diversi. La \"Afridi\" venne assegnata alla \"Humber Force\" dal fiume Humber, alla foce del quale il gruppo aveva base, nella citt\u00e0 di Immingham, con compiti di pattuglia nel Mare del Nord. In dicembre venne trasferita a Rosyth per scortare i convogli diretti in Norvegia.\nNel gennaio 1940, vennero alla luce una serie di difetti tecnici dell'unit\u00e0, che la costrinsero in cantiere per riparazioni a West Hartlepool fino a marzo. Tornata in servizio attivo ad aprile, al comando del Capitano Philip Vian, partecip\u00f2 a missioni di scorta e pattuglia al largo delle coste norvegesi. Durante queste operazioni sub\u00ec diversi attacchi aerei. La \"Gurkha\" venne affondata e la \"Rodney\", la \"Glasgow\" e la \"Southampton\" vennero danneggiate. La \"Afridi\" non venne danneggiata e torn\u00f2 a Scapa Flow per rifornirsi e riarmarsi. In seguito partecip\u00f2 ad altre missioni di pattuglia nella zona.\nIl 1\u00ba maggio, mentre si trovava al largo di Namsos in seguito all'evacuazione delle truppe alleate dall'area dovuto alla rapida avanzata tedesca, venne ripetutamente presa di mira da aerei nemici. Il giorno successivo imbarc\u00f2 truppe del Royal Lincolnshire Regiment, trasferendole in seguito all'incrociatore ausiliario francese \"Kantara\". Il 3 maggio imbarc\u00f2 soldati del Royal Hampshire Regiment, risultando una delle ultime unit\u00e0 a lasciare il porto. Nella fretta era stato anche abbandonato a terra buona parte dell'equipaggiamento pesante. La nave bombard\u00f2 quindi i veicoli abbandonati sul molo prima di allontanarsi. Mentre scortava le navi trasporto truppe in partenza giunse un nuovo attacco aereo, durante il quale il cacciatorpediniere \"Bison\" venne gravemente danneggiato. La \"Afridi\" e la \"Grenade\" rimasero in zona per recuperare i sopravvissuti respingendo altri due attacchi aerei e provando in seguito ad affondare l'unit\u00e0 danneggiata con i cannoni. Durante questo tentativo, verso le ore 14, l'unit\u00e0 venne attaccata contemporaneamente da due bombardieri in picchiata Ju-87 che agirono contemporaneamente giungendo da diverse direzioni, rendendo quindi impossibili manovre evasive. La nave venne colpita da due bombe, una esplosa nella sala caldaie numero uno e l'altra sul fianco sinistro subito davanti al ponte di comando. Il cacciatorpediniere \"Imperial\" si avvicin\u00f2 quindi per mettere in salvo gli uomini a bordo, mentre il \"Griffin\" rimaneva nella zona. La \"Afridi\" affond\u00f2 in circa tre quarti d'ora con la perdita di 49 membri dell'equipaggio, 13 soldati imbarcati e pi\u00f9 di 30 sopravvissuti del \"Bison\"."}
{"id": "2864545", "revid": "1565034", "url": "https://it.wikipedia.org/wiki?curid=2864545", "title": "Chiesa di Santa Lucia (Reggio Calabria)", "text": "La parrocchia di Santa Lucia \u00e8 stata fondata con decreto arcivescovile il 10 aprile 1629 dall'arcivescovo Annibale D'Afflitto. I suoi confini furono ampliati nel 1783 da monsignor Capobianco e dal 1798 fu considerata parrocchia urbana .\nLa chiesa attuale, di stile rinascimentale, fu edificata nel 1930 su progetto del carmelitano padre Cesare Umberto Angelini e si trova al centro della citt\u00e0 in via XXV Luglio.\nLa chiesa ha tre navate ed \u00e8 preceduta da una grande scalinata che ne consente l'accesso dalla via De Nava.\nOpere.\nPresso l'altare maggiore c'\u00e8 un interessante gruppo scultoreo ad opera di Michele di Raco che rappresenta la glorificazione di Santa Lucia armonicamente inserito nel grande mosaico absidale, opera dell'artista Gisa D'Ortona.\nIn una nicchia della navata laterale si pu\u00f2 ammirare un'antica statua lignea di Santa Lucia, attorniata da un prezioso mosaico e da diversi bassorilievi raffiguranti la vita ed il martirio della santa.\nI parroci che si sono succeduti.\nDi seguito \u00e8 riportato l'elenco dei parroci della chiesa di Santa Lucia:"}
{"id": "2864546", "revid": "84184", "url": "https://it.wikipedia.org/wiki?curid=2864546", "title": "Premio letterario Casentino", "text": "Il premio letterario Casentino \u00e8 stato fondato da Carlo Emilio Gadda, Nicola Lisi, Carlo Coccioli che lo istituirono negli anni \u201840. \nPremiazione.\nLa cerimonia di premiazione si svolge nell'Abbazia di San Fedele in Poppi, provincia di Arezzo, con l'intervento dei rappresentanti delle autorit\u00e0 civili, militari e religiose e con la presenza di giornalisti, di emittenti TV, radio private e stampa, oltre ad artisti e letterati e personalit\u00e0 del mondo della cultura.\nPremi d'onore 2016.\nPier Carlo Padoan per l'Economia\nMario Moretti Polegato per l'Imprenditoria\nFrancesco Prati per la Medicina\nGiammarco Puntelli per la Critica d'Arte\nVeniero Scarselli per la Letteratura\nNicoletta Spagnoli per l'Imprenditoria\nMarco Travaglio per il Giornalismo\nRegolamento.\nPossono partecipare, autori con opere inedite \"Sez. Silvio Miano\" in lingua italiana:\nper la sez. poesia\nper la sez. narrativa\nper la sez. saggistica\nper la sez. narrativa per ragazzi\nPossono partecipare, autori con opere edite \"Sez. Giuseppe Frunzi\" in lingua italiana:\nper la sez. poesia\nper la sez. narrativa/saggistica"}
{"id": "2864547", "revid": "767487", "url": "https://it.wikipedia.org/wiki?curid=2864547", "title": "The Outlaw (film 1912)", "text": "The Outlaw \u00e8 un cortometraggio muto del 1912 diretto da George Melford. Il western era interpretato da Carlyle Blackwell e da Alice Joyce.\nTrama.\n Trama e commenti su Stanford.edu\nProduzione.\nIl film, prodotto dalla Kalem Company, fu girato a Glendale, in California.\nDistribuzione.\nIl film - un cortometraggio in una bobina - fu distribuito nelle sale dalla General Film Company il 6 maggio 1912. Copia del film \u00e8 conservata negli archivi della George Eastman House."}
{"id": "2864548", "revid": "287204", "url": "https://it.wikipedia.org/wiki?curid=2864548", "title": "Movistar Open 1994 - Singolare", "text": "Il singolare del Movistar Open 1994 \u00e8 stato un torneo di tennis facente parte dell'ATP Tour.\nJavier Frana era il detentore del titolo, ma ha perso nei quarti contro Alberto Berasategui.\nBerasategui ha battuto in finale 6\u20133, 6\u20134 Francisco Clavet."}
{"id": "2864551", "revid": "293713", "url": "https://it.wikipedia.org/wiki?curid=2864551", "title": "LA7d", "text": "LA7d \u00e8 un canale televisivo privato italiano di propriet\u00e0 del gruppo Cairo Communication.\nLa programmazione \u00e8 di tipo semigeneralista, dedicata al pubblico femminile. La raccolta pubblicitaria \u00e8 affidata alla concessionaria Cairo Pubblicit\u00e0. Il canale \u00e8 disponibile in Italia via digitale terrestre e via satellite con Tiv\u00f9sat, e in Svizzera via cavo.\nStoria.\nLe trasmissioni sono iniziate il 22 marzo 2010 con il film in prima visione \"Non pensarci\" e lo spettacolo teatrale \"Il Milione - Quaderno Veneziano\" di Marco Paolini.\nA precedere il lancio ufficiale un video loop ambientato a bordo di un treno da cui si intravedevano: la data del 22 marzo 2010, i significati della d contenuta nel nome e diverse citazioni celebri come \"Un viaggio di ricerca non consiste nel cercare nuove terre ma nell'avere nuovi occhi\" (Marcel Proust).\nLA7d \u00e8 rivolto, principalmente, ad un pubblico femminile e giovane. La \"d\", contenuta nel nome, sta appunto per \"donna\" oltre che per dinamica, dimensione, desiderabile, diversa, divertente, digitale.\nIl pubblico del canale \u00e8 costituito principalmente da donne (in particolare da 25 - trentaquattrenni) determinate, con un'alta scolarizzazione, con voglia di autorealizzazione e un'alta propensione ai consumi, sia culturali che materiali.\nIl palinsesto dell'emittente prevede la ritrasmissione di parte della programmazione attuale e passata di LA7, nel pieno stile di una catch up TV, assieme alla trasmissione di programmi inediti con una forte vocazione femminile.\nTra la fine del 2010 e l'inizio del 2011 inizia la produzione anche di programmi in esclusiva per LA7d. Lo chef Alessandro Borghese e successivamente Simone Rugiati conducono dal luned\u00ec al venerd\u00ec \"Cuochi e fiamme\", Alba Parietti, con la collaborazione di Francesca Reggiani, dal 3 febbraio 2011 conduce, in prima serata, il talk show \"Alballoscuro\", dal 5 febbraio 2011 Federica Ramacci conduce il talk politico Madama Palazzo. Francesca Senette, dal 24 febbraio 2011, in seconda serata conduce \"Effetti personali\", mentre Michela Rocco di Torrepadula, dal 14 maggio 2011, \"Storie di Grandi Chef\".\nLo speaker ufficiale della rete \u00e8 Francesco Prando; in passato il ruolo di speaker di rete era affidato a Mary Cacciola. La raccolta pubblicitaria \u00e8 affidata alla concessionaria Cairo Pubblicit\u00e0.\nDal 4 marzo 2013 assieme al canale madre LA7, il canale passa nelle mani di Cairo Communication che ne diventa il nuovo editore.\nDal 15 luglio 2015 il canale \u00e8 stato attivato sulla piattaforma Tiv\u00f9sat mentre dal 30 luglio viene inserito al canale 34.\nDal 29 settembre 2015 inizia le trasmissioni in HD in modalit\u00e0 terrestre sul canale 529 veicolate dal mux Cairo Due in conflitto con la numerazione del suo omologo in SD presente nel Mux TIMB 3.\nIl 14 gennaio 2016, a fronte di una riorganizzazione della numerazione Tiv\u00f9sat, il canale passa sul canale 29.\nDal 18 luglio 2016 il canale in formato SD viene veicolato anche dal mux Cairo Due.\nDal 1\u00ba gennaio 2017 il canale cessa le trasmissioni sul mux TIMB 3.\nIl 3 gennaio 2018 la versione HD viene temporaneamente sostituita da una copia in SD fino al 3 aprile 2018.\nDal 28 dicembre 2020 la versione satellitare del canale passa in modalit\u00e0 DVB-S2 e ricevibile quindi dai soli dispositivi abilitati all'alta definizione.\nIl 5 luglio 2021 la versione HD viene eliminata dal digitale terrestre."}
{"id": "2864558", "revid": "767487", "url": "https://it.wikipedia.org/wiki?curid=2864558", "title": "The Gun Smugglers", "text": "The Gun Smugglers \u00e8 un cortometraggio muto del 1912 diretto da George Melford. Fu prodotto dalla Kalem Company e interpretato da Carlyle Blackwell e Alice Joyce.\nTrama.\nTrama e critica su Stanford.edu\nProduzione.\nFu prodotto dalla Kalem Company\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale USA il 12 giugno 1912. Copie del film si trovano negli archivi della Library of Congress e in quelli del National Film and Television Museum di Londra."}
{"id": "2864563", "revid": "228587", "url": "https://it.wikipedia.org/wiki?curid=2864563", "title": "San Girolamo e il leone nel convento", "text": "San Girolamo e il leone nel convento \u00e8 un dipinto tempera su tavola (141x211 cm) di Vittore Carpaccio, datato 1502 e conservato nella Scuola di San Giorgio degli Schiavoni a Venezia.\nStoria.\nCarpaccio, al culmine della propria carriera, venne chiamato dalla Scuola \"minore\" degli Schiavoni, cio\u00e8 dei Dalmati residenti o di passaggio a Venezia, per dipingere un ciclo di sette teleri sulle storie dei santi protettori della confraternita (Giorgio, Girolamo e Trifone) a cui si aggiunsero altre due tele fuori della serie con \"Storie evangeliche\". Il lavoro per gli Schiavoni inizi\u00f2 nel 1502 e termin\u00f2 nel 1507. \nDescrizione e stile.\nLa tela mostra un episodio \"di genere\" della leggenda di san Girolamo, quando cio\u00e8 il santo, di ritorno dall'eremitaggio nel deserto, port\u00f2 con s\u00e9 il leone che aveva ammansito togliendogli una spina dalla zampa. L'opera mostra il momento in cui i frati del convento vedono la belva e fuggono terrorizzati prima ancora che il vecchio monaco possa spiegare la presenza dell'animale al suo fianco, indicando la zampa che il leone sta alzando. Quattro monaci scappano infatti in direzioni diverse, sfruttando appieno la profondit\u00e0 spaziale. Le loro tonache blu e bianche al vento \"macchiano\" la cromia su pi\u00f9 direttrici. Altri sullo sfondo stanno salendo precipitosamente le scale del convento. Una curiosit\u00e0 \u00e8 il monaco che cammina con stampelle, in secondo piano, probabilmente un dettaglio ispirato dal vero.\nLa scena \u00e8 ambientata in un campo aperto costruito con attenzione ai ritmi e alle pause, in cui si riconoscono una chiesa con portico e un palazzo con una loggetta e balconi. Grande attenzione mise l'autore nella descrizione topografica del luogo, che riecheggia probabilmente la zona di Venezia dove anticamente si trovava la Scuola degli Schiavoni, ovvero tra l'Ospedale di Santa Caterina e la chiesa di San Giovanni al Tempio. Alcuni dettagli esotici, come i palmizi, i turchi con turbante, e gli animali esotici (come il cervo e gli uccelli) rimandano alla reale ambientazione, secondo la \"Leggenda Aurea\", dell'episodio, cio\u00e8 la citt\u00e0 di Betlemme.\nLuce dorata e colore denso garantiscono l'unificazione di tutti gli elementi, creando quella particolare sensazione atmosferica che fa percepire l'\"aria\" nel dipinto."}
{"id": "2864570", "revid": "767487", "url": "https://it.wikipedia.org/wiki?curid=2864570", "title": "The Bag of Gold", "text": "The Bag of Gold \u00e8 un cortometraggio muto del 1912 diretto da George Melford. Il film era interpretato da Carlyle Blackwell e da Alice Joyce.\nProduzione.\nIl film, girato a Glendale, in California, fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale statunitensi il 17 giugno 1912."}
{"id": "2864573", "revid": "767487", "url": "https://it.wikipedia.org/wiki?curid=2864573", "title": "Kremlin Cup 1994", "text": "La Kremlin Cup 1994 \u00e8 stato un torneo di tennis giocato sul cemento indoor.\n\u00c8 stata la 5\u00aa edizione della Kremlin Cup, che fa parte della categoria World Series nell'ambito dell'ATP Tour 1994. Il torneo si \u00e8 giocato allo Stadio Olimpico di Mosca, \nin Russia, dal 7 al 14 novembre 1994.\nCampioni.\nSingolare maschile.\n Aleksandr Volkov ha battuto in finale Chuck Adams, 6-2, 6-4\nDoppio maschile.\n Jacco Eltingh / Paul Haarhuis hanno battuto in finale David Adams / Andrej Ol'chovskij per walkover"}
{"id": "2864577", "revid": "326822", "url": "https://it.wikipedia.org/wiki?curid=2864577", "title": "Il privilegio di amare", "text": ""}
{"id": "2864578", "revid": "326822", "url": "https://it.wikipedia.org/wiki?curid=2864578", "title": "El privilegio de Amar", "text": ""}
{"id": "2864580", "revid": "729019", "url": "https://it.wikipedia.org/wiki?curid=2864580", "title": "ATP Buenos Aires 1994", "text": "L'ATP Buenos Aires 1994 \u00e8 stato un torneo di tennis giocato sulla terra rossa. \u00c8 stata la 23\u00aa edizione del torneo, che fa parte della categoria ATP World Series nell'ambito dell'ATP Tour 1994.Si \u00e8 giocato a Buenos Aires in Argentina dal 7 al 14 novembre 1994.\nCampioni.\nSingolare maschile.\n \u00c0lex Corretja ha battuto in finale Javier Frana 6-3, 5-7, 7-6 (7-5)\nDoppio maschile.\n Sergio Casal / Emilio S\u00e1nchez hanno battuto in finale Tom\u00e1s Carbonell / Francisco Roig 6-3, 6-2"}
{"id": "2864582", "revid": "1543377", "url": "https://it.wikipedia.org/wiki?curid=2864582", "title": "Fl\u00e1vio Costa", "text": " La sua profonda conoscenza del calcio gli permise di diventare uno degli allenatori brasiliani pi\u00f9 vincenti del suo tempo, ma la sua carriera venne indissolubilmente legata al cosiddetto Maracanazo, tanto che ricevette minacce di morte in seguito a tale avvenimento.\nCaratteristiche tecniche.\nFu un centrocampista ruvido, tanto da guadagnarsi il soprannome di \"alicate\" (pinza in portoghese) sia per la decisione dei suoi contrasti che per i suoi piedi storti.\nCarriera.\nGiocatore.\nGioc\u00f2 nel Flamengo per tutta la sua carriera, svoltasi dal 1926 al 1936, giocando pi\u00f9 di cento partite con il club e vincendo il campionato Carioca; nell'ultima parte del suo periodo da calciatore svolse contemporaneamente anche la funzione di allenatore.\nAllenatore.\nDopo i primi due anni passati sia in campo che in panchina con il Flamengo divenne allenatore a tempo pieno, portando il club a tre titoli statali consecutivi, dal 1942 al 1944. Passato al Vasco da Gama, inizi\u00f2 un ciclo di vittorie, tra cui spicca quella della Coppa dei Campioni del Sudamerica. Oltre alla sua carica di allenatore del Vasco, la Confedera\u00e7\u00e3o Brasileira de Desportos lo chiam\u00f2 per rimpiazzare Adhemar Pimenta nel ruolo di commissario tecnico del in vista del , anche a causa delle sue abilit\u00e0 tattiche e del suo temperamento da leader.\nIl Mondiale 1950.\nIl giunse alla competizione con i favori del pronostico, dato il suo ruolo di paese organizzatore, che gli conferiva dunque il vantaggio del fattore campo, e grazie ai giocatori che componevano la rosa. Per affrontare al meglio il Mondiale Fl\u00e1vio Costa scelse sette membri del club che allenava, il Vasco da Gama, per comporre la base della squadra, poich\u00e9 con tale societ\u00e0 aveva vinto due anni prima la Copa Libertadores. Una volta selezionata l'ossatura della formazione, scelse dunque gli attaccanti Zizinho e Jair per unirsi alla gi\u00e0 nutrita schiera di giocatori dalla vocazione offensiva. Le convincenti prestazioni della Nazionale verde-oro, tra cui il 7-1 sulla e il 6-1 sulla , considerata un'avversaria temibile dalla stampa brasiliana, fecero s\u00ec che la squadra giungesse alla finale gi\u00e0 soddisfatta e praticamente sicura di vincere. Fu per\u00f2 proprio allora, nel momento migliore del torneo, che si consum\u00f2 il Maracanazo; a causa della determinazione degli uruguaiani, spinti dal capitano Obdulio Varela, i brasiliani persero terreno e dovettero soccombere prima a Schiaffino e poi a Ghiggia che dribblando Bigode e battendo Barbosa sul suo palo consegn\u00f2 alla sua Nazionale il secondo titolo mondiale della sua storia. Molti dei componenti della selezione brasiliana furono segnati a vita da tale partita, e sia Barbosa che Fl\u00e1vio Costa dovettero lasciare il paese in seguito a minacce di morte.\nDopo il \"maracana\u00e7o\".\nIn seguito all'esperienza in panchina della \"sele\u00e7\u00e3o\", Fl\u00e1vio Costa allen\u00f2 il Flamengo ed il Vasco, venendo anche chiamato nuovamente dalla Nazionale, per poi andare in Portogallo, alla guida del Porto. La parentesi al San Paolo segn\u00f2 il ritorno ad un grande club brasiliano, ma alla fine degli anni sessanta decise di chiudere la carriera. \u00c8 tuttora l'allenatore con pi\u00f9 presenze sulla panchina del Flamengo, con 746."}
{"id": "2864584", "revid": "599013", "url": "https://it.wikipedia.org/wiki?curid=2864584", "title": "Flavio Costa", "text": ""}
{"id": "2864585", "revid": "553803", "url": "https://it.wikipedia.org/wiki?curid=2864585", "title": "ATP Tour World Championships 1994", "text": "L'ATP Tour World Championships 1994 \u00e8 stato un torneo di tennis giocato sul sintetico indoor. \n\u00c8 stata la 25\u00aa edizione del torneo di singolare di fine anno, la 21\u00aa del torneo di doppio di fine anno ed era parte dell'ATP Tour 1994. \nIl torneo di singolare si \u00e8 giocato al Frankfurt Festhalle di Francoforte in Germania, \ndal 14 al 20 novembre 1994.\nIl torneo di doppio si \u00e8 disputato ad Eindhoven nei Paesi Bassi, dal 21 al 27 novembre 1994.\nCampioni.\nSingolare.\n Pete Sampras ha battuto in finale Boris Becker 4\u20136, 6\u20133, 7\u20135, 6\u20134\nDoppio.\n Jan Apell / Jonas Bj\u00f6rkman hanno battuto in finale Todd Woodbridge / Mark Woodforde 6\u20134, 4\u20136, 4\u20136, 7\u20136, 7\u20136"}
{"id": "2864591", "revid": "1442080", "url": "https://it.wikipedia.org/wiki?curid=2864591", "title": "ATP Tour World Championships 1994 - Singolare", "text": "Il singolare del torneo di tennis ATP Tour World Championships 1994, facente parte dell'ATP Tour, ha avuto come vincitore Pete Sampras che ha battuto in finale 4\u20136, 6\u20133, 7\u20135, 6\u20134 Boris Becker."}
{"id": "2864596", "revid": "767487", "url": "https://it.wikipedia.org/wiki?curid=2864596", "title": "The Colonel's Escape", "text": "The Colonel's Escape \u00e8 un cortometraggio muto del 1912 diretto da George Melford e prodotto dalla Kalem Company. Il film era interpretato da Carlyle Blackwell e da Alice Joyce.\nTrama.\nTrama e commento su Stanford.edu\nProduzione.\nProdotto dalla Kalem Company, il film fu girato in California, a Glendale e a Verdugo Canyon.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale statunitensi il 24 giugno 1912. Una copia del film \u00e8 reperibile al Nederlands Filmmuseum di Amsterdam (273 metri a 35\u00a0mm) ed \u00e8 visibile anche online."}
{"id": "2864600", "revid": "98420794", "url": "https://it.wikipedia.org/wiki?curid=2864600", "title": "Funerali di san Girolamo", "text": "I Funerali di san Girolamo \u00e8 un dipinto tempera su tavola (141x211 cm) di Vittore Carpaccio, datato 1502 e conservato nella Scuola di San Giorgio degli Schiavoni a Venezia.\nStoria.\nCarpaccio, al culmine della propria carriera, venne chiamato dalla Scuola \"minore\" degli Schiavoni, cio\u00e8 dei Dalmati residenti o di passaggio a Venezia, per dipingere un ciclo di sette teleri sulle storie dei santi protettori della confraternita (Giorgio, Girolamo e Trifone) a cui si aggiunsero altre due tele fuori della serie con \"Storie evangeliche\". Il lavoro per gli Schiavoni inizi\u00f2 nel 1502 e termin\u00f2 nel 1507. \nDescrizione e stile.\nLa tela \u00e8 l'ultima dedicata alle storie di san Girolamo, con \"San Girolamo e il leone nel convento\" e la \"Visione di sant'Agostino\" (\"Apparizione di san Girolamo a sant'Agostino\").\nLa scena \u00e8 inquadrata da una sorta di cornice composta dal gradino alla base, i due edifici ai lati e la travatura che in alto corre tra essi. La scena principale si svolge in primo piano, con il santo defunto disteso, con un cuscino, sul pavimento geometrico, mentre attorno a lui stanno inginocchiati una serie di monaci, alcuni giovani, alcuni anziani, uno con un bastone processionale con la croce, altri con libri o con bastoni da sostegno. A sinistra un albero secco e un teschio rimandano al tema della morte.\nLo straordinario sfondo mostra una veduta ispirata probabilmente all'Ospedale di Santa Caterina dei Gerosolimitani, dove aveva anticamente sede la confraternita degli Schiavoni. L'antica Scuola sarebbe proprio l'edificio in fondo a sinistra con tetto a capanna, le finestre ad arco e il terrazzo ligneo. Alcuni monaci sono impegnati alle attivit\u00e0 quotidiane, un asinello bruca con calma l'erba, mentre altri dettagli esotici rimandano al luogo della morte del santo, secondo la \"Leggenda Aurea\", cio\u00e8 Betlemme: si tratta dei palmizi, degli uomini mori o in turbante, degli animali esotici. A destra il leone di san Girolamo, ormai ammansito, esprime con un ruggito il dolore per la morte del santo.\nTutto appare legato dal collante della luce dorata, che inonda ogni dettaglio amplificando il senso di atmosfera reale, quasi come se si potesse percepire l'\"aria\" che circola liberamente. La scena \u00e8 caratterizzata da una calma pacata, dove le emozioni sembrano cristallizzate in un senso di sospensione silenziosa."}
{"id": "2864601", "revid": "125894487", "url": "https://it.wikipedia.org/wiki?curid=2864601", "title": "Mangia prega ama", "text": "Mangia prega ama (\"Eat Pray Love\") \u00e8 un film del 2010 diretto da Ryan Murphy, basato sul libro autobiografico di Elizabeth Gilbert \"Mangia, prega, ama - Una donna cerca la felicit\u00e0\".\nProtagonista del film, nel ruolo di Elizabeth Gilbert, \u00e8 Julia Roberts, affiancata da Javier Bardem, James Franco, Billy Crudup e Richard Jenkins.\nTrama.\nElizabeth Gilbert ha una vita apparentemente perfetta: un solido matrimonio, una bella casa e un buon lavoro. Ma tutto questo sembra non bastarle per essere felice, sente il desiderio di allontanarsi da tutto. Infatti a tre anni dal difficile divorzio da Stephen e da una tormentata storia d'amore con David, Elizabeth decide di lasciare tutto, compresa la sua amica Delia, per intraprendere un viaggio intorno al mondo.\nTra le tappe, che la donna racconta minuziosamente in un diario, soggiorna per quattro mesi in Italia, visitando Roma e Napoli e, assieme a Giovanni e a una ragazza svedese, si avvicina ai piaceri del palato della buona cucina italiana ingrassando di dodici chili e godendosi la vita nel dolce far niente. Successivamente fa tappa in India, dove trascorre il tempo meditando presso un centro di preghiera e conversando con Richard, un uomo con un divorzio alle spalle causato da una vita sregolata, che le suggerisce di rimanere l\u00ec finch\u00e9 non si sar\u00e0 perdonata la colpa del fallimento del proprio matrimonio.\nInfine Elizabeth si reca a Bali, in Indonesia, dove viene aiutata da uno sciamano a guarire la tristezza che ha nel cuore, impara a sorridere ed amare nuovamente, anche grazie a un fortunato incontro con Felipe col quale, non senza forti resistenze legate alla paura dei rischi di amare nuovamente, alla fine decider\u00e0 di vivere pienamente una storia d'amore gi\u00e0 nata tra i due ma fino ad allora non dichiaratamente accettata.\nProduzione.\nRiprese.\nLe riprese del film sono iniziate a New York, proseguite a Delhi e Pataudi (India), Bali (Indonesia), Roma e Napoli. Le riprese italiane del film hanno avuto luogo tra la fine di agosto e i primi giorni di settembre 2009. A Roma sono state girate scene a Piazza Navona, Campo de' Fiori, Piazza di Spagna e Villa Borghese. A Napoli le riprese si sono svolte nel quartiere Forcella., presso \u201cL\u2019antica pizzeria da Michele\u201d, celebre locale storico e tempio della pizza di Napoli e nel mondo.\nDistribuzione.\nIl film \u00e8 stato distribuito nelle sale cinematografiche statunitensi il 13 agosto 2010, mentre in Italia il 17 settembre 2010.\nIncassi.\nIl film ha incassato in tutto il mondo pi\u00f9 di 200 milioni di dollari, rendendolo un vero e proprio successo planetario"}
{"id": "2864603", "revid": "36426", "url": "https://it.wikipedia.org/wiki?curid=2864603", "title": "Visione di sant'Agostino (Carpaccio)", "text": ""}
{"id": "2864609", "revid": "36426", "url": "https://it.wikipedia.org/wiki?curid=2864609", "title": "San Giorgio in lotta con il drago", "text": ""}
{"id": "2864612", "revid": "767487", "url": "https://it.wikipedia.org/wiki?curid=2864612", "title": "The Organ Grinder", "text": "The Organ Grinder \u00e8 un cortometraggio muto del 1912 diretto da George Melford. Il film era interpretato da Carlyle Blackwell e da Alice Joyce.\nTrama.\nTrama e commento su Stanford.edu\nProduzione.\nIl film - un cortometraggio in una bobina - fu prodotto dalla Kalem Company e venne girato a Glendale, in California.\nDistribuzione.\nFu distribuito in sala dalla General Film Company l'8 luglio 1912. Una copia della pellicola si trova al Nederlands Filmmuseum di Amsterdam (268 metri, 35\u00a0mm)."}
{"id": "2864613", "revid": "986213", "url": "https://it.wikipedia.org/wiki?curid=2864613", "title": "Ludovico Antinori", "text": "Biografia.\nNel 1568 fu consacrato vescovo di Volterra, carica che sostenne fino al 1574 quando venne assegnato alla diocesi di Pistoia. Nel 1575 fu elevato al rango di arcivescovo di Pisa, rimanendo per\u00f2 a capo dell'arcidiocesi toscana per poco tempo, poich\u00e9 mor\u00ec l'anno successivo.\nGenealogia episcopale.\nLa genealogia episcopale \u00e8:"}
{"id": "2864616", "revid": "326822", "url": "https://it.wikipedia.org/wiki?curid=2864616", "title": "El privilegio de amar", "text": ""}
{"id": "2864617", "revid": "1442080", "url": "https://it.wikipedia.org/wiki?curid=2864617", "title": "A Division 1975-1976 (Irlanda)", "text": "La stagione 1975-1976 \u00e8 stata la cinquantacinquesima edizione della League of Ireland, massimo livello del calcio irlandese."}
{"id": "2864619", "revid": "409613", "url": "https://it.wikipedia.org/wiki?curid=2864619", "title": "Cosinusoide", "text": ""}
{"id": "2864621", "revid": "1442080", "url": "https://it.wikipedia.org/wiki?curid=2864621", "title": "Hopman Cup 1994", "text": "La Hopman Cup 1994 \u00e8 stata la 6\u00aa edizione della Hopman Cup,torneo di tennis riservato a squadre miste. \nVi hanno partecipato 12 squadre di tutti i continenti e si \u00e8 disputata al Burswood Entertainment Complex di Perth in Australia. \nLa vittoria \u00e8 andata alla coppia ceca formata da Petr Korda e Jana Novotn\u00e1,\nche hanno battuto la coppia tedesca formata da Anke Huber e Bernd Karbacher."}
{"id": "2864629", "revid": "767487", "url": "https://it.wikipedia.org/wiki?curid=2864629", "title": "Salvata per telegrafo", "text": "Saved by Telephone \u00e8 un cortometraggio muto del 1912 diretto da George Melford. Prodotto dalla Kalem Company, il film era interpretato da Carlyle Blackwell e da Alice Joyce.\nTrama.\nPreso dagli affari, Lawson si attarda in ufficio. Accorgendosi che ormai le banche sono chiuse e che non pu\u00f2 pi\u00f9 depositare una grossa somma, decide di portare il denaro con s\u00e9, per metterlo al sicuro nella cassaforte di casa. Incrocia per caso Blinky Morgan, un vagabondo che gli chiede l'elemosina. Quando l'uomo d'affari gli d\u00e0 una moneta, Blinky si accorge del grosso rotolo di denaro che Lawson ha addosso. Progetta quindi di fare un colpo e telefona a un complice, Shiner Kelley, che dovr\u00e0 aiutarlo nella rapina. Lawson, quella notte, deve tornare in ufficio: i due vagabondi si introducono nella casa e cercano di farsi aprire la cassaforte dalla signora Lawson, rimasta sola in casa. La donna cerca aiuto telefonando al marito, ma i due le prendono l'apparecchio, sbattendolo a terra. Morgan cerca di forzare la cassaforte, mentre Kelly tiene a bada la signora. Lawson, in ufficio, telefona a casa, ma il centralino lo avvisa che il numero non risponde e che il ricevitore \u00e8 caduto. L'uomo, allora, riesce a sentire la voce della moglie che chiede aiuto: avvisa subito la polizia che, messa in allarme, parte immediatamente alla volta della casa dei Lawson. I due ladri vengono catturati. La signora Lawson, passata la paura, chiede al marito come ha fatto a capire quello che stava succedendo: lui prende il telefono che era ancora a terra e rimette la cornetta al suo posto.\nProduzione.\nIl film, prodotto dalla Kalem Company, venne girato a Glendale, in California.\nDistribuzione.\nIl film - un cortometraggio di 200 metri - fu distribuito dalla General Film Company, che lo fece uscire nelle sale USA il 12 luglio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, il documentario \"A Pet of the Cairo Zoo\".\nUna copia del film \u00e8 reperibile al National Film and Television Archive di Londra."}
{"id": "2864635", "revid": "326822", "url": "https://it.wikipedia.org/wiki?curid=2864635", "title": "Yolanda Lujan", "text": ""}
{"id": "2864636", "revid": "1543377", "url": "https://it.wikipedia.org/wiki?curid=2864636", "title": "Raniero da Ponza", "text": "Biografia.\nFamiglia.\n\"Frater Rainerius de Pontio\" nacque, probabilmente fra il 1130 e il 1140, a Ponza, da genitori di ceto sociale elevato, forse nobili (\"claris ortus natalibus\", dice un cronista dell'epoca). Secondo una ricerca effettuata da uno studioso locale sul Codex diplomaticus cajetanus, potrebbe essere appartenuto alla famiglia dei conti di Suio.\nIl fatto che nel suo nome sia indicata la provenienza ponzese risponde con molta probabilit\u00e0 alla sua effettiva origine e non ad una sua appartenenza ad un monastero locale. Anche sulle isole ponzesi esistevano, in quell'epoca, monasteri di regola benedettina, a Ponza, Palmarola e Zannone, tuttavia non erano ancora inseriti in modo preciso in un Ordine autorevole e organizzato, in grado di dare ai suoi priori, ai suoi abati, ai suoi monaci, una traccia durevole nel nome.\nFormazione.\nSi pu\u00f2 pensare che la vocazione monacale di Raniero sia nata comunque per l'attrazione esercitata dagli esempi monastici locali su di lui, probabilmente gi\u00e0 predisposto alla riflessione, alla meditazione e allo studio. Forse aspirando ad un'esperienza religiosa e spirituale pi\u00f9 completa, si trasfer\u00ec sulla penisola, entrando nell'ordine cistercense, attratto probabilmente dalla cistercense Abbazia di Fossanova, poco distante da Gaeta, facile punto di riferimento per la vocazione di Raniero.\nA differenza di molti altri personaggi di spicco di quell'epoca, Raniero da Ponza possedeva la capacit\u00e0 di scrivere e redigeva personalmente i propri testi epistolari o di altro genere. \u00c8 testimoniato anche il fatto che Raniero era considerato, in qualche modo, un'autorit\u00e0 nella conoscenza della materia e di fenomeni naturali. Si potrebbe definire un conoscitore delle sostanze, degli elementi e dei composti, anzi uno scienziato, un chimico. O, nell'accezione del tempo, un alchimista.\nRaniero acquist\u00f2 ben presto fama di uomo giusto, pio nel costume e nel comportamento, fedele alla sua povert\u00e0, \"eccellente nella sacra religio\", come dissero coloro che lo conobbero. Se Fossanova fu una tappa dal cammino di Raniero, forse la sua notoriet\u00e0 giunse a Casamari, forse gli furono affidate missioni diplomatiche o incarichi che lo misero in contatto con altre Abbazie.\nL'incontro con Gioacchino da Fiore e l'abbandono dell'Ordine cistercense.\nProbabilmente nell'Abbazia di Casamari, Raniero da Ponza incontr\u00f2 Gioacchino da Fiore.\nFra il 1182 e il 1188, a Casamari e a Petralata, dove Gioacchino si era ritirato, i due monaci si incontrarono e le loro due vite si ritrovarono comunque unite, come testimoniato sia nei racconti di Luca Campano (biografo di Gioacchino), sia in alcuni documenti cistercensi, sia nella letteratura gioachimita e in altri documenti che risalgono al XIII secolo.\nNel 1189 Gioacchino si allontan\u00f2 dall'Ordine cistercense, trasferendosi in una zona pi\u00f9 remota della Sila e fondando, a S.Giovanni in Fiore, in Calabria, una comunit\u00e0 di eremiti. Anche Raniero, forse seguendo Gioacchino, forse per altri motivi, si allontan\u00f2 dall'ambito cistercense.\nI cistercensi incominciarono a manifestare preoccupazione e dissenso, nei confronti dei due confratelli, che se ne erano andati pi\u00f9 o meno ufficialmente.\nSorprendentemente da questo momento nella vita di Gioacchino non si parl\u00f2 pi\u00f9 di Raniero, anche se nell'autunno del 1192, come conseguenza dei loro atteggiamenti, il Capitolo generale dei Cistercensi inflisse un biasimo congiunto a Raniero da Ponza e a Gioacchino da Fiore, \"ordinando loro di tornare ai loro posti, entro il 24 giugno dell'anno seguente, sotto pena di essere considerati fuggitivi\". La minaccia si concretizz\u00f2 quando, nel 1195, Raniero e Gioacchino, constatato il loro allontanamento persistente, vennero definiti ufficialmente \"Fugitivi\".\nQualunque fosse il loro cammino si pu\u00f2 pensare che fossero ancora insieme o comunque che fossero considerati in qualche modo associati.\nRaniero e Gioacchino: strade divise.\nNel 1195 Gioacchino si rec\u00f2 a Roma, dove l'abate Adamo di Perseigne lo volle interrogare sulla venuta dell'Anticristo. Se Raniero era con lui, potrebbe essere stata questa l'occasione di incontro del monaco di Ponza con Lotario di Segni (che aveva 35 anni) futuro pontefice Innocenzo III. Qui potrebbero essersi veramente create le premesse per la divisione definitiva dei destini dei due monaci: forse Lotario ebbe modo, conoscendo Raniero, di farsi un giudizio positivo di lui. E se ne sarebbe ricordato poi, qualche anno pi\u00f9 tardi, chiamandolo con s\u00e9 quando divenne pontefice.\nLa storia di questi anni comunque, per quanto se ne sappia oggi, non dice nulla su Raniero, n\u00e9 sui rapporti fra Raniero e Gioacchino.\nMa il loro legame ideale rimase: la condotta di Raniero, quando fu incaricato di contrastare l'eresia Catara, sembr\u00f2 ispirarsi alle parole di Gioacchino:\n\"Riponi la tua spada nel fodero. Infatti non si deve combattere cos\u00ec per la Verit\u00e0, bens\u00ec maggiormente con la preghiera e con il digiuno... Fa' dunque ci\u00f2 che puoi, con le armi spirituali. Se non puoi vincere con queste, mettiti da parte.\"\nNonostante la carenza di notizie su di lui, in questo periodo Raniero potrebbe essere stato gi\u00e0 confidente del futuro papa e forse in questo momento gli furono consentiti i viaggi e le attivit\u00e0 indirettamente attribuitegli nelle lettere del cardinale Ugolino di Segni. Molti anni dopo infatti, alla sua morte, Ugolino, futuro Papa Gregorio IX, fece esplicito riferimento alla sua fama in Mauritania e lo colleg\u00f2 indirettamente, come si vedr\u00e0, al monastero di Salem, nella Germania del sud.\nLegato Pontificio.\nIl Pontefice Innocenzo III pochi mesi dopo la sua elezione, nomin\u00f2 Raniero da Ponza, divenuto suo confessore, Legato Pontificio.\nSette lettere di Innocenzo III, dal 16 aprile 1198 al 12 luglio 1199, indirizzate a Raniero, testimoniano che dal 1198 al 1202 \"frater Raynerius\" oper\u00f2 per lui.\nIn questi scritti Innocenzo lo loda come \"uomo di vita virtuosa e di conversazione limpida, per grazia divina forte nella parola e nell'azione, uomo parimenti rispettabile per scienza e per fede, gradito a Dio e agli uomini per sapienza e onest\u00e0\".\nNel 1198, con una prima lettera, Innocenzo III affid\u00f2 a Raniero la legazione in Spagna, presso i re di Leon, Castiglia, Navarra e Portogallo, e lo istru\u00ec in merito alla sua missione.\nNel 1199 il Papa aveva rivolto un monito ai Cistercensi che, per antico privilegio, si rifiutavano di versare il cosiddetto obolo del Saladino, o \"decima del Saladino \", per il sostegno delle crociate. Innocenzo non riconosceva questo privilegio ed esigeva anche dai Cistercensi il contributo. Minacci\u00f2 anzi di offrire i beni dell'Ordine al potere temporale, a qualche signore certamente meglio disposto di loro. In questa situazione il Capitolo Generale dei Cistercensi del 1200 ordin\u00f2 preghiere speciali alla loro patrona, Maria, che non fu insensibile, ma aiut\u00f2 facendo apparire un uomo pio, un monaco di nome Raniero, confessore del Papa, che fece cambiare idea a Innocenzo, liberando l'Ordine dalle tasse per le crociate.\nNel 1200 gli venne affidata la missione speciale della predica contro gli eretici nella Francia meridionale, nella Contea di Tolosa (catari albigesi in Linguadoca e Provenza), incaricandolo di procedere contro i ribelli con la scomunica e l'interdetto, ma con la possibilit\u00e0 di sciogliere dalla condanna i pentiti. Il Pontefice nutriva ancora la speranza di ottenere risultati positivi mediante l'intervento di questo cistercense, che aveva conosciuto direttamente il tormento e l'angoscia che hanno caratterizzato i movimenti ereticali e di rinnovamento. Raniero intervenne, ricorrendo a dure sanzioni: scomunica, esilio, confisca dei beni. Ma i Catari non si lasciarono convincere e persistettero nelle loro tesi gnostiche manichee, rifiutando l'interpretazione cattolica delle scritture, i sacramenti ecclesiastici, la gerarchia e l'intero apparato dogmatico, rituale e organizzativo della Chiesa Romana.\nNel 1201 il monaco venne incaricato di collaborare nell'opera della Chiesa nei confronti degli Umiliati. Il movimento cristiano degli Umiliati si era sviluppato in Italia settentrionale e in Lombardia in particolare, fra il 1100 e il 1200, proponendo ai suoi membri una vita religiosa attuata all'interno delle proprie attivit\u00e0 lavorative. Gli Umiliati erano stati definiti eretici nel 1179, nel Concilio Lateranense III. Si provvide tuttavia a far elaborare un'apposita Regola, che riportasse il movimento nel solco cattolico, ad opera di una terna di religiosi, due dei quali erano Cardinali e uno era Raniero da Ponza.\nLa malattia e il ritorno a Ponza.\nLa vita di Raniero, nel 1201, era alle soglie di un evento, la sua malattia (forse gi\u00e0 manifestatasi nel 1199), che avrebbe prematuramente cambiato il suo destino, ma che avrebbe forse modificato anche l'andamento della storia della Chiesa di Roma.\nRaniero, fin da quando era Legato in Spagna, aveva sollecitato il pontefice perch\u00e9 lo liberasse dagli impegni e lo lasciasse alla meditazione. Sappiamo dagli scritti del Cardinale Ugolino di Segni (poi Gregorio IX) che Raniero chiese di tornare a Ponza, per essere pi\u00f9 vicino a Dio, per tornare al convento, all'eremitaggio e alla vita contemplativa.\nMa \u00e8 solo nel 1202 che la sua salute si compromise in modo talmente grave da indurre il Papa a togliere a Raniero l'incarico, avendo avuto notizia della sua malattia.\nIl Pontefice scrisse anzi in proposito all'arcivescovo di Arles e agli abati di St. Gilles e Valmagna, spiegando i motivi della sua decisione. Al suo posto nomin\u00f2 Pietro di Castelnau.\nForse non fu coincidenza se Innocenzo III, proprio nel 1202, chiese ai cistercensi di ripopolare i monasteri di Ponza, affidando il compito all'abate Pietro Spinelli.\nIl ritiro a Ponza di Raniero non signific\u00f2 la fine della sua attivit\u00e0 pubblica.\nInfatti nel 1205, sempre fidando nelle sue virt\u00f9 di diplomatico, il Pontefice gli chiese di intervenire nella contesa con Diopoldo, conte di Acerra, al fine di ristabilire rapporti pacifici fra lui e la Chiesa, sciogliendolo dalla condanna precedentemente inflittagli. Raniero si rec\u00f2 pertanto in Terra di Lavoro, per riallacciare i rapporti con Diopoldo e per accogliere il suo giuramento di fedelt\u00e0 al Papa.\nAnche a Ponza, molti vennero da lui, re, principi, prelati, come avrebbe testimoniato il Cardinale Ugolino nella sua lettera di cordoglio per la morte di Raniero. Da loro non accett\u00f2 nulla. Scrisse e ricevette lettere, ma i suoi scritti, per ora, non sono stati ritrovati.\nLa morte.\nRaniero mor\u00ec fra il 1207 e il 1208.\nAlla sua morte, nel 1207, Ugolino di Segni, allora vescovo di Ostia, scrisse una lunga lettera agli abati e ai fratelli dei monasteri di Fossanova, Casamari e Salem. Non avendo tempo di giorno, Ugolino scrisse di notte, con il cuore dolente per la morte di quest'uomo, \"patris et domini fratris Ranerii memorie venerande\", Raniero, padre e signore, a cui andr\u00e0 sempre la nostra memoria e la nostra venerazione.\nEnigmi su Raniero da Ponza.\nLa scomparsa di Raniero solleva alcune domande enigmatiche.\nIl primo interrogativo \u00e8 legato alla citata lettera di Ugolino di Segni agli abati cistercensi: Ugolino di Segni era uomo certamente colto e istruito, veniva da una famiglia illustre ed era stato nominato Cardinale, ancor giovane, dallo zio, Innocenzo III. Sarebbe diventato Papa, col nome di Gregorio IX, un Papa legato alle figure di san Francesco, santa Chiara, san Domenico. Perch\u00e9 la morte di quest'uomo, di questo monaco a noi pressoch\u00e9 sconosciuto, lo colpisce cos\u00ec profondamente? Quali sono i motivi per cui in un ambiente papale nel quale non mancavano certamente teologi, confessori, consiglieri, chierici, dotti di ogni genere, la morte di Raniero \u00e8 cos\u00ec sconvolgente, tanto da far dire, pi\u00f9 avanti, nella stessa lettera, che \"il sole \u00e8 caduto dal cielo\"?\nNon \u00e8 solo simpatia e affetto personale, perch\u00e9 anche il Pontefice, Innocenzo III, aveva tessuto lodi sconfinate di Raniero.\nCosa rappresentava Raniero per l'ambiente pontificio?\nDi lui si pu\u00f2 dire, analizzando la storia anche degli anni seguenti, che precorse la figura di san Francesco, rifiutando onori e cariche, andando scalzo per le strade del mondo, per testimoniare la povert\u00e0 evangelica. Si pu\u00f2 dire che precorse la figura di san Domenico, portando ovunque una solida dottrina cristiana, in un tempo nel quale gli eretici accusavano la Chiesa Romana di debolezza dottrinale.\nMa allora, tenendo anche conto delle missioni compiute da Raniero per il mondo, qual \u00e8 il motivo per cui Ugolino deve sollecitare gli abati di Casamari, Fossanova e Salem, perch\u00e9 partecipino al cordoglio per la morte di un loro confratello?\nAnche la scomparsa dei suoi scritti riveste un aspetto enigmatico. Certamente lasci\u00f2 scritti rilevanti, scritti noti e discussi nei secoli seguenti, come testimoniano sue successive citazioni.\nRaniero rivestiva, ai suoi tempi, un ruolo di grande credibilit\u00e0 e prestigio, eppure non \u00e8 noto dove sia sepolto.\nSpiritualit\u00e0 e valore del pensiero di Raniero da Ponza.\nLe ripetute espressioni di stima che emergono dalle lettere di Innocenzo III e di Ugolino di Segni, pur nella consuetudine retorica di quei tempi, sono segno concreto dell'alto profilo spirituale che i contemporanei riconoscevano a Raniero.\nAnche le molteplici missioni a lui affidate sono indice della fiducia che egli godeva nell'ambiente papale.\nGli scarsi elementi finora disponibili non permettono di verificare con precisione almeno due altre tracce della sua opera spirituale.\nInnocenzo III parla della sua azione pastorale \"in Mauritania\" e Ugolino in occasione della morte di Raniero si rivolge agli abati di Fossanova e Casamari (certamente ricadenti nell'ambito geografico dell'azione di Raniero) ma anche di Salem, uno dei pi\u00f9 importanti monasteri cistercensi in Germania, con sede a Salem, nel distretto di Bodensee. Se ne pu\u00f2 dedurre che, pur considerando l'uscita di Raniero dall'Ordine Cistercense, la sua figura avesse conservato un prestigio evidente.\nL'unica lettera di Raniero per ora nota (disponibile nei \"Collegamenti esterni\" di questa pagina) costituisce un importante traccia di una vicenda che lo contrappone ad Arnaud Amaury. All'abate Amaury \u00e8 attribuita la sanguinaria espressione \"Uccideteli tutti: Dio riconoscer\u00e0 i suoi\" di fronte alla richiesta dei militari su come poter distinguere nell'azione gli eretici dagli altri, durante l'eccidio dei Catari di B\u00e9ziers.\nRaniero, pur riferendosi verosimilmente ad altre vicende, intuisce la gravit\u00e0 degli atteggiamenti bellicosi di Arnaud Amaury e lo scongiura di astenersi da atti che avrebbero disgregato l'Ordine, dall'empiet\u00e0 e dalla crudelt\u00e0 e da scelte irreparabili, suggellando i suoi ammonimenti con una frase di grande suggestione e significato: \"Verba gladium portant\", le parole portano le spade.\nNon \u00e8 trascurabile inoltre la vicenda connessa con il suo invio in Linguadoca come Legato o, in senso lato, come \"inquisitore\".\nRaniero, che pur sopravvive alcuni anni a questi eventi, chiede di essere esentato dall'incarico per gravi motivi di salute. Ci\u00f2 rivela indirettamente la propria indisponibilit\u00e0 e il proprio rifiuto a ricoprire il ruolo di persecutore della setta dei Catari, in coerenza con il pensiero di Gioacchino da Fiore, che, a proposito degli eretici, aveva in quei tempi sentenziato \u201cFa ci\u00f2 che puoi con le armi spirituali: e non puoi vincere con queste mettiti da parte\u201d o di San Bernardo che aveva affermato: \"Si convincano gli eretici con gli argomenti e non con le armi\", \"capiantur non armis sed argumentis\"."}
{"id": "2864637", "revid": "486946", "url": "https://it.wikipedia.org/wiki?curid=2864637", "title": "Edward Hawke", "text": ""}
{"id": "2864645", "revid": "57342", "url": "https://it.wikipedia.org/wiki?curid=2864645", "title": "Francesco Divizia", "text": ""}
{"id": "2864647", "revid": "767487", "url": "https://it.wikipedia.org/wiki?curid=2864647", "title": "The Suffragette Sheriff", "text": "The Suffragette Sheriff \u00e8 un cortometraggio muto del 1912 diretto da George Melford. Il film era interpretato da William H. West e da Alice Joyce.\nTrama.\nTrama e commento su Stanford.edu\nProduzione.\nIl film, prodotto dalla Kalem Company, venne girato a Glendale, in California.\nDistribuzione.\nIl film - un cortometraggio in una bobina - fu distribuito in sala il 17 luglio 1912 dalla General Film Company, che ne cur\u00f2 la riedizione anche nel 1915, quando la Kalem fu venduta e tutti i suoi film vennero fatti uscire nuovamente nelle sale .\nDate di uscita.\nIMDb"}
{"id": "2864648", "revid": "7459", "url": "https://it.wikipedia.org/wiki?curid=2864648", "title": "Cuthbert di Lindisfarne", "text": ""}
{"id": "2864650", "revid": "287204", "url": "https://it.wikipedia.org/wiki?curid=2864650", "title": "A Division 1976-1977 (Irlanda)", "text": "La stagione 1976-1977 \u00e8 stata la cinquantaseiesima edizione della League of Ireland, massimo livello del calcio irlandese.\nAvvenimenti.\nIl campionato.\nLa prima giornata del torneo registr\u00f2 un risultato negativo da parte dei campioni uscenti del Dundalk, sconfitti per 4-2 dallo Sligo Rovers; ottenendo risultati utili nei successivi cinque turni, i \"Bit'o Reds\" presero subito il comando della classifica, ma una serie di sconfitte e pareggi favor\u00ec un sorpasso da parte del Drogheda United. Superato il periodo di crisi, lo Sligo Rovers torn\u00f2 in testa il 12 dicembre, grazie alla vittoria nello scontro diretto coi \"Drogs\"; tale risultato favorir\u00e0 anche i Bohemians, che si proporranno come diretti concorrenti della capolista, sconfitta fra l'altro nello scontro diretto del 10 gennaio. Nonostante il passo falso subito, nei tre mesi successivi lo Sligo Rovers amministr\u00f2 il vantaggio residuo arrivando al 10 aprile con un solo punto di distacco dai \"Bohs\". Vincendo contro lo Shamrock Rovers e per effetto di una sconfitta dei rivali, i \"Bit'o Reds\" ratificarono con un turno d'anticipo sia il secondo titolo nazionale, sia l'accesso in Coppa dei Campioni. La qualificazione in Coppa UEFA fu invece appannaggio del Bohemians, che gi\u00e0 da tempo aveva distanziato il Drogheda United.\nAl termine del campionato l'Albert Rovers annunci\u00f2, dopo una sola stagione di militanza, la propria uscita dalla League of Ireland per effetto della fusione con il Cork Alberts.\nStatistiche.\nClassifica dei marcatori.\nNel corso del campionato sono state segnate complessivamente 545 reti, per una media di 2,99 marcature per incontro."}
{"id": "2864653", "revid": "77594", "url": "https://it.wikipedia.org/wiki?curid=2864653", "title": "Augustus Keppel", "text": ""}
{"id": "2864654", "revid": "767487", "url": "https://it.wikipedia.org/wiki?curid=2864654", "title": "James Marsh (cestista)", "text": "Per la sua appartenenza di anni e la sua partecipazione determinante ai successi nella Coppa di Germania di pallacanestro maschile \u00e8 annoverato, insieme a Carl Brown, Bernard Thompson e Keith Gray, come una delle pi\u00f9 importanti persone di Treviri nel \"basket\"."}
{"id": "2864655", "revid": "1407376", "url": "https://it.wikipedia.org/wiki?curid=2864655", "title": "San Giorgio e il drago (Carpaccio)", "text": "San Giorgio e il drago \u00e8 un dipinto a tempera su tavola (141x360 cm) di Vittore Carpaccio, datato 1502 e conservato nella Scuola di San Giorgio degli Schiavoni a Venezia.\nStoria.\nCarpaccio, al culmine della propria carriera, venne chiamato dalla Scuola \"minore\" degli Schiavoni, cio\u00e8 dei Dalmati residenti o di passaggio a Venezia, per dipingere un ciclo di sette tel\u00e8ri sulle storie dei santi protettori della confraternita (Giorgio, Girolamo e Trifone), a cui si aggiunsero altre due tele fuori della serie con \"Storie evangeliche\". Il lavoro per gli Schiavoni inizi\u00f2 nel 1502 e termin\u00f2 nel 1507.\nDescrizione e stile.\nLa tela mostra il primo di tre episodi legati alle storie di San Giorgio: gli altri due sono il \"Trionfo di san Giorgio\" e il \"Battesimo dei Seleniti\". \nSu uno sfondo dilatato in tutte le direzioni campeggia in tutta la lunghezza della tela il cavallo lanciato al galoppo di san Giorgio, che con la lancia trafigge la testa del drago, che avanzava verso di lui da sinistra. In secondo piano, sulla destra, la principessa assiste in posizione orante. Tutta la tela \u00e8 attraversata da una diagonale che va dalla damigella, lungo la lancia, fino alla coda attorcigliata del drago.\nIl terreno arido del deserto, dove a stento crescono dei ciuffi d'erba, \u00e8 coperto dai macabri resti delle vittime del mostro: il moncherino di una donna scheletrita, una dalle vesti lacere divorata per met\u00e0, un uomo in scorcio con gli arti amputati, un piede staccato, un braccio mozzo, teschi e ossa, d'uomo e d'animale, dappertutto. A sottolineare ulteriormente il luogo inospitale sono inoltre presenti vipere, ramarri, rospi, avvoltoi. La trama quasi monocromatica dei gialli, dei bruni, dei verdolini e dei grigi del desolato ambiente \u00e8 rotta solo dai finimenti del cavallo, dal grigio dell'armatura metallica e dal rosso della veste della principessa. Luce dorata e colore denso garantiscono l'unificazione di tutti gli elementi, creando quella particolare sensazione atmosferica che fa percepire l'\"aria\" nel dipinto. \nSullo sfondo si vede una citt\u00e0 fantastica, Selene di Libia, con una torre dalle cui terrazze e padiglioni aperti una folla assiste all'epico combattimento. Le dolci colline, punteggiate da castelli e screziate da qualche sperone roccioso, degradano verso un'insenatura, dove si vedono una nave incagliata e un veliero magicamente incorniciato da una sorta di arco naturale con edifici, che ricorda le fantastiche creazioni dei pittori ferraresi."}
{"id": "2864656", "revid": "767487", "url": "https://it.wikipedia.org/wiki?curid=2864656", "title": "A noi le inglesine!", "text": "A noi le inglesine! (\"\u00c0 nous les petites Anglaises\") \u00e8 un film del 1976 diretto da Michel Lang. Il film \u00e8 stato distribuito anche con il titolo Avevamo 16 anni e ballavamo il rock'n roll (A noi le inglesine!).\n\u00c8 il primo film interpretato da R\u00e9mi Laurent, qui neanche ventenne.\nTrama.\n\u00c8 il 1958. Alain et Jean-Pierre, amici e compagni di classe di liceo, a causa di una pessima prova d'Inglese all'esame di maturit\u00e0, sono costretti dai genitori a passare le vacanze estive in Inghilterra per imparare la lingua di Shakespeare. I due partono con la speranza di rimorchiare le ragazze delle coste dell'Inghilterra del sud, ma una volta superata la Manica incontrano un nutrito gruppo di Francesi con i quali passano il resto delle vacanze. Tra questi Alain incontra una ragazza di cui si innamora e con cui vive momenti intensi, tra gelosie, feste e piccoli tradimenti."}
{"id": "2864662", "revid": "117736868", "url": "https://it.wikipedia.org/wiki?curid=2864662", "title": "Fontana di Proserpina", "text": "La fontana del Ratto di Proserpina \u00e8 una monumentale opera scultorea ed idraulica della citt\u00e0 di Catania, realizzata nel 1904 e posta al termine della via VI Aprile in posizione laterale all'edificio principale della stazione centrale di Catania.\nStoria.\nLa realizzazione di una grande fontana che abbellisse la zona in cui, nel 1867, era nata la stazione ferroviaria e gli edifici connessi al suo funzionamento, fu affidata allo scultore Giulio Moschetti. Questi, che si avvalse della collaborazione del figlio Mario, propose lo sviluppo di un tema mitologico, il ratto di Proserpina, legato alla storia antica della regione geografica siciliana.\nSecondo il mito greco, infatti, la dea Proserpina, figlia della dea della fertilit\u00e0 Demetra, proprio in Sicilia e precisamente nei pressi di Enna, era stata rapita da Ade, dio degli inferi, il quale l'aveva costretta al matrimonio e quindi a regnare con lui sottoterra. Tuttavia, venendo incontro alle preghiere della disperata madre Demetra, Ade aveva concesso alla moglie la possibilit\u00e0 di allontanarsi dagli inferi per un periodo annuale, corrispondente alle stagioni primaverili ed estive, dopo il quale tornava al suo fianco. Quale simbolo di prosperit\u00e0 ma anche di \"viaggi\" periodici, Proserpina fu la protagonista scelta, insieme ad Ade, quale soggetto nel progetto della fontana.\nCatania d'altronde non era nuova ai soggetti mitologici legati alla terra; da pi\u00f9 di un secolo (1757) una fontana dedicata a Demetra (la latina Cerere), opera del palermitano Giuseppe Orlando, era gi\u00e0 stata traslocata dal centro storico a Piazza Cavour, nel quartiere Borgo.\nGiulio Moschetti ebbe a disposizione una notevole quantit\u00e0 di spazio. Il piazzale prospiciente la stazione era praticamente deserto e utilizzato per il transito delle carrozze e la zona in cui sarebbe sorta la fontana si presentava priva di vegetazione. Moschetti pot\u00e9 quindi pensare ad una vasca di notevoli dimensioni inusitate per Catania e in generale per tutta la Sicilia (in quanto l'unica fontana storica di simile estensione \u00e8 la palermitana fontana Pretoria).\nMoschetti, servendosi di un materiale allora poco utilizzato per opere pubbliche, il cemento grezzo, disegn\u00f2 la vasca assai pi\u00f9 grande rispetto al gruppo scultoreo da collocarvi, di forma irregolare, con allargamenti e restringimenti. Anche la profondit\u00e0 \u00e8 irregolare, con punti pi\u00f9 bassi e pi\u00f9 alti, che determinano un differente aspetto visivo dell'acqua che sgorga da vari ugelli posti tutto intorno. Il gruppo scultoreo di Moschetti previde una notevole quantit\u00e0 di figure oltre ad Ade e Proserpina; questi vennero rappresentati nell'attimo drammatico del rapimento (qui qualcuno ritiene probabile un riferimento stilistico al lavoro di Gianlorenzo Bernini) in cima ad un rialzo roccioso ai cui piedi spiccano cavalli marini e sirene, in posizioni, atteggiamenti ed espressioni facciali differenti e vivaci. Le statue secondarie furono anch'esse modellate in cemento lisciato.\nNell'ultimo decennio del XX secolo la fontana di Proserpina \u00e8 stata sottoposta a restauro."}
{"id": "2864663", "revid": "339392", "url": "https://it.wikipedia.org/wiki?curid=2864663", "title": "Richard Howe", "text": ""}
{"id": "2864665", "revid": "77594", "url": "https://it.wikipedia.org/wiki?curid=2864665", "title": "John Jervis", "text": ""}
{"id": "2864667", "revid": "599013", "url": "https://it.wikipedia.org/wiki?curid=2864667", "title": "Aaron McCarthy", "text": ""}
{"id": "2864671", "revid": "547034", "url": "https://it.wikipedia.org/wiki?curid=2864671", "title": "Vittorio Citterich", "text": "Biografia.\nNato in una famiglia cosmopolita, da padre italiano e madre greca, nel dopoguerra giunge profugo a Firenze dopo aver conosciuto da vicino la guerra italo-greca, che coinvolse dolorosamente la sua famiglia. Da allora Citterich si dichiar\u00f2 sempre \u00abdecisamente contrario a tutto ci\u00f2 che separa un popolo dall'altro, ai nazionalismi e ai particolarismi violenti, alle radici degli odi e della guerra tra gli uomini\u00bb.\nNegli anni Cinquanta studia e si laurea in legge, mentre collabora con David Maria Turoldo e partecipa alla fondazione delle riviste \"Testimonianze\" e \"Politica\". Si iscrive al Movimento Federalista Europeo.\nDurante il ciclo di studi conosce il professor Giorgio La Pira con cui nasce una profonda amicizia e una lunga collaborazione.\nNel 1956 viene eletto consigliere comunale in Palazzo Vecchio, con sindaco Giorgio La Pira. Quindi lascia l'attivit\u00e0 politica per dedicarsi a tempo pieno al giornalismo, redattore capo del \"Giornale del Mattino\" di Firenze, occupandosi in particolare di politica internazionale. Segue i convegni internazionali convocati in Comune da Giorgio La Pira, che accompagna nei viaggi in Medio Oriente, Unione Sovietica, Africa, Stati Uniti. Trasferitosi a Roma, segue il Concilio Vaticano II per \"L'Avvenire d'Italia\".\nDal 1967 al 1970 \u00e8 corrispondente della RAI a Mosca dove approfondisce la conoscenza della societ\u00e0 sovietica, del comunismo internazionale, ed insieme segue lo svolgimento della grande tradizione culturale e religiosa russa. Quindi, per 25 anni, senza interrompere la collaborazione a quotidiani e periodici, \u00e8 stato inviato speciale, direttore dei programmi radiofonici, conduttore del TG1, autore di inchieste e servizi speciali su argomenti a lui cari: la Chiesa cattolica da Giovanni XXIII, a Paolo VI, a Giovanni Paolo II di cui ha seguito in particolare i viaggi internazionali; la Russia, dal periodo della decadenza comunista (Bre\u017enev) alla nuova fase dopo la caduta del muro di Berlino; il Medio Oriente con il difficile tentativo di pacificazione tra ebrei, cristiani e musulmani dopo il lungo periodo di conflitti e incomunicabilit\u00e0; con particolare attenzione ha seguito la Grecia. E proprio la trasmissione alla televisione greca di uno dei suoi servizi ha permesso il ricongiungimento con Rena, la \"sorellina\" ebrea, una bambina neonata che i suoi genitori, Angela e Mario Citterich, salvarono dalla deportazione nei campi di sterminio.\nAngela e Mario Citterich sono stati dichiarati Giusti tra le Nazioni e hanno un albero piantato a loro nome a Yad Vashem, a Gerusalemme.\nDal 1995 al 1999 Vittorio Citterich \u00e8 stato incaricato dalla RAI di coordinare l'informazione radiotelevisiva per il Giubileo del 2000.\nNumerosissime le sue interviste: tra le altre, quelle a Enrico Mattei, Ahmed Ben Bella, don Helder Camara, Carlo Maria Martini, Gamal Abdel Nasser, David Ben Gurion, il patriarca Atenagora, Alekos Panagulis, Piero Bargellini, Nicola Lisi, Giovanni Papini, Lorenzo Milani, Louis Armstrong, Yasser Arafat, Nahum Goldman, Hassan II, Thomas Merton, Martin Buber, Mikis Theodorakis.\nSposato dal 1958 con Maril\u00f9 Mileto, ha avuto due figli (Angela e Francesco) e tre nipoti (Irene, Davide e Federico).\n\u00c8 scomparso il 2 agosto 2011 all'et\u00e0 di 81 anni, dopo una lunga malattia.\nCuriosit\u00e0.\nVittorio Citterich era un uomo curioso, gli piacevano le arti, la letteratura, la musica, il teatro, il cinema.\nDipingeva e aveva fatto con successo numerose mostre dei suoi dipinti.\nSuonava la chitarra e gli piaceva cantare con gli amici e duettare con la figlia Angela. Era uno sportivo e da ragazzo si era impegnato professionalmente nella pallavolo e nella pallanuoto.\nSeguiva il calcio ed era un grande tifoso della Fiorentina. Amava il mare e la pesca; con il figlio Francesco d'estate partiva all'alba e tornavano carichi di pesci.\nLa passione per il giornalismo si era manifestata dal tempo del liceo, dirigendo il giornalino della scuola. Aveva girato il mondo come corrispondente a Mosca e inviato della RAI nei Paesi dell'Europa dell'Est, nel Medio Oriente, in Africa, negli USA.\nGentile, generoso, empatico, dotato di grande senso dell'umorismo, era molto amato da amici e colleghi."}
{"id": "2864673", "revid": "481666", "url": "https://it.wikipedia.org/wiki?curid=2864673", "title": "Fantasca, the Gipsy", "text": ""}
{"id": "2864674", "revid": "123464314", "url": "https://it.wikipedia.org/wiki?curid=2864674", "title": "Caroline Winberg", "text": "Carriera.\nCaroline Winberg inizia la sua carriera nel mondo della moda a quindici anni, comparendo nei periodi seguenti in varie campagne pubblicitarie locali. All'et\u00e0 di diciassette anni conquista improvvisa popolarit\u00e0, per aver rivelato come il frontman dei Rolling Stones Mick Jagger, cinquantanovenne all'epoca dei fatti, l'avesse importunata telefonicamente, dopo averla vista sulle passerelle, tuttavia il cantante ha sempre negato di aver mai fatto quanto dichiarato dalla modella.\nIn seguito a ci\u00f2, Caroline Winberg viene contattata da varie agenzie fra cui la Women Model Management e la Dominique di Bruxelles, che le permettono di comparire nelle campagne pubblicitarie di Valentino, Versace, Oscar de la Renta, Escada, Armani, D&amp;G, Tommy Hilfiger, Adidas by Stella McCartney, Rolex, Chlo\u00e9, Ralph Lauren e Neiman Marcus. Ha preso parte al celebre Victoria's Secret Fashion Shows nel 2005, 2006, 2007, 2008 e nel 2009. Inoltre \u00e8 comparsa sulle copertine di diverse edizioni internazionali di \"Vogue\".\nNel 2011 ha fatto il suo debutto come attrice nel film \"Limitless\"."}
{"id": "2864675", "revid": "1431409", "url": "https://it.wikipedia.org/wiki?curid=2864675", "title": "James Morrison (attore)", "text": "Biografia.\nAttivo soprattutto in televisione, \u00e8 principalmente conosciuto per il ruolo di Bill Buchanan nella serie televisiva \"24\", ma nel corso della sua carriera ha preso parte come guest star a tante altre serie TV come \"Millennium\", \"X-Files\", \"\", \"NCIS - Unit\u00e0 anticrimine\" e \"Numb3rs\". Recentemente ha partecipato con dei ruoli ricorrenti alla serie televisive \"Private Practice\" e \"Hawthorne - Angeli in corsia\"."}
{"id": "2864679", "revid": "287204", "url": "https://it.wikipedia.org/wiki?curid=2864679", "title": "Snecma-Turbomeca Larzac", "text": "Lo Snecma-Turbomeca Larzac \u00e8 un piccolo motore turbofan senza postbruciatore sviluppato e prodotto dal consorzio \"GRTS (Groupement Turbomeca-SNECMA)\" composto dalla Turbomeca e dalla Snecma, ed \u00e8 stato utilizzato principalmente per equipaggiare l'aerei da addestramento Dassault-Dornier Alpha Jet.\nVersioni.\nIl motore \u00e8 stato sviluppato principalmente in due versioni che sono usate:\nAltre versioni:"}
{"id": "2864685", "revid": "36426", "url": "https://it.wikipedia.org/wiki?curid=2864685", "title": "Oratorio di Sant'Apollinare", "text": ""}
{"id": "2864686", "revid": "767487", "url": "https://it.wikipedia.org/wiki?curid=2864686", "title": "Everything You Want", "text": "Everything You Want \u00e8 l'album di debutto del cantante R&amp;B statunitense Ray J, pubblicato nel 1997."}
{"id": "2864689", "revid": "287204", "url": "https://it.wikipedia.org/wiki?curid=2864689", "title": "5608 Olmos", "text": "5608 Olmos \u00e8 un asteroide della fascia principale. Scoperto nel 1993, presenta un'orbita caratterizzata da un semiasse maggiore pari a 2,6424047\u00a0UA e da un'eccentricit\u00e0 di 0,0452298, inclinata di 3,08607\u00b0 rispetto all'eclittica.\nL'asteroide \u00e8 dedicato all'attore statunitense Edward James Olmos."}
{"id": "2864690", "revid": "767487", "url": "https://it.wikipedia.org/wiki?curid=2864690", "title": "This Ain't a Game", "text": "This Ain't a Game \u00e8 il secondo album del cantante R&amp;B statunitense Ray J, pubblicato nel 2001 dalla Atlantic Records."}
{"id": "2864691", "revid": "1305772", "url": "https://it.wikipedia.org/wiki?curid=2864691", "title": "Ritratto di Isabella d'Este", "text": ""}
{"id": "2864692", "revid": "1305772", "url": "https://it.wikipedia.org/wiki?curid=2864692", "title": "Larzac (disambigua)", "text": ""}
{"id": "2864694", "revid": "767487", "url": "https://it.wikipedia.org/wiki?curid=2864694", "title": "Raydiation", "text": "Raydiation \u00e8 il terzo album del cantante R&amp;B statunitense Ray J, pubblicato nel 2005 dalla Sanctuary Records. L'album \u00e8 stato prodotto da Rodney \"Darkchild\" Jerkins, R. Kelly e Timbaland."}
{"id": "2864696", "revid": "767487", "url": "https://it.wikipedia.org/wiki?curid=2864696", "title": "The Family Tyrant", "text": "The Family Tyrant \u00e8 un cortometraggio muto del 1912 diretto da George Melford. I protagonisti erano interpretati da Carlyle Blackwell e Alice Joyce.\nProduzione.\nIl film, prodotto dalla Kalem Company, fu girato a Glendale, in California.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale statunitensi il 29 luglio 1912,"}
{"id": "2864697", "revid": "767487", "url": "https://it.wikipedia.org/wiki?curid=2864697", "title": "Trionfo di san Giorgio", "text": "Il Trionfo di san Giorgio \u00e8 un dipinto tempera su tavola (141x360 cm) di Vittore Carpaccio, datato 1502 e conservato nella Scuola di San Giorgio degli Schiavoni a Venezia.\nStoria.\nCarpaccio, al culmine della propria carriera, venne chiamato dalla Scuola \"minore\" degli Schiavoni, cio\u00e8 dei Dalmati residenti o di passaggio a Venezia, per dipingere un ciclo di sette teleri sulle storie dei santi protettori della confraternita (Giorgio, Girolamo e Trifone) a cui si aggiunsero altre due tele fuori della serie con \"Storie evangeliche\". Il lavoro per gli Schiavoni inizi\u00f2 nel 1502 e termin\u00f2 nel 1507.\nDel \"Trionfo\" resta anche un disegno preparatorio al Gabinetto dei Disegni e delle Stampe degli Uffizi di Firenze.\nDescrizione e stile.\nLa tela mostra il secondo di tre episodi legati alle storie di san Giorgio: gli altri due sono \"San Giorgio e il drago\" e il \"Battesimo dei seleniti\". \nDopo aver sconfitto il drago e liberato la principessa, il cavaliere Giorgio viene accolto nella citt\u00e0 di Selene di Libia, dove i regnanti gli tributano grandi onori. La scena mostra Giorgio che ha condotto il drago ammansito, con la lancia spezzata ancora in gola, nella citt\u00e0, ed alza la spada per decapitarlo definitivamente. Ai lati, i seleniti, nei loro esotici abiti e con le sfarzose bardature dei loro cavalli, formano due quinte piene di colore alla scena. Dietro campeggia la citt\u00e0 di Selene, con un grande edificio a pianta centrale e una serie di monumenti dal sapore esotico, acconciati per\u00f2 alla veneziana, come dimostrano le strutture geometriche delle decorazioni. Dai balconi si affaccia la popolazione, che assiste attenta e curiosa alla scena. Pi\u00f9 lontano si intravedono le colline digradanti, schiarite dalla foschia, sullo sfondo di un cielo azzurrino variegato da leggere nubi. \nLuce dorata e colore denso garantiscono l'unificazione di tutti gli elementi, creando quella particolare sensazione atmosferica che fa percepire l'\"aria\" nel dipinto."}
{"id": "2864700", "revid": "767487", "url": "https://it.wikipedia.org/wiki?curid=2864700", "title": "Superangelic Hate Bringers", "text": "Superangelic Hate Bringers \u00e8 il quarto album in studio del gruppo musicale gothic metal italiano Macbeth, pubblicato il 16 novembre 2007 per Dragonheart Records."}
{"id": "2864706", "revid": "767487", "url": "https://it.wikipedia.org/wiki?curid=2864706", "title": "Freed from Suspicion", "text": "Freed from Suspicion \u00e8 un cortometraggio muto del 1912 diretto da George Melford. Prodotto dalla Kalem Company, il film fu interpretato da Carlyle Blackwell e da Alice Joyce.\nTrama.\nTrama e commento su Stanford.edu\nProduzione.\nProdotto dalla Kalem Company, il film venne girato a Glendale, in California.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale statunitensi il 7 agosto 1912."}
{"id": "2864713", "revid": "767487", "url": "https://it.wikipedia.org/wiki?curid=2864713", "title": "The Wandering Musician", "text": "The Wandering Musician \u00e8 un cortometraggio muto del 1912 diretto da George Melford e prodotto dalla Kalem Company. Distribuito in sala dalla General Film Company il 9 agosto 1912, il film era interpretato da Carlyle Blackwell e da Alice Joyce.\nTrama.\nLa piccola Evelyn, con i genitori fuori casa, invita un vecchio musicista dentro casa. L'uomo comincia a raccontarle la storia della sua vita.\nLo vediamo come un giovanotto promettente, sposato e padre felice. Dopo una festa a casa, la moglie si ritira in camera da letto, mentre lui si intrattiene ancora con un amico. Costui gli fa promettere che parteciper\u00e0 il giorno dopo a una battuta di caccia. Rimasto solo, il musicista si mette a pulire il fucile, ma gli parte un colpo che, attraverso la parete, colpisce la moglie, uccidendola. Impazzito per il dolore, il musicista viene chiuso in manicomio. Uscitone dopo vent'anni, per prima cosa va alla ricerca della propria casa, senza trovare pi\u00f9 alcuna traccia della figlia.\nMentre sta finendo il suo racconto, si apre la porta e appare la madre di Evelyn che esclama: \"Padre, non mi riconosci? Sono tua figlia!\"\nProduzione.\nProdotto dalla Kalem Company, il film venne girato a Glendale, in California.\nDistribuzione.\nDistribuito in sala dalla General Film Company che fece uscire nelle sale il 9 agosto 1912 il film, un cortometraggio in una bobina. Una copia della pellicola \u00e8 reperibile a Londra, al National Film and Television Archive"}
{"id": "2864715", "revid": "702184", "url": "https://it.wikipedia.org/wiki?curid=2864715", "title": "Citt\u00e0 dell'Illinois (G-P)", "text": "Lista delle citt\u00e0 dell'Illinois, Stati Uniti d'America, comprendente i comuni (\"city\" e \"village\") e i census-designated place (CDP).\nI dati sono dell'USCB riferiti al censimento del 2000 e ad una stima del 01-07-2006 (tranne che per i CDP). L'elenco che segue presenta i comuni dalla lettera G alla P."}
{"id": "2864716", "revid": "709565", "url": "https://it.wikipedia.org/wiki?curid=2864716", "title": "Citt\u00e0 dell'Illinois (C-F)", "text": "Lista delle citt\u00e0 dell'Illinois, Stati Uniti d'America, comprendente i comuni (\"city\" e \"village\") e i census-designated place (CDP). \nI dati sono dell'USCB riferiti al censimento del 2000 e ad una stima del 01-07-2006 (tranne che per i CDP). L'elenco che segue presenta i comuni dalla lettera C alla F."}
{"id": "2864717", "revid": "1543377", "url": "https://it.wikipedia.org/wiki?curid=2864717", "title": "Citt\u00e0 dell'Illinois (A-B)", "text": "Lista delle citt\u00e0 dell'Illinois , Stati Uniti d'America, comprendente i comuni (\"city\" e \"village\") e i census-designated place (CDP).\nI dati sono dell'USCB riferiti al censimento del 2000 e ad una stima del 01-07-2006 (tranne che per i CDP). L'elenco che segue presenta i comuni dalla lettera A alla B"}
{"id": "2864718", "revid": "1391549", "url": "https://it.wikipedia.org/wiki?curid=2864718", "title": "Citt\u00e0 dell'Illinois (Q-Z)", "text": "Lista delle citt\u00e0 dell'Illinois, Stati Uniti d'America, comprendente i comuni (\"city\" e \"village\") e i census-designated place (CDP).\nI dati sono dell'USCB riferiti al censimento del 2000 e ad una stima del 01-07-2006 (tranne che per i CDP). L'elenco che segue presenta i comuni dalla lettera Q alla Z."}
{"id": "2864719", "revid": "767487", "url": "https://it.wikipedia.org/wiki?curid=2864719", "title": "Rube Marquard Marries", "text": "Rube Marquard Marries \u00e8 un cortometraggio muto del 1912. Non si conosce il nome del regista, che non viene riportato nei titoli. Il film era interpretato dal campione di baseball dei New York Giants Rube Marquard e dall'attrice Alice Joyce che avevano recitato insieme anche in \"Rube Marquard Wins\": i due cortometraggi uscirono insieme il 24 agosto 1912.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di 403,25 metri - usc\u00ec nella sale USA il 24 agosto 1912."}
{"id": "2864721", "revid": "1516566", "url": "https://it.wikipedia.org/wiki?curid=2864721", "title": "Battesimo dei seleniti", "text": "Il Battesimo dei Seleniti \u00e8 un dipinto a tempera su tavola (141x285 cm) di Vittore Carpaccio, datato 1507 e conservato nella Scuola di San Giorgio degli Schiavoni a Venezia.\nStoria.\nCarpaccio, al culmine della propria carriera, venne chiamato dalla Scuola \"minore\" degli Schiavoni, cio\u00e8 dei D\u00e0lmati residenti o di passaggio a Venezia, per dipingere un ciclo di sette teleri sulle storie dei santi protettori della confraternita (Giorgio, Girolamo e Trifone) a cui si aggiunsero altre due tele fuori della serie con \"Storie evangeliche\". Il lavoro per gli Schiavoni inizi\u00f2 nel 1502 e termin\u00f2 nel 1507. \nQuesto telero e quello di \"San Trifone che ammansisce il basilisco\", a giudicare da quanto resta leggibile dei cartellini con le firme dell'artista, furono gli ultimi due ad essere dipinti nel 1507, mentre tutti gli altri sono datati 1502.\nDescrizione e stile.\nLa tela mostra il terzo di tre episodi legati alle storie di San Giorgio: gli altri due sono \"San Giorgio e il drago\" e il \"Trionfo di san Giorgio\". \nDopo aver ucciso il drago e liberato la principessa, il cavaliere cristiano viene accolto nella citt\u00e0 di Selene di Libia, dove i regnanti gli tributano grandi onori. La scena mostra il re e la regina della citt\u00e0 che si convertono facendosi battezzare, seguiti da altri personaggi inginocchiati. \nQuesta scena e quella successiva su san Trifone mostrano una certa stanchezza compositiva, con una perdita di tensione, legata alla staticit\u00e0 del blocco col tappeto in primo piano a sinistra, che nasconde una parte del corteo e sul quale stanno in piedi tre musici. Ci\u00f2 viene in parte bilanciato dalla vivacit\u00e0 e ricchezza cromatica di alcuni brani, come proprio quello dei suonatori. La cerimonia si svolge in cima ai gradini di un edificio di cui si intravedono due colonne t\u00f2rtili, forse di un portico. In primissimo piano, si trova un servitore moro inginocchiato di spalle che tiene al guinzaglio un levriero, un turbante appoggiato e un grosso pappagallo rosso. \nLa scenografia \u00e8 costituita da una via ricca di edifici monumentali culminante in un significativo tempio a pianta centrale, che ricorda il sogno Urbinate della citt\u00e0 ideale del primo umanesimo; oltre le mura si vedono numerose torri e guglie architettoniche, mentre pi\u00f9 in lontananza due dolci colline digradano simmetricamente verso il centro della composizione, schiarite dalla foschia. Luce dorata e colore denso garantiscono l'unificazione di tutti gli elementi, creando quella particolare sensazione atmosferica che fa percepire l'\"aria\" nel dipinto."}
{"id": "2864730", "revid": "767487", "url": "https://it.wikipedia.org/wiki?curid=2864730", "title": "Saved from Court Martial", "text": "Saved from Court Martial \u00e8 un cortometraggio muto del 1912 diretto da Kenean Buel, prodotto dalla Kalem Company. Distribuito in sala dalla General Film Company il 31 agosto 1912, il film era interpretato da Guy Coombs.\nTrama.\nTrama in inglese su Stanford University\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 31 agosto 1912."}
{"id": "2864733", "revid": "767487", "url": "https://it.wikipedia.org/wiki?curid=2864733", "title": "Maria Vidal", "text": "Raggiunse la notoriet\u00e0 con la canzone: \"Body Rock\" (#48 nella Hot 100) (la canzone del film \"Body Rock\") nel 1984; raggiungendo inoltre l'#8 nella classifica US e l' #11 in quella del Regno Unito.\nLa Vidal originariamente fu un membro della band Desmond Child &amp; Rouge seguendo successivamente una carriera da solista con l'omonimo album di debutto registrato nel 1987. L'album includeva il singolo \"Do Me Right\" scritto dall' ex-compagno Desmond Child.\nDopo l'allontanamento dai riflettori Maria Vidal ha proseguito la sua carriera artistica collaborando ai lavori di altri famosi artisti, tra cui spicca Belinda Carlisle, per la quale ha coscritto le hit \"Summer rain\" e \"California\".\nHa sposato il noto produttore Rick Nowels."}
{"id": "2864735", "revid": "767487", "url": "https://it.wikipedia.org/wiki?curid=2864735", "title": "John Little (fisico)", "text": "Nato a Boston, ha conseguito una laurea in fisica presso il Massachusetts Institute of Technology nel 1948, ottenendo un lavoro presso la General Electric nel biennio 1948\u201350. Il suo dottorato di ricerca \"Use of Storage Water in a Hydroelectric System\" ha fatto uso della programmazione dinamica, con la consulenza di Philip M. Morse, ed \u00e8 stato il primo ad essere attribuito nella ricerca operativa, nel 1955.\nDal 1957 al 1962 ha insegnato presso la \"Case Western Reserve University\", prima di trasferirsi al MIT, dove insegna dal 1962. Nel 1988 ha tenuto un corso presso l'INSEAD.\n\u00c8 noto per aver formulato la legge di Little. Il prof. Little \u00e8 inoltre considerato il fondatore della scienza del marketing."}
{"id": "2864739", "revid": "767487", "url": "https://it.wikipedia.org/wiki?curid=2864739", "title": "Joseph N. Gallo", "text": "\u00c8 stato il \"consigliere\" della cosca dalla fine degli anni sessanta, fino al 1987.\nI primi anni.\nGallo nasce nel 1912, ad Hartford, nel Connecticut, da genitori emigrati da Bisacquino, (provincia di Palermo). Alla fine degli anni trenta diventa un \"uomo d'onore\" della Famiglia Mangano, guidata all'epoca da Vincent Mangano. Gallo \u00e8 un soldato del \"capodecina\" Carlo Gambino, di cui \u00e8 un fedelissimo.\nL'ascesa al potere.\nNel 1957 Gambino prende il controllo della \"Famiglia\", e Gallo \u00e8 uno degli uomini pi\u00f9 vicini e fidati del nuovo boss. Le attivit\u00e0 di Gallo resteranno sconosciute fino al 1966, quando la polizia interromper\u00e0 una riunione di mafia, al ristorante \"la stella\" nel Queens.\nLittle Appalachin.\nLa riunione verr\u00e0 ribattezzata \"la piccola Appalachin\", ed erano presenti alcuni dei pi\u00f9 potenti capimafia degli Stati Uniti, oltre allo stesso Gallo erano presenti: Carlo Gambino, Michele Miranda, Joseph Colombo, Thomas Eboli, Tony Corallo e Dominick Alongi tutti di New York, Carlos Marcello, Joseph Marcello, Anthony Carollo, e Frank Gagliano tutti di New Orleans, e Santo Trafficante Jr. di Tampa.\nGli anni da consigliere.\nGallo sar\u00e0 il \"consigliere\" ovvero il terzo uomo pi\u00f9 potente della Famiglia Gambino, dal 1967 fino al 1987.\nAnche il figlio Joseph diverr\u00e0 un affiliato della cosca. Per molti anni l'autista e guardaspalle di Gallo \u00e8 stato Frank Di Stefano, uno dei suoi fedelissimi. Per molti anni il quartier generale di Gallo fu il ristorante di sua propriet\u00e0 chiamato \"Sperazza\" nel Queens, da l\u00ec il boss impartiva gli ordini ai suoi soldati pi\u00f9 fidati.\nGli ultimi anni.\nAll'inizio degli anni ottanta viene arrestato e condannato a 10 anni di prigione, verr\u00e0 rilasciato all'inizio degli anni novanta, a causa della sua et\u00e0. Gallo muore di cause naturali nel 1995, nella sua residenza ad Astoria nel Queens.\nMafiosi associati.\nGallo aveva rapporti di affari, alleanza e collaborazione con i seguenti mafiosi:"}
{"id": "2864740", "revid": "287204", "url": "https://it.wikipedia.org/wiki?curid=2864740", "title": "San Trifone ammansisce il basilisco", "text": "San Trifone ammansisce il basilisco \u00e8 un dipinto a tempera su tavola (141x300 cm) di Vittore Carpaccio, datato 1507 e conservato nella Scuola di San Giorgio degli Schiavoni a Venezia.\nStoria.\nCarpaccio, al culmine della propria carriera, venne chiamato dalla Scuola \"minore\" degli Schiavoni, cio\u00e8 dei Dalmati residenti o di passaggio a Venezia, per dipingere un ciclo di sette teleri sulle storie dei santi protettori della confraternita (Giorgio, Girolamo e Trifone) a cui si aggiunsero altre due tele fuori della serie con \"Storie evangeliche\". Il lavoro per gli Schiavoni inizi\u00f2 nel 1502 e termin\u00f2 nel 1507. \nQuesto telero e quello del \"Battesimo dei seleniti\", a giudicare da quanto resta leggibile dei cartellini con le firme dell'artista, furono gli ultimi due ad essere dipinti nel 1507, mentre tutti gli altri sono datati 1502. \nDescrizione e stile.\nLa tela mostra l'unico episodio dedicato a san Trifone nel ciclo, ovvero il suo miracolo pi\u00f9 famoso, legato alla guarigione di Gordiana, figlia dell'imperatore Gordiano III, quando il santo aveva dodici anni. Essa era ossessionata da un demonio, che compare in forma di basilisco, un mostro fantastico con corpo leonino, ali di uccello, coda di rettile e testa asinina. La rappresentazione del demonio come basilisco, che non ha altri riferimenti iconografici nelle storie di Trifone, \u00e8 legata all'identificazione del basilisco come \"re dei serpenti\" e quindi simbolo di Satana, ma anche alla simbologia dei peccati capitali: il drago (che compare nelle storie di san Giorgio), il leone (che compare in quelle di san Girolamo) e il basilisco, appunto.\nLa scena \u00e8 una delle pi\u00f9 deboli del ciclo, dove si legge una certa stanchezza compositiva e il colore appare pi\u00f9 povero: non \u00e8 da escludere l'intervento di aiuti, anche per la realizzazione meno curata del solito di alcuni dettagli, come lo stesso santo bambino, schematico e impacciato. \nL'azione si svolge in una sorta di padiglione reale, retto da colonne e sollevato di alcuni gradini, dove il sovrano assiste impassibile al miracolo, a fianco della figlia, la cui fisionomia ricorda le Madonne dalla boccuccia stretta di Perugino. Sono citazioni all'antica i profili sulle specchiature marmoree della decorazione del fianco dell'edificio in primo piano. Assiste alla scena una variegata folla, ma ancor pi\u00f9 brulicante, come tipico nelle opere di Carpaccio, \u00e8 l'umanit\u00e0 in secondo piano, affacciata alle finestre e ai balconi delle architetture della citt\u00e0 di sfondo, che ricorda da vicino Venezia, soprattutto nei ponti arcuati che passano i canali. In lontananza si vedono un edificio a pianta circolare e un alto campanile. "}
{"id": "2864747", "revid": "767487", "url": "https://it.wikipedia.org/wiki?curid=2864747", "title": "Bridget's Sudden Wealth", "text": "Bridget's Sudden Wealth \u00e8 un cortometraggio muto del 1912 diretto da C.J. Williams e prodotto dalla Edison Company.\nProduzione.\nIl film fu prodotto dalla Edison Company.\nCast.\nAlice Washburn (1861-1929). Nata nel Wisconsin, l'attrice - all'epoca cinquantenne - aveva esordito sullo schermo l'anno prima in un altro corto prodotto dalla Edison, la comica \"Mr. Bumptious, Detective\".\nEdward O'Connor (1862-1932). L'attore, nato a Dublino, era irlandese come il personaggio del poliziotto che interpreta nel film.\nDistribuzione.\nLa General Film Company distribu\u00ec il film - un cortometraggio di 180 metri in 35 mm - con il sistema dello split reel, accorpato in un'unica bobina con un altro cortometraggio prodotto dalla Edison, il documentario \"Opening of the Y.M.C.A. Playground, Lynchburg, Va.\". I due corti uscirono nelle sale degli Stati Uniti il 7 settembre 1912."}
{"id": "2864750", "revid": "1446238", "url": "https://it.wikipedia.org/wiki?curid=2864750", "title": "Emblema della Turchia", "text": "La Turchia non adotta un vero e proprio stemma ufficiale, ma riproduce su passaporti e sedi governative la mezzaluna con stella utilizzata nella bandiera nazionale."}
{"id": "2864751", "revid": "2070211", "url": "https://it.wikipedia.org/wiki?curid=2864751", "title": "Gian Pio Torricelli", "text": "Biografia.\nNasce a Modena dove frequenta l'ambiente culturale giovanile emiliano. Frequenta artisti come Giuliano Della Casa, Claudio Parmiggiani, Carlo Cremaschi, nell'ambito della Rassegna \"Parole sui Muri\" Fiumalbo Modena 1967 dove incontra Sebastiano Vassalli.\nScrive per la rivista Malebolge (rivista) di Giorgio Celli e Adriano Spatola, Corrado Costa Reggio Emilia 1966.\nMembro del Gruppo 63 partecipa al \"Convegno di La Spezia 1966.\"\nHa realizzato Poesia sonora insieme a Patrizia Vicinelli sotto l'egida di Gian Giacomo Feltrinelli.\nAlla fine degli anni '60 o per incomprensione della sua natura ribelle, surrealista e provocatoria nei confronti delle istituzioni o per reale presenza di stress mentale viene internato nel Manicomio di Reggio Emilia, dove la sua condizione psichica precipita. Rilasciato per la legge Basaglia alla fine degli anni '70 si rinchiude nella casa natale di Modena dove resta auto segregato per pi\u00f9 di 10 anni. Dopo la morte dei genitori , \u00e8 ricoverato in pensionato per anziani prima a San Martino in Rio e poi a Modena, accudito spesso dalle sorelle e da nipoti. Muore il 13 novembre 2018.\nTributi.\nCitato da Sebastiano Vassalli in \"Arkadia: carriere, caratteri, confraternite degli impoeti d'Italia\", Bergamo: El Bagatt (\"Pamphlet\" n. 1), 1983 \nCitato da Umberto Eco in \" Il Gruppo 63 quarant'anni dopo\" Eco Papers n.6 Prolusione tenuta a Bologna l'8 maggio 2003.\nCitato da Patrizia Vicinelli in un'intervista rilasciata a Giorgio Di Costanzo \nOpere.\nscrive anche in"}
{"id": "2864752", "revid": "767487", "url": "https://it.wikipedia.org/wiki?curid=2864752", "title": "The Street Singer", "text": "The Street Singer \u00e8 un cortometraggio muto del 1912 diretto da Edmund Lawrence e prodotto dalla Kalem Company. Distribuito in sala dalla General Film Company il 13 settembre 1912, il film era interpretato da Alice Joyce e da Earle Foxe qui al suo esordio sullo schermo.\nIl ruolo di Pepita bambina, la cantante di strada protagonista della storia, \u00e8 interpretato dalla piccola Adelaide Lawrence che, all'epoca, aveva sette anni ed era la figlia del regista Edmund Lawrence.\nTrama.\nLa piccola Pepita, cantante di strada, resta orfana quando suo padre muore per un attacco cardiaco. La bambina ha una bellissima voce e Karl, un giovane musicista convince sua madre ad adottarla. Con il passare degli anni, la voce di Pepita si fa sempre pi\u00f9 bella e Karl la presenta a un grande maestro per averne un giudizio professionale. Costui, quando la sente cantare, resta estasiato dalle sue qualit\u00e0 vocali. Alla giovane cantante viene cos\u00ec data l'occasione di esibirsi a casa di un ricco patrono delle arti. Tra gli ospiti, anche Mrs. Burleigh che si offre di pagare a Pepita gli studi musicali.\nDopo anni di studi all'estero, Pepita torna in patria dove viene organizzato per lei il debutto al Metropolitan Opera House. La sera della prima, Karl si reca in teatro per lasciare il suo biglietto da visita. Ma questo viene intercettato da Mrs. Burleigh che informa Karl di non essere gradito. Pensando che Pepita non lo voglia pi\u00f9 vedere, il giovane musicista se ne va, disilluso e depresso.\nLa giovane cantante ha un grandissimo successo: tutta felice, si reca a casa dei suoi vecchi amici. Ma viene a scoprire che Karl se n'\u00e8 andato via, dopo la morte della madre. Toccata profondamente, Pepita torna a casa. Poco dopo, per\u00f2, sente il suono di un violino e allora cerca di capire da dove provenga la musica. Seguendone il suono, arriva dal musicista che \u00e8 Karl. I due, finalmente ritrovatisi, hanno un chiarimento e il giovane si rende conto che Pepita lo ama.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche il 13 settembre 1912. La Moving Pictures Sales Agency lo distribu\u00ec sul mercato del Regno Unito il 17 novembre 1912. Quando nel 1915 la Kalem venne venduta, gran parte del suo catalogo di film venne ripresentato nelle sale dalla General Film Company che ripropose \"The Street Singer\" con il titolo \"The Little Singer\", facendolo uscire il 10 settembre 1915.\nIl \"musical\".\nNel 1924, dal film fu prodotto un \"musical\" di successo con un libretto scritto da Frederick Lonsdale e la musica di Harold Fraser-Simson, protagonista Phyllis Dare. Lo spettacolo ebbe 360 repliche al Lyric Theatre di Londra per poi essere portato in \"tourn\u00e9e\"."}
{"id": "2864761", "revid": "767487", "url": "https://it.wikipedia.org/wiki?curid=2864761", "title": "The Strange Story of Elsie Mason", "text": "The Strange Story of Elsie Mason \u00e8 un cortometraggio muto del 1912 diretto da Edmund Lawrence. Il film era prodotto dalla Kalem Company e interpretato da Alice Joyce e da Tom Moore. I due attori si sposarono nel 1914.\nTrama.\n Trama e critica su Stanford.edu\nProduzione.\nIl film era prodotto dalla Kalem Company.\nDistribuzione.\nDistribuito dalla General Film Company, usc\u00ec nelle sale statunitensi il 30 ottobre 1912. Copia del film viene conservata al National Film and television Archive di Londra."}
{"id": "2864766", "revid": "21079", "url": "https://it.wikipedia.org/wiki?curid=2864766", "title": "Forma esatta", "text": ""}
{"id": "2864768", "revid": "767487", "url": "https://it.wikipedia.org/wiki?curid=2864768", "title": "The Mystery of Grandfather's Clock", "text": "The Mystery of Grandfather's Clock \u00e8 un cortometraggio muto del 1912 diretto da Edmund Lawrence. Il film, che fu prodotto dalla Kalem Company, aveva come protagonisti Tom Moore e Alice Joyce. Tra gli altri interpreti, George Moss, Stuart Holmes, James B. Ross, George W. Middleton.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale statunitensi il 6 novembre 1912."}
{"id": "2864769", "revid": "767487", "url": "https://it.wikipedia.org/wiki?curid=2864769", "title": "Body Rock", "text": "Body Rock \u00e8 un film del 1984 diretto da Marcelo Epstein che narra le vicende di un ragazzo di strada con un talento per la break-dance. Il protagonista Chilly \u00e8 interpretato dall'attore Lorenzo Lamas.\nIl film contiene delle musiche di Laura Branigan."}
{"id": "2864772", "revid": "294549", "url": "https://it.wikipedia.org/wiki?curid=2864772", "title": "Guido Fuga", "text": "Biografia.\nNel 1968, studente di architettura, incontra Hugo Pratt e ne nasce un rapporto di amicizia che porta quasi subito alle prime collaborazioni con il maestro. L'apporto dei cosiddetti effetti speciali (sfondi, blindati, aerei, treni ecc.) continuer\u00e0 con \"Gli scorpioni del deserto\" fino alle ultime storie. Nel frattempo (1977) inizia la collaborazione con l'artista torinese Alighiero Boetti, per il quale realizza l'opera \"Aerei\", cui seguir\u00e0 una serie di acquerelli sullo stesso tema \"Cieli ad alta quota\". \nPartecipa, per un breve periodo, all'avventura del settimanale satirico \"II male\". Cura la grande mostra antologica dell'opera di Pratt per le Grand Palais a Parigi e ne organizza l'allestimento; la stessa mostra viene allestita a Milano, Venezia, Roma, Napoli e Buenos Aires per \"Italiana '86\". \nCollabora con l'artista Mario Schifano alla realizzazione di una collezione di tappeti eseguiti in India. Dai primi viaggi nel '70 nasce, con questo paese, un rapporto di consuetudine e d'amore che continua nel tempo: oltre a collezioni di tappeti disegna e fa eseguire dagli abili artigiani di Agra e di Udaipur una serie di tavoli a tarsia marmorea. \nCon Lele Vianello, altro collaboratore del creatore di Corto Maltese, disegna una storia sul pilota veneziano P. Luigi Penzo. In compagnia dello stesso realizza la guida sui percorsi di Corto Maltese a Venezia \"Corto Sconto\" per le edizioni Lizard di Roma, tradotta in francese per le edizioni Castermann. \nCollabora fra il '98 e il '99 con una serie di copertine alla trasmissione televisiva \u201cSgarbi quotidiani\u201d. \nInsieme al collega Vianello realizza il libro sulla laguna di Venezia \"Navigar in laguna fra isole fiabe e ricordi\" con l'editore Mare di carta (I edizione, 2001). \nPer \u201cRAISAT Gamberorosso\u201d cura dieci puntate ispirate ai percorsi lagunari del loro libro (2003). Con lo stesso Vianello ha realizzato il libro \"Le ali del leone\", cinque storie a fumetti sull'aviazione italiana, in collaborazione con la rivista dell'Aeronautica Militare, per le Edizioni Lizard; e il volume Marco Polo. Testimonianza di un viaggio straordinario, Supernova Edizioni.\nNel 2010 torna a far coppia con Lele Vianello nel volume a fumetti, \"Cubana\", di chiara ispirazione prattiana. Il volume, infatti, altro non \u00e8 che la continuazione de \"L'Uomo dei Caraibi\" di Hugo Pratt, con cui Fuga e Vianello avevano iniziato a scriverne il seguito prima della scomparsa di Pratt. Il volume \u00e8 edito da Edizioni Voilier."}
{"id": "2864774", "revid": "767487", "url": "https://it.wikipedia.org/wiki?curid=2864774", "title": "A Battle of Wits (film 1912)", "text": "A Battle of Wits \u00e8 un cortometraggio muto del 1912. Non si conosce il nome del regista, ma nei titoli appare il nome di Storm Boyd come aiuto regista. Il film era interpretato da Tom Moore e da Alice Joyce.\nProduzione.\nIl film fu prodotto dalla Kalem Company.\nDistribuzione.\nDistribuito in sala dalla General Film Company, il film - un cortometraggio in una bobina - usc\u00ec nelle sale il 25 novembre 1912. Ne venne fatta una riedizione che fu distribuita il 27 agosto 1915, l'anno in cui la Kalem venne venduta."}
{"id": "2864775", "revid": "93556", "url": "https://it.wikipedia.org/wiki?curid=2864775", "title": "Petr Chel\u010dick\u00fd", "text": "Primi anni.\nSi ritiene che Peter Chelcick\u00fd sia nato nella Boemia del sud, all'incirca nel 1390, sebbene secondo una teoria la sua nascita sarebbe avvenuta prima, ovvero nel 1374. \nSi sa pochissimo della sua storia personale. Diversi storici lo hanno definito un servo della gleba, un contadino indipendente, uno scudiero, un nobile, un ciabattino, un prete o un valdese. In una occasione, Chel\u010dick\u00fd si defin\u00ec un agricoltore, ma questa descrizione contrasta con la vita a Praga dal 1419-1421, la sua conoscenza rudimentale del latino e la dedizione alla letteratura ed alla ricerca politica e religiosa.\n\u00c8 indubbio che avesse raggiunto un livello di erudizione non comune per un uomo medioevale senza un'educazione regolare accademica. Dopo il 1421 egli visse di agricoltura nel suo villaggio nativo di Chel\u010dice, vicino a Vod\u0148any. A noi sono noti 56 libri, ma la maggioranza rimane non pubblicata ed accessibile solo nei manoscritti originali. Il suo pensiero fu influenzato da Tom\u00e1\u0161 \u0160t\u00edtn\u00fd ze \u0160t\u00edtn\u00e9ho, John Wycliffe, Jan Hus e il Valdismo. Mor\u00ec verso il 1460.\nL'insegnamento di Chel\u010dick\u00fd.\nL'insegnamento di Petr Chel\u010dick\u00fd includeva idee adottate successivamente dai Moraviani, Anabattisti, Quaccheri e Battisti. Egli fu il primo scrittore pacifista del Rinascimento, anticipando Erasmo da Rotterdam e Menno Simons di circa 100 anni.\nChiesa e Stato.\nChel\u010dick\u00fd chiam\u00f2 il papa e l'imperatore (ovvero la Chiesa e lo Stato), \"squali che hanno lacerato la rete della vera fede\" perch\u00e9 essi ponevano la Chiesa al vertice dell'impero secolare. Chel\u010dick\u00fd pensava che i Cristiani dovessero seguire la legge dell'amore e, nel fare ci\u00f2, non dovesse essere forzato dall'autorit\u00e0 dello Stato.\nInsegnava ai fedeli a non accettare cariche di governi n\u00e9 ad appellarsi alle loro autorit\u00e0, poich\u00e9 per il vero fedele prendere parte al governo era peccato. Sosteneva che la pena capitale e altre forme di punizioni violente fossero errate. Le sue posizioni sul governo sono simili ai principi dell'anarchismo cristiano di Lev Tolstoj. Tolstoj lod\u00f2 il lavoro di Chel\u010dick\u00fd nel suo libro del 1894 \"Il regno di Dio \u00e8 dentro di noi\".\n\"L'uomo che ubbidisce a Dio non ha bisogno di nessun'altra autorit\u00e0 (al di sopra di lui).\" \u2014 Petr Chel\u010dick\u00fd\nNon violenza e guerra.\nGi\u00e0 nel 1420 Chel\u010dick\u00fd insegnava a non usare la violenza nelle questioni religiose. Chel\u010dick\u00fd usava la Parabola della zizzania (Matteo ) per mostrare come al santo e al peccatore era permesso vivere assieme fino al \"raccolto\". Pensava che fosse sbagliato anche uccidere i peccatori, e che i Cristiani avrebbero dovuto rifiutare il servizio militare. Sosteneva che se i poveri avessero rifiutato, i signori non avrebbero avuto nessuno da mandare a far guerra per loro. Chel\u010dick\u00fd insegnava che nessun potere fisico poteva distruggere il male, e che i Cristiani avrebbero dovuto accettare le persecuzioni senza attuare ritorsioni. Credeva che la guerra fosse il male peggiore, e che i soldati non fossero altro che assassini. Si opponeva anche alla guerra di difesa. Sosteneva che Ges\u00f9 e il Vangelo fossero esempi di pace.\nVita comunitaria.\nChel\u010dick\u00fd era un comunista nel senso cristiano originale, e pensava che ci dovesse essere perfetta uguaglianza nella comunit\u00e0 cristiana. Sosteneva che non ci dovessero essere n\u00e9 poveri n\u00e9 ricchi, perch\u00e9 il Cristiano rinuncia a ogni bene e stato sociale. Affermava che i Cristiani potevano espellere i cattivi dalla loro comunit\u00e0, ma non costringerli a essere buoni. Credeva nell'eguaglianza, ma che gli Stati non avrebbero dovuto forzarla nella societ\u00e0, spingendosi fino a sostenere che la disuguaglianza sociale era una stessa creatura dello Stato, e aumentava e diminuiva con lui. Secondo Kautsky in \"Comunismo nell'Europa Centrale ai tempi della Riforma\", \"la natura della prima organizzazione dei confratelli boemi non \u00e8 affatto chiara, tanto che i successivi confratelli si vergognavano delle loro origini comuniste, e cercavano di nasconderle in ogni modo.\" Alcune delle frasi di Chel\u010dick\u00fd sembrano indicare che secondo lui solo i poveri erano Cristiani veri.\nSacerdozio del credente.\nChel\u010dick\u00fd criticava l'uso della forza nelle questioni di fede. Insegnava che il Cristiano doveva impegnarsi la giustizia del proprio libero arbitrio, che non doveva forzare nessuno ad essere buono, e che la bont\u00e0 doveva essere volontaria. Credeva che i Cristiani dovessero amare Dio e il proprio vicino, e che fosse questa la via per convertire le persone pi\u00f9 che la costrizione. Sosteneva che ogni tipo di costrizione era male, e che il Cristiano non avrebbe dovuto partecipare alle lotte per il potere.\nOpere di Chel\u010dick\u00fd.\n\"Sulla guerra spirituale\", scritto nel 1421, fu il suo primo grande lavoro. Nell'opera Chel\u010dick\u00fd sosteneva che i Taboriti avevano partecipato a violenze attraverso l'inganno del diavolo e della brama per le cose terrene. Criticava anche il Millenarismo, si opponeva alle guerre e notava come i debiti dessero ai signori il potere sui debitori. In \"Sulla tripla divisione della Societ\u00e0\" Chel\u010dick\u00fd critic\u00f2 la nobilt\u00e0, il clero e la borghesia. Nel testo descrisse come queste classi soggiogavano la gente comune e le guidavano \"come fossero bestie\". Il suo lavoro pi\u00f9 completo, scritto attorno al 1443, e uno dei suoi ultimi, fu \"La rete della Fede\". In quest'opera mostra come i dodici apostoli trattavano tutte le persone ugualmente e come essi considerassero Cristo come unica guida. \u00c8 in quest'opera che sostenne che l'imperatore e il papa fossero le due grandi balene che rompevano la rete della fede. Incluse anche un lungo commento sul Concilio di Basilea.\nInfluenze.\nChel\u010dick\u00fd fu chiamato \"il primo pensatore del movimento Hussita ceco\". Era certamente un pensatore influente fra i confratelli boemi della sua epoca. La sua influenza si ritrova anche nella Chiesa Morava, (\"Unitas Fratrum\"), e anche nell'Unione Battista in Repubblica Ceca (conosciuta anche come \"Unit\u00e0 dei confratelli battisti\".). Importanti analogie possono essere trovate fra i suoi insegnamenti e l'Anabattismo continentale e, in maniera minore, nel battismo inglese, anche se non \u00e8 stato dimostrato nessuno collegamento diretto. Egli enfatizzava il ruolo del Nuovo Testamento come unica ed esclusiva fonte per conoscere il volere di Dio. Riconosceva due sacramenti: il battesimo e la Comunione. Incoraggiava la gente a leggere e interpretare la Bibbia in maniera autonoma.\nI lavori di Chel\u010dick\u00fd, specificatamente \"La rete della Fede\", influenzarono Lev Tolstoj nel suo libro \"Il regno di Dio \u00e8 in voi\". Il suo nome \u00e8 trascritto come \"Helchitsky\" in molte traduzioni inglesi.\n\"Chi non appartiene a Dio non pu\u00f2 veramente godere o tenere nulla che appartenga a Dio, se non come l'uomo gode della violenza senza ritegno e possiede ci\u00f2 che non gli appartiene.\" \u2014 Petr Chel\u010dick\u00fd"}
{"id": "2864776", "revid": "919135", "url": "https://it.wikipedia.org/wiki?curid=2864776", "title": "Coomologia di De Rham", "text": "In matematica la coomologia di De Rham \u00e8 uno strumento usato in topologia algebrica e differenziale per studiare le variet\u00e0 differenziabili. Prende il nome dal matematico Georges De Rham. \nDefinito usando le forme differenziali, la coomologia di De Rham \u00e8 un invariante topologico delle variet\u00e0 differenziabili che (intuitivamente) conta il loro \"numero di buchi formula_1-dimensionali\".\nDefinizione.\nPreliminari.\nSia formula_2 una variet\u00e0 differenziabile di dimensione formula_3 e formula_1 un intero con \nTutte le formula_1-forme differenziali su formula_2 formano uno spazio vettoriale reale che viene indicato con\nQuesto spazio ha dimensione finita. In particolare, per formula_9 questo spazio \u00e8 lo spazio delle funzioni differenziabili a valori in formula_10.\nIl \"differenziale esterno\" di una forma differenziale formula_11 \u00e8 una formula_12-forma, indicata con il simbolo formula_13. Il differenziale definisce quindi una mappa\nche risulta essere una applicazione lineare fra i due spazi vettoriali.\nComplesso di cocatene.\nIl \"complesso di De Rham\" \u00e8 il complesso di cocatene seguente:\nPoich\u00e9 ogni forma esatta \u00e8 anche chiusa, vale formula_16 per ogni forma formula_11, ovvero \nD'altra parte, una forma chiusa pu\u00f2 non essere esatta, e la coomologia di De Rham misura proprio questo fenomeno; la coomologia \u00e8 definita come l'omologia del complesso di De Rham nel modo seguente. Siano\ni sottospazi formati rispettivamente dalle formula_1-forme chiuse ed il sottospazio delle formula_1-forme esatte. Poich\u00e9 ogni forma esatta \u00e8 chiusa, vale l'inclusione\nIl formula_1-esimo gruppo di coomologia di De Rham \u00e8 definito come il quoziente di questi due spazi:"}
{"id": "2864777", "revid": "767487", "url": "https://it.wikipedia.org/wiki?curid=2864777", "title": "A Daughter's Sacrifice", "text": "A Daughter's Sacrifice \u00e8 un cortometraggio muto del 1912 diretto da Edmund Lawrence e prodotto dalla Kalem Company. Distribuito in sala dalla General Film Company il 4 dicembre 1912, il film era interpretato da Tom Moore e da Alice Joyce.\nProduzione.\nIl film fu prodotto dalla Kalem Company.\nDistribuzione.\nIl film, un cortometraggio di una bobina, fu distribuito in sala dalla General Film Company il 4 dicembre 1912.\nNel 1915, la Kalem, la casa di produzione, venne venduta e i suoi film vennero programmati per una nuova distribuzione nelle sale. \"A Daughter's Sacrifice\" fu uno dei film di cui venne curata la riedizione, sempre a cura della General Film Company, che lo fece uscire il 24 settembre 1915. Nel dicembre di quell'anno, il film fu adattato come racconto e pubblicato sul People's Popular Monthly."}
{"id": "2864781", "revid": "288300", "url": "https://it.wikipedia.org/wiki?curid=2864781", "title": "Fl\u00e1vio Rodrigues da Costa", "text": ""}
{"id": "2864782", "revid": "287204", "url": "https://it.wikipedia.org/wiki?curid=2864782", "title": "Flavio Rodrigues da Costa", "text": ""}
{"id": "2864783", "revid": "767487", "url": "https://it.wikipedia.org/wiki?curid=2864783", "title": "A Race with Time", "text": "A Race with Time \u00e8 un cortometraggio muto del 1912 diretto da Kenean Buel (o da Edmund Lawrence) e prodotto dalla Kalem Company. Distribuito in sala dalla General Film Company il 9 dicembre 1912, il film era interpretato da Tom Moore e da Alice Joyce.\nProduzione.\nProdotto dalla Kalem Company.\nDistribuzione.\nDistribuito dalla General Film Company, il film - un cortometraggio di 265 metri - usc\u00ec nelle sale cinematografiche USA il 9 dicembre 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, \"Conway, the Kerry Dancer\".\nCopia della pellicola viene conservata negli archivi londinesi del National Film and Television Archive."}
{"id": "2864786", "revid": "767487", "url": "https://it.wikipedia.org/wiki?curid=2864786", "title": "The Finger of Suspicion", "text": "The Finger of Suspicion \u00e8 un cortometraggio muto del 1912 diretto da Edmund Lawrence e prodotto dalla Kalem Company. Il film era interpretato da Tom Moore e da Alice Joyce.\nTrama.\nKathleen rifiuta la proposta di un giovane avvocato, convinta che il suo dovere sia quello di assistere la sorella invalida. La misteriosa morte della ragazza la indurr\u00e0 a sospettare dell'innamorato.\nProduzione.\nIl film fu prodotto dalla Kalem Film Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale il 16 dicembre 1912. Nel 1915, quando la Kalem fu venduta e tutti i suoi film vennero fatti uscire nuovamente nelle sale, venne fatta una riedizione anche di \"The Finger of Suspicion\", distribuito in sala l'8 ottobre 1915.\nLa storia del film fu pubblicata come racconto nel gennaio 1916 sul People's Popular Monthly."}
{"id": "2864787", "revid": "767487", "url": "https://it.wikipedia.org/wiki?curid=2864787", "title": "OpenVRML", "text": "OpenVRML \u00e8 un progetto software open source e gratuito che rende possibile la visione di oggetti tridimensionali nei formati VRML e X3D in applicazioni web.\nIl software fu inizialmente sviluppato da Chris Morley ma dal 2000 il progetto \u00e8 stato guidato da Braden McDaniel.\nOpenVRML fornisce un plugin basato su GTK+ per renderizzare i mondi X3D e VRML nei browser.\nLe sue librerie possono essere usate per aggiungere il supporto X3D e VRML alle applicazioni.\nIl software \u00e8 sotto licenza GNU GPL."}
{"id": "2864788", "revid": "479590", "url": "https://it.wikipedia.org/wiki?curid=2864788", "title": "Variabile casuale ipergeometrica", "text": ""}
{"id": "2864789", "revid": "2036644", "url": "https://it.wikipedia.org/wiki?curid=2864789", "title": "Beijing Guo'an Zuqiu Julebu", "text": "Il Beijing Guo'an Zuqiu Julebu (), a volte tradotto come \"Beijing Guoan Football Club\", \u00e8 la maggiore societ\u00e0 calcistica di Pechino, Milita nella Super League e vanta una vittoria del campionato di massima serie cinese ottenuta nell'anno 2009. Il suo stadio di casa \u00e8 lo Stadio dei lavoratori di Pechino. Il presidente \u00e8 Li Shilin.\nIl Beijing Guoan \u00e8 una delle pi\u00f9 famose squadre di calcio cinesi a cui \u00e8 stato dato un significativo appoggio dal governo cinese. Non che principali fonti di investimenti sin dalla sua fondazione sono l'impresa pubblica CITIC Guoan e i dipartimenti governativi, quali il Beijing Sports Bureau che hanno pi\u00f9 volte effettuato importanti investimenti al club, come il pi\u00f9 recente di 20 milioni di RMB nel gennaio 2009.\nRivali.\nLo Shanghai Shenhua \u00e8 il pi\u00f9 noto rivale del Beijing Guoan, esse sono le squadre delle due citt\u00e0 pi\u00f9 grandi della Cina, Pechino e Shanghai. Le partite fra loro vengono considerate come derby nazionale ed \u00e8 il pi\u00f9 vecchio dato che \u00e8 conteso fra le due dal 1994 nel calcio professionale cinese.\nAltro grande rivale per il Beijing Guoan \u00e8 il Tianjin Teda, le quali si rivaleggiano nello \"Jing-jin Derby\".\nRisultati e allenatori.\nVittorie prima del 1993\nNon ha giocato nel 1959, 1966\u20131972, 1975;\nRisultati Coppa della Cina prima del 1995\nDal 21 dicembre 1992 come Beijing Guoan\nNel campionato 2014 l'allenatore \u00e8 stato lo spagnolo Gregorio Manzano col club piazzatosi al 2\u00ba posto, mentre nel campionato 2015 si sono piazzati al quarto posto.\nNel campionato 2016 l'allenatore \u00e8 stato l'italiano Alberto Zaccheroni, salvo poi essere esonerato a stagione in corso venendo sostituito da Xie Feng. Anche il campionato 2017 \u00e8 stato condotto da due allenatori nell'arco della stagione; dapprima dallo spagnolo Jos\u00e9 Manuel Gonz\u00e1lez e poi dal tedesco Roger Schmidt, carica che ha successivamente ricoperto anche nel campionato 2018. Per quanto riguarda invece il campionato 2019, il club pechinese si \u00e8 affidato al tecnico serbo Aleksandar Stanojevi\u0107, mentre per il campionato 2020 al francese Bruno G\u00e9n\u00e9sio.\nRecord.\nVittorie.\n9-1 (Shanghai Shenhua 20 luglio 1997 - Campionato Jia-A)\n8-0 (New Radiant 29 agosto 1997 - Coppa delle Coppe dell'AFC)\n9-1 (Shanghai Shenhua 20 luglio 1997 - Campionato Jia-A)\n6-1 (Shandong Luneng 8 agosto 2007 - Chinese Super League)\n4-0 (Salgaocar SC Goa 3 ottobre 1998 - Coppa delle Coppe dell'AFC)\n4-0 (New Radiant 27 agosto 1997 - Coppa delle Coppe dell'AFC)\n8-0 (New Radiant 29 agosto 1997 - Coppa delle Coppe dell'AFC)\n5-2 (Guangdong Hongyuan 2 giugno 1999)\n4-0 (Sichuan Quanxing 14 luglio 1996)\n4-0 (Bayi FC 2 luglio 1995)\n5-0 (Bayi FC 20 settembre 1997)\nSconfitte.\n1-4 (Shenzhen Jianlibao 13 giugno 2004 - Chinese Super League)\n0-5 (Shandong Luneng 2 giugno 2004 - Coppa della Cina)\n0-5 (Suwon Samsung Bluewings 10 aprile 1998 - Coppa delle Coppe dell'AFC)\n1-5 (Dalian Wanda 13 luglio 1997 - Campionato Jia-A)\nGol.\n21 Branko Jeli\u0107 2005\nSequenze.\n5 (dall'11 ottobre 2008)\n13 (21 dicembre 1997 - 31 marzo 1998)\n29 (29 settembre 1996 - 4 aprile 1999)\nCalciatore cinese dell'anno.\n Jorge Luis Campos (1997)\n Branko Jeli\u0107 (2005)"}
{"id": "2864791", "revid": "729019", "url": "https://it.wikipedia.org/wiki?curid=2864791", "title": "Ferrari 365", "text": "La 365 \u00e8 una autovettura sportiva costruita dalla Ferrari dal 1966 al 1970 in diverse serie.\nEra una GT con motore anteriore e trazione posteriore. La maggior parte dei modelli montava un propulsore V12 da 4,4 L, progettato da Gioachino Colombo. Introdotta al Salone dell'automobile di Ginevra e disegnata da Pininfarina, nel 1966 rimpiazz\u00f2 la 330 e la 500 Superfast.\nLa 365 California.\nLa 365 California sostitu\u00ec la 500 Superfast nel 1966. Fu la prima della serie delle 365, ed aveva un motore V12 da 4390 cm\u00b3 di cilindrata, basato su quello progettato da Gioachino Colombo da 4 L e montato sulla 330. Il nuovo propulsore aveva per\u00f2 un alesaggio di 81 mm. La 365 California usava lo stesso telaio della 500 Superfast ma aveva un rivoluzionario corpo vettura progettato da Pininfarina. Debutt\u00f2 al Salone dell'automobile di Ginevra nel 1966 con solo 14 esemplari prodotti (inclusi 2 con guida a destra), prima che la produzione cessasse nel 1967\nIl 28 giugno 2005 una 365 California \u00e8 stata venduta per 736.000 euro.\nLa 365 GTC/GTS.\nSono state delle autovetture sportive prodotte dalla Ferrari dal 1968 al 1970. La prima era una coup\u00e9, mentre la seconda era l'omologa versione spider. Possedevano la stessa meccanica.\nIl \"design\" della carrozzeria era molto simile a quello delle vetture che sostituirono, vale a dire le 330 GTC/GTS. La differenza principale era nella posizione delle prese d\u2019aria, che da laterali sulla fiancata, furono spostate nella parte anteriore sotto il cofano. Un'altra piccola differenza era la mancanza della scritta che definiva il modello, che nella 330 GTC/GTS era presente sotto il marchio \u201cFerrari\u201d. Furono apportate anche modifiche minori agli interni, pi\u00f9 precisamente al cruscotto ed al quadro comandi.\nEntrambe furono disegnate da Pininfarina. Il contributo del celebre carrozziere non si fermava solamente alla progettazione; assemblava anche il corpo vettura, dotato anche degli interni, nelle sue officine di Torino. Tutto poi era inviato agli stabilimenti Ferrari di Maranello per l'ultimazione della vettura con il montaggio delle parti meccaniche.\nFurono commercializzate solamente per un breve lasso di tempo poich\u00e9 vennero promulgate nuove leggi sull'emissione dei gas di scarico in varie nazioni, tra cui gli Stati Uniti d'America, e rendere conforme una serie cos\u00ec limitata di esemplari a queste norme sarebbe stato troppo costoso.\nDella 365 GTC ne furono prodotti 168 esemplari, mentre della 365 GTS ne furono costruiti 20. Di entrambi i modelli ne furono assemblati sia con guida a destra che a sinistra.\nLa 365 GT 2+2.\nFu la 365 pi\u00f9 popolare. Successe alla 330 GT 2+2 e fu prodotta dal 1968 al 1970. Fu sostituita dalla 365 GTC4. Come richiama il nome, era una quattro posti coup\u00e9. Come il modello che sostitu\u00ec, la 365 GT 2+2 aveva sospensioni posteriori indipendenti, e l'assale rigido della 365 California.\nLa 365 GT 2+2 era una vettura lussuosa con sedili di pelle, servosterzo, servofreno, vetri elettrici e, come optional, l'aria condizionata. Divent\u00f2 presto il modello di punta della Ferrari, con 800 esemplari prodotti, compresi 52 modelli con guida a destra.\nLa 365 GTC/4.\nSuccesse alla Ferrari 330 GTC ed era una coup\u00e9 a trazione posteriore. Era essenzialmente una versione con motore rivisto della 330 GTC. Le differenze sul corpo vettura erano limitate alle prese d'aria assenti sul paraurti anteriore e presenti sul cofano.\nAveva un motore V12 da 4390 cm\u00b3, con tre carburatori a doppio corpo tipo Weber 40 DFI. Il cambio era sincronizzato a 5 rapporti.\nIl passo era 2400 mm, la lunghezza di 4496\u00a0mm, la larghezza 1676\u00a0mm e l'altezza 1283\u00a0mm. Il peso era di 1451 kg e la capacit\u00e0 del serbatoio era di 90 L.\nAveva un sistema transaxle, cio\u00e8 con il cambio in blocco con il differenziale che permetteva un perfetto bilanciamento del peso 50:50 tra l'avantreno ed il retrotreno.\nLa 365 GTC conserv\u00f2 le sospensioni anteriori indipendenti, con molle elicoidali e gli alberi trasversali, del predecessore. Questo fu un orientamento relativamente recente della Ferrari per l'epoca.\nIl sistema frenante era servoassistito sulle quattro ruote con freni a disco ed un sistema oleodinamico diviso in due circuiti separati.\nFurono costruiti 150 esemplari (inclusi 22 con guida a sinistra) tra il 1968 ed il 1970.\nLa 365 GTS/4.\nSuccesse alla 330 GTS e fu prodotta in versione spider dal 1968 al 1970 in 20 esemplari. Fu ancora una riedizione del modello precedente a parte la revisione del motore. Questa spyder conserv\u00f2 le caratteristiche della precedente coup\u00e9, vale a dire la 365 GTC/4."}
{"id": "2864792", "revid": "767487", "url": "https://it.wikipedia.org/wiki?curid=2864792", "title": "A Business Buccaneer", "text": "A Business Buccaneer \u00e8 un cortometraggio muto del 1912 diretto da Edmund Lawrence. Prodotto dalla Kalem Company, il film era interpretato da Tom Moore e Alice Joyce.\nTrama.\nTom e Agnes vanno a fare una passeggiata notturna con il cane. Mentre passano sotto le finestre di un ufficio, notano una luce sospetta e vanno a indagare per scoprire cosa stia succedendo. Scoprono una banda, capitanata da Hastings, che sta cercando di aprire la cassaforte. I due malcapitati sono fatti prigionieri: legati, sono rinchiusi in una stanza dell'ufficio ma riescono a sciogliere i legami. Hanno l'idea di chiedere in qualche modo aiuto ma non trovano n\u00e9 una penna n\u00e9 una matita. Usare la macchina da scrivere \u00e8 fuori discussione per il rumore che provocherebbe, mettendo in allarme i ladri nella stanza vicina. Agnes per\u00f2 ha un'idea dopo aver trovato un fonografo: incide un disco vuoto chiedendo aiuto e poi mette il cilindro registrato al collo del cane che viene calato dalla finestra. L'animale pu\u00f2 cos\u00ec correre a casa Hopewell. Qui, il maggiordomo scopre il cilindro: mette il disco sul fonografo e sente la richiesta di Agnes. Sveglia il padrone e, insieme, corrono in ufficio avendo avvisata la polizia che riesce mettere le mani sui rapinatori e a liberare i due prigionieri.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale il 27 dicembre 1912. Ne venne fatta una riedizione distribuita il 30 luglio 1915, l'anno in cui la Kalem venne venduta e parte dei suoi film trovarono una nuova distribuzione.\nLa storia del film venne adattata da E.M. Wickes come racconto, pubblicato nell'ottobre 1915 sul People's Popular Monthly."}
{"id": "2864793", "revid": "461603", "url": "https://it.wikipedia.org/wiki?curid=2864793", "title": "Beijing Guoan", "text": ""}
{"id": "2864795", "revid": "461603", "url": "https://it.wikipedia.org/wiki?curid=2864795", "title": "Beijing Guoan FC", "text": ""}
{"id": "2864796", "revid": "125877258", "url": "https://it.wikipedia.org/wiki?curid=2864796", "title": "Angelo Izzo", "text": "\u00c8 noto soprattutto per essere stato uno dei tre autori, insieme a Gianni Guido e Andrea Ghira, del cosiddetto \"massacro del Circeo\". Durante la detenzione si \u00e8 dedicato all'attivit\u00e0 di scrittore.\nBiografia.\nAnni giovanili.\nIzzo \u00e8 il primo di quattro figli; il padre \u00e8 un costruttore e la madre, laureata in lettere, si occupa della famiglia. Sin dai primi anni conduce una vita agiata: la sua famiglia abita al Trieste-Salario, quartiere della medio-alta borghesia romana confinante con i Parioli, e viene iscritto all'istituto San Leone Magno. Durante gli anni scolastici preferisce dedicarsi all'attivit\u00e0 sportiva (equitazione, vela e sci nautico) anzich\u00e9 allo studio dimostrando una precoce propensione per gli sport di contatto, le arti marziali e il rugby; ben presto incomincia a nascere in lui anche la passione per la politica e a tredici anni entra a far parte della Giovane Italia, un'associazione studentesca dell'allora Movimento Sociale Italiano.\nAlla fine del 1969 viene espulso dal gruppo insieme ad Andrea Ghira, accusato di usare il cortile interno della sezione missina Trieste-Salario per nascondere ciclomotori rubati. Negli anni successivi partecipa ad attivit\u00e0 a met\u00e0 strada fra eversione neonazista e criminalit\u00e0 ordinaria e ne racconter\u00e0 gli atti al giudice Salvini nel 1995:\n\"Angelo Izzo ha raccontato di aver preso direttamente parte, insieme al suo gruppo e ad altri elementi legati alla destra romana, dal 1972 al 1975 ad alcuni attentati (quali quello contro la Sezione del P.S.I. nel quartiere Trieste e quello in danno della scuola San Leone Magno frequentata dallo stesso Izzo e da Gianni Guido), a numerosissime rapine di autofinanziamento in danno di banche, gioiellerie e uffici postali, a traffici di sostanze stupefacenti coltivati anche d'intesa con la malavita comune e a numerosi stupri di gruppo operati con la stessa tecnica\".\nSulle dichiarazioni il giudice ottiene significativi riscontri e pu\u00f2 scrivere come Izzo fosse interno, gi\u00e0 all'epoca, all'estrema destra neofascista: \"Izzo e i suoi camerati non erano dei semplici \"pariolini\" di scarso livello politico, ma un gruppo di persone da tempo e profondamente inserite nelle strutture eversive della destra romana dei primi anni '70 ed erano strettamente legati a personaggi del livello del prof. Enzo Maria Dantini\".\nLo stile di vita di Izzo \u00e8 sempre stato particolarmente estremo. Iscritto alla Facolt\u00e0 di Medicina e Chirurgia, frequentava le lezioni saltuariamente e allo studio preferiva frequentare bar e partecipare a festini organizzati in case di altri giovani estremisti di destra nei quali erano mescolati ideologia politica, droga e violenza sulle donne.\nInoltre aveva precedenti penali gi\u00e0 prima del massacro del Circeo: infatti, aveva violentato due donne ricevendo una condanna a due anni e mezzo.\nIl massacro del Circeo.\nIl 29 settembre 1975 Izzo, Guido e Ghira si incontrarono alle 16 con Donatella Colasanti e Rosaria Lopez, due ragazze (di 17 e 19 anni rispettivamente) conosciute qualche giorno prima tramite un amico comune risultato poi estraneo ai fatti. Le due furono invitate al Circeo, nella villa di Ghira, in localit\u00e0 \"Punta Rossa\": una volta a destinazione furono violentate, drogate, seviziate e massacrate per un totale di trentacinque ore; la Lopez fu infine portata nel bagno del primo piano della villa, dove fu picchiata e annegata nella vasca da bagno, mentre la Colasanti fu quasi strangolata con una cintura e picchiata selvaggiamente. Le due, credute morte entrambe dai tre aggressori, furono poi nascoste nel bagagliaio dell'auto del padre di Guido, che i tre parcheggiarono in viale Pola e poi si recarono a cenare. I lamenti della Colasanti, sopravvissuta alle violenze, attirarono l'attenzione di un metronotte che diede l'allarme: Izzo e Guido furono arrestati entro poche ore mentre Ghira si diede alla latitanza; il 29 luglio 1976 tutti e tre furono condannati in primo grado all'ergastolo. La condanna fu confermata anche nei successivi gradi di giudizio per Izzo e Ghira, mentre a Guido furono riconosciute le attenuanti generiche in appello riducendo cos\u00ec la pena a trent'anni.\nIl carcere, le collaborazioni, le evasioni.\nDurante la detenzione Izzo manifest\u00f2 pi\u00f9 volte interesse a collaborare con la magistratura fornendo, grazie a presunte confidenze ricevute da altri carcerati di estrema destra, proprie versioni sulle stragi di piazza Fontana, di Bologna e di piazza della Loggia, sugli omicidi di Mino Pecorelli, Fausto e Iaio e Piersanti Mattarella, sulla morte di Giorgiana Masi e su molti altri episodi di terrorismo e di mafia. A volte le sue dichiarazioni hanno trovato riscontro, altre volte no; fu il primo a parlare della violenza subita da Franca Rame nel 1987:\n\"\"Sia dal Bonazzi che dal Concutelli sentii dire che un episodio di violenza ai danni di Rame Franca fosse stato compiuto da alcuni tra i quali Angeli Angelo in esecuzione di un\u2019azione studiata dai carabinieri\".\" Successivamente l'attrice, pubblicamente, anche in Tv e in interviste conferm\u00f2 lo stupro, avvenuto il 9 marzo 1973 (all'epoca sulla stampa era scritto che fosse solo vittima di percosse). Riguardo all'omicidio di Giorgiana Masi, Izzo ha riconosciuto le armi trovate, pochi giorni dopo l'omicidio della giovane, in piazza Augusto Imperatore, come appartenenti al suo gruppo e in disponibilit\u00e0 di Andrea Ghira. Effettivamente, per i controlli che si sono potuti fare su una delle armi, era cos\u00ec: \n\"\"L'arma calibro 22 aveva il numero di matricola limato, ma ancora visibile, e cos\u00ec fu possibile risalire al proprietario al quale era stata sottratta: un industriale dei Parioli. L'imprenditore conferm\u00f2 che era sua, specific\u00f2 che la sera del 30 ottobre 1973 tre uomini gli erano entrati in casa razziando armi e argenteria per un valore di 10 milioni di lire, dopo aver immobilizzato le tre donne che in quel momento si trovavano nell'abitazione. Una delle donne riconobbe uno dei tre, Andrea Ghira, 20 anni, figlio di un imprenditore edile (...)\".\"\nIzzo accus\u00f2 Valerio Fioravanti e Gilberto Cavallini dell'omicidio Mattarella: seppur a livello processuale all'epoca venne ritenuta pi\u00f9 valida la pista mafiosa, negli ultimi tempi \u00e8 stata rivalutata quella neofascista (o che comunque vedeva un legame fra Cosa Nostra ed eversione). La moglie di Piersanti Mattarella aveva effettivamente riconosciuto Fioravanti e l'ipotesi \u00e8 avvalorata anche dal libro \"Piersanti Mattarella\" di Giovanni Grasso, dove si ricostruisce che l'auto utilizzata dagli assassini aveva una targa composta, fatte da auto rubate dai NAR; Izzo, inoltre si \u00e8 anche autoaccusato dell'omicidio di Amilcare Di Benedetto, ucciso quattro mesi prima del massacro del Circeo, il cui corpo per\u00f2 non \u00e8 mai stato ritrovato.\nRiguardo alle dichiarazioni sull'estrema destra, se durante i processi degli anni '80 non avevano avuto riscontri o non erano state particolarmente considerate dai giudici, con gli anni '90, sovente hanno trovato conferme da parte dell'autorit\u00e0 giudiziaria. Scrive il G.I. Salvini: \"Paradossalmente non solo il pi\u00f9 esatto inquadramento del ruolo svolto da Angelo Izzo nell'eversione di destra ma anche importanti elementi autonomamente raccolti nel corso di questa istruttoria consentono di affermare che la sottovalutazione delle sue prime dichiarazioni era del tutto fuor di luogo\"\".\"\nLa giornalista Federica Sciarelli nel suo libro \"Tre bravi ragazzi\" liquida in poche righe l'appartenenza politica di Izzo: \"Ogniqualvolta Izzo entra in un nuovo carcere, cos\u00ec come far\u00e0 Guido, si qualifica come detenuto di destra. Ma se riesce a infinocchiare i carcerati per reati comuni, non riesce a convincere quelli per reati politici\"\".\" In realt\u00e0, dagli atti processuali, emerge uno spaccato opposto. Il ruolo di Izzo interno del neofascismo, durante la carcerazione, \u00e8 facilmente dimostrabile perch\u00e9 Izzo partecipa a \"Quex\", periodico clandestino della destra rivoluzionaria, insieme a Tuti, Bonazzi, Murelli, Zani. Izzo in carcere si lega a numerosi neofascisti, ad esempio Fioravanti, Bonazzi, Calore, Latini, Viccei, come si evidenzia, nelle tante dichiarazioni raccolte dai magistrati.\nIzzo prov\u00f2 varie volte a evadere. Nel gennaio 1977 tent\u00f2 di evadere dal carcere di Latina assieme a Guido, prendendo in ostaggio il maresciallo delle guardie carcerarie, ma il tentativo non riusc\u00ec. Nel gennaio 1986 gli venne attribuito un tentativo di evasione dal supercarcere di Paliano. Il 25 agosto 1993, approfittando di un permesso premio, si allontan\u00f2 dal carcere di Alessandria e riusc\u00ec a espatriare in Francia. Venne poi catturato a Parigi a met\u00e0 settembre ed estradato in Italia.\nIl rilascio in semilibert\u00e0 e il \"massacro di Ferrazzano\".\nNel dicembre 2004 ottenne la semilibert\u00e0 dal carcere di Campobasso, su disposizione dei giudici di Palermo, per andare a lavorare nella cooperativa \"Citt\u00e0 futura\". Il 28 aprile 2005 Izzo uccise Maria Carmela e Valentina Maiorano, all'epoca sotto protezione a Ferrazzano (in provincia di Campobasso) e rispettivamente moglie e figlia di Giovanni Maiorano, ex affiliato (poi pentito) della Sacra corona unita, che Izzo conobbe in carcere. Il delitto fu rivelato il 30 aprile da Guido Palladino e Luca Palaia, inizialmente arrestati per traffico illecito di armi. La concessione della semilibert\u00e0, fortemente criticata dopo l'omicidio, fu causa di una polemica tra i Tribunali di Sorveglianza di Campobasso e di Palermo, i quali si accusarono l'un l'altro della paternit\u00e0 di tale decisione.\nPalladino patteggi\u00f2 tre anni e due mesi di reclusione per concorso in occultamento di cadavere, mentre Palaia fu condannato a 24 anni per concorso in omicidio, occultamento e tentativo di distruzione dei cadaveri, aumentati a 30 in appello e confermati in Cassazione. Izzo, infine, fu condannato nuovamente all'ergastolo, con sentenza confermata nei due successivi gradi di giudizio.\nIl matrimonio con Donatella Papi.\nNel novembre 2009 la giornalista Donatella Papi dichiar\u00f2 di voler sposare Izzo e di lottare perch\u00e9 si riaprissero i due processi che lo hanno portato all'ergastolo, scatenando nuove polemiche. I due si sposarono il 10 marzo 2010 nel carcere di Velletri. La relazione sembr\u00f2 essere terminata dopo circa un anno: la giornalista disse che Izzo le aveva confidato di essere responsabile \"\"di altri fatti gravissimi per la nostra Repubblica\", aggiungendo che, pur rimanendo dell'idea che non fosse responsabile dei delitti per cui fu condannato, \"io mi fermo qui, perch\u00e9 non mi voglio fare complice di cose che non condivido\"\". Tuttavia, in occasione dell'assoluzione nel processo per diffamazione delle due vittime di Ferrazzano, la Papi dichiar\u00f2 che la crisi fra i due era rientrata.\nLe ultime vicende giudiziarie.\nIzzo fu inoltre rinviato a giudizio per altri due fatti legati al \"massacro di Ferrazzano\". Il primo processo si bas\u00f2 su una denuncia per diffamazione presentata da Giovanni Maiorano, con il quale Izzo afferm\u00f2 \u2013 durante un interrogatorio \u2013 di aver avuto rapporti sessuali. Izzo fu condannato in primo grado al pagamento di 2.300 euro, ma il 29 settembre 2011 fu assolto \"perch\u00e9 il fatto non costituisce reato\".\nIl secondo processo riguardava presunte false attestazioni, relative al rapporto di lavoro che consent\u00ec a Izzo di uscire dal carcere in regime di semilibert\u00e0: il processo di primo grado si concluse con una condanna a un anno e sei mesi di reclusione, ma fu assolto in appello, assieme all'allora direttore della cooperativa Dario Saccomani (anche lui condannato in primo grado a un anno di carcere).\nIl 21 febbraio 2013, il tribunale di Campobasso impose a Izzo l'isolamento diurno per tre anni, in seguito al cumulo dei due ergastoli che sta ancora scontando.\nL'attivit\u00e0 di scrittore.\nIzzo ha sempre mantenuto una propensione per la scrittura, resa nota dopo il secondo arresto nel 2005: ha dichiarato di aver scritto in carcere gi\u00e0 dal 1975.\nNel giugno 2005 venne resa pubblica da un operatore culturale del carcere di Campobasso, l'esistenza di un manoscritto di Angelo Izzo, \"The Mob\", 400 pagine suddivise in 21 capitoli; descrizione della follia di un pugno di giovani pariolini che sovverte la capitale. I capitoli suddividono diverse esperienze del giro di viale Pola e corso Trieste: dall'eroina alle prime esperienze omosessuali, dallo stupro alla rapina a mano armata, fino all'omicidio. Il romanzo \"The Mob\", anche a causa di capitoli riguardanti stragi e complotti della prima repubblica ancora irrisolti o nell'ombra dei segreti di stato, non \u00e8 mai stato pubblicato. La rivista Panorama pubblic\u00f2 alcuni capitoli del manoscritto in uno speciale dal titolo \"Stupro e torturo. Io, Angelo Izzo, vivo cos\u00ec\".\nInfluenze nella cultura di massa.\nAngelo Izzo viene citato nel singolo \"Killer Star\" di Immanuel Casto.\nIl romanzo \"La scuola cattolica\" (2016) di Edoardo Albinati descrive il contesto culturale in cui \u00e8 maturato il massacro del Circeo e il ruolo di Izzo. Da esso nel 2021 \u00e8 stato tratto un film di Stefano Mordini, sempre dal titolo \"La scuola cattolica\" e dove Angelo Izzo \u00e8 interpretato da Luca Vergoni."}
{"id": "2864798", "revid": "767487", "url": "https://it.wikipedia.org/wiki?curid=2864798", "title": "Perch\u00e9 sei arrivato cos\u00ec tardi?", "text": "Perch\u00e9 sei arrivato cos\u00ec tardi? (\"Pourquoi viens-tu si tard?\") \u00e8 un film del 1959 diretto da Henri Decoin.\nTrama.\nWalter Hermelin \u00e8 un fotoreporter parigino, che fa casualmente conoscenza con l'avvocato Catherine Ferrer. I due si innamorano, ma il giornalista Dargilli\u00e8re tenta di tenere la donna legata a s\u00e9 e la ricatta. Una sera la induce ad entrare nel suo appartamento e la costringe a bere. Qualche anno prima Catherine aveva dovuto affrontare in clinica un trattamento di disintossicazione dall'alcool, e ora si trova a dover ricorrere nuovamente alle cure della clinica, ma ne esce ben presto per difendere lo stesso Dargilli\u00e8re in un processo che alcuni produttori di alcoolici avevano intentato accusandolo di diffamazione.\nDurante il processo, Catherine viene pesantemente attaccata dagli avversari, informati vigliaccamente da Dargilli\u00e8re sui suoi trascorsi di alcoolista. Ma, dopo un attimo di smarrimento, l'avvocato si riprende e pronuncia una vibrante arringa contro i produttori di bevande adulterate e contro gli alcoolici, che le vale la vittoria al processo. All'uscita del tribunale, Catherine trova Walter che l'aspetta: il suo amore non \u00e8 stato scosso dalle rivelazioni del processo e dal burrascoso passato di lei."}
{"id": "2864799", "revid": "767487", "url": "https://it.wikipedia.org/wiki?curid=2864799", "title": "Paralinguistica", "text": "La paralinguistica \u00e8 la branca della linguistica che studia le lingue che usano riferimenti non verbali per la comunicazione.\nIl nome deriva dalla parola inglese \"paralanguage\", in italiano paralingua, utilizzata per descrivere gli elementi che stanno attorno alla lingua come: l'altezza, il volume e il tono del discorso."}
{"id": "2864800", "revid": "86599", "url": "https://it.wikipedia.org/wiki?curid=2864800", "title": "19873 Chentao", "text": "19873 Chentao \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a e da un'eccentricit\u00e0 di 0,0307713, inclinata di 3,10239\u00b0 rispetto all'eclittica.\nL'asteroide \u00e8 dedicato all'astronomo amatoriale cinese Chen Tao."}
{"id": "2864807", "revid": "287204", "url": "https://it.wikipedia.org/wiki?curid=2864807", "title": "19874 Liudongyan", "text": "19874 Liudongyan \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,3532564\u00a0UA e da un'eccentricit\u00e0 di 0,2018692, inclinata di 1,52365\u00b0 rispetto all'eclittica."}
{"id": "2864808", "revid": "767487", "url": "https://it.wikipedia.org/wiki?curid=2864808", "title": "The Flag of Freedom", "text": "The Flag of Freedom \u00e8 un cortometraggio muto del 1913 diretto da Edmund Lawrence. Il film era interpretato da Tom Moore e da Alice Joyce.\nTrama.\n Trama e commento su Stanford.edu\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale USA il 4 gennaio 1913."}
{"id": "2864809", "revid": "287204", "url": "https://it.wikipedia.org/wiki?curid=2864809", "title": "19875 Guedes", "text": "19875 Guedes \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,6600052\u00a0UA e da un'eccentricit\u00e0 di 0,1488139, inclinata di 13,01163\u00b0 rispetto all'eclittica."}
{"id": "2864810", "revid": "287204", "url": "https://it.wikipedia.org/wiki?curid=2864810", "title": "19872 Chendonghua", "text": "19872 Chendonghua \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,3676559\u00a0UA e da un'eccentricit\u00e0 di 0,2094041, inclinata di 1,26721\u00b0 rispetto all'eclittica."}
{"id": "2864811", "revid": "74801", "url": "https://it.wikipedia.org/wiki?curid=2864811", "title": "Homer Burton Adkins", "text": "\u00c8 stato professore all'Universit\u00e0 del Wisconsin e chimico della DuPont.\n\u00c8 molto noto per le ricerche nel campo della chimica organica."}
{"id": "2864812", "revid": "767487", "url": "https://it.wikipedia.org/wiki?curid=2864812", "title": "The Nurse at Mulberry Bend", "text": "The Nurse at Mulberry Bend \u00e8 un cortometraggio muto del 1913. Non si conosce il nome del regista. Distribuito in sala dalla General Film Company il 20 gennaio 1913, il film era interpretato da Tom Moore e da Alice Joyce.\nTrama.\n Trama e critica su Stanford.edu\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale il 20 gennaio 1913."}
{"id": "2864813", "revid": "88740", "url": "https://it.wikipedia.org/wiki?curid=2864813", "title": "Zenit (azienda)", "text": "Zenit () \u00e8 un marchio di produzione di fotocamere russo (ex sovietico) della Krasnogorskij mechani\u010deskij zavod, azienda con sede a Krasnogorsk, vicino a Mosca, dal 1952 e dagli anni 1970 dalla BelOMO in Bielorussia.\nIl marchio commerciale Zenit \u00e8 associato alle fotocamere SLR da 35 mm.\nFra le marche correlate a Zenit, vi sono la Zorki (fotocamere a telemetro 35 mm); Moskva e Iskra (fotocamere di medio formato) e Horizon (fotocamere panoramiche). Fra gli anni sessanta e gli anni settanta, le fotocamere Zenit furono esportate in 74 Paesi.\nIl marchio \u00e8 spesso riportato in caratteri latini come \"Zenit\" sia sulle fotocamere, sia sui manuali di servizio pubblicati dall'importatore (TOE) anche se molti corpi macchina hanno mantenuto il classico logo in caratteri cirillici.\nStoria.\nI primi anni.\nIl primo modello di Zenit si basava sulla fotocamera a telemetro Zorki (una copia della Leica II). Nel trasformare la Zorki in una reflex dotata di specchio, fu preso l'approccio pi\u00f9 semplice: fu rimosso il telemetro dalla parte superiore e venne sostituito da un vetro smerigliato semplice e da un prisma; fu aggiunto uno specchio nella parte posteriore, con un sistema di regolazione corda-e-puleggia e il bocchettone per l'innesto degli obiettivi M39x1 venne spostato in avanti per fare spazio allo specchio all'interno.\n Durante i primi anni di produzione (fino al modello Zenit-E del 1967) lo sviluppo delle macchine fotografiche Zenit ricalc\u00f2 fedelmente quello delle Zorki a telemetro. Ad esempio, la Zenit-S aveva una porta PC-sincro per l'innesto di flash esterni (esattamente come la Zorki-S) e la Zenit-3M venne sviluppata basandosi sulla sorella Zorki-6, anch'essa dotata di telemetro. Per questo motivo, per gli standard di una reflex di quei tempi, il pentaprisma di tutte le Zenit classiche era notevolmente sottodimensionato, e il mirino mostrava solamente circa due terzi delle dimensioni reali dell'inquadratura.\nLa Zenit-E e i suoi successori.\nDurante il 1967 e fino a tutto il 1969 la fabbrica KMZ costru\u00ec una catena di montaggio di stampaggio pressofuso, permettendo la produzione di massa di uno dei modelli pi\u00f9 famosi della produzione sovietica: la Zenit-E. Lo standard di attacco venne cambiato nel pi\u00f9 comune M42\u00d71 (noto anche come attacco Praktica) e fu sviluppato anche uno specchio a ritorno istantaneo. Il successo fu pressoch\u00e9 istantaneo, e la Zenit-E (insieme ai suoi sottomodelli) venne prodotta in pi\u00f9 di 12 milioni di esemplari. Era una macchina fotografica pesante e durevole, con una componentistica interna dal design estremamente semplice, seguendo i dettami della produzione sovietica: \"quello che non c'\u00e8, non si pu\u00f2 rompere\". L'apertura automatica del diaframma non fu resa disponibile fino all'introduzione della Zenit-EM (1972), che utilizzava un meccanismo diretto che collega il pulsante di scatto con il meccanismo di apertura, aumentando in modo significativo lo sforzo pressorio necessario per azionare l'otturatore. La produzione includeva sia modelli con attacco M39\u00d71 sia M42\u00d71 (per i modelli Zenit E e Zenit B). I modelli successivi furono prodotti solo con attacco M42\u00d71 e, negli ultimi modelli, con attacco a baionetta Pentax K.\nVerso la fine del XX secolo, il retaggio delle Zenit-E divenne un ostacolo per lo sviluppo di modelli pi\u00f9 moderni. Questo perch\u00e9 quasi tutti i modelli Zenit di fascia bassa, fino alla recente 412DX, erano basati sul telaio della Zenit-E pressofuso, rispettando la filosofia sovietica che \"una macchina fotografica grezza ma a prezzi accessibili era meglio di non averne nessuna\". I principali eventi della serie di sviluppo della linea della Zenit-E furono:\nModelli avanzati.\nl primo tentativo della fabbrica KMZ di introdurre un modello professionale venne concretizzato nel 1958 con il modello Start. Questa fotocamera aveva la velocit\u00e0 dell'otturatore fino a 1/1000, un obiettivo con diaframma automatico con sistema breech-mount, e persino una lama per tagliare la parte finale della pellicola non esposta. Il fotografo poteva scegliere tra un pentaprisma e un mirino a pozzetto. Lo svantaggio principale della Start fu attribuito alla mancanza di lenti; un solo obiettivo (il celeberrimo Helios-44 f2 / 58) fu costruito direttamente per questo sistema di montaggio.Con il successo della Zeiss-Ikon Contaflex nella met\u00e0 degli anni 1950 e i suoi successori Bessamatic, Retina- e Paxette-reflex, il tentativo successivo di Zenit fu la Zenit-4 (1964), -5 e -6. Queste erano basate sulla Voigtl\u00e4nder Bessamatic con otturatore Compur. La scarsa affidabilit\u00e0 e gli alti costi di questo otturatore, in contrasto con il design classico e crudo Zenit fecero capire alla KMZ di aver preso una strada sbagliata: Tuttavia, la Zenit-5 \u00e8 stata la prima reflex sovietica reflex motorizzata, cos\u00ec come venne costruito il primo obiettivo zoom (Rubin-1c 2.8 / 37-80, basato sul disegno del Voigtl\u00e4nder Zoomar)\nIn seguito a questi modelli, ci furono altri due tentativi di costruire apparecchiature fotografiche di fascia alta: la Zenit-7 (1968) e la Zenit-D (1969). Entrambe erano dotate di una tendina dell'otturatore completamente nuova. La Zenit-D venne anche dotata di un programma di esposizione automatica. Il suo tempo di scatto venne portato a 1/125 di secondo, per raggiungere la sincronizzazione X-sync dei flash. Esse avevano il loro innesto proprietario a baionetta (\"Mount 7\" e \"mount D\", rispettivamente), che ha contribuito a sviluppare funzioni pi\u00f9 avanzate per queste fotocamere. Vi erano anche piani per sviluppare una linea completa di ottiche, ma il nuovo otturatore si dimostr\u00f2 ben presto troppo complicato e inaffidabile. La produzione venne fermata poco dopo, e gli unici obiettivi costruiti per i nuovi supporti furono solo modelli standard. Per ironia della sorte, la Start, la Zenit-7 e la Zenit-D utilizzavano lo stesso obiettivo \"normale\" - un Helios-44 2 da 58mm. La Zenit-D \u00e8 una delle macchine fotografiche pi\u00f9 rare dell'intera produzione Zenit: fu prodotta in soli 63 esemplari.\nLa Zenit 12-XP con il suo obiettivo Helios 58mm f/2 e tendina dell'otturatore in tessuto fu ampiamente commercializzata anche da negozi di fotografia occidentali, persino negli Stati Uniti. Molte fotocamere d'esportazione con il marchio Zenit venivano semplicemente dotate di un nuovo marchio, spesso in forma di una sottile placchetta di metallo, abbastanza facile da sollevare delicatamente per rivelare il marchio originale. Il sistema esposimetrico TTL era abbastanza preciso per i tempi. Il prezzo di questa macchina fotografica nel 1981 era di 110 dollari statunitensi. I russi erano convinti che la focale di 58 millimetri fosse consona al range di visibilit\u00e0 dell'occhio umano, rispetto ai 50 mm standard utilizzati in tutto il mondo dagli altri obiettivi \"normali\". La fotocamera aveva anche un programma T per esposizioni a tempo, il che la rendeva una buona scelta per gli amatori dell'astrofotografia.\nDopo un'altra fotocamera di scarso successo (Zenit-16) che venne prodotta in quantit\u00e0 molto limitate, nel 1979 inizi\u00f2 la produzione della Zenit-19. Questa era una macchina fotografica con un otturatore sul piano focale di tipo elettromagnetico, un innesto dell'obiettivo M42, e una velocit\u00e0 dell'otturatore spaziante da 1 secondo a 1/1000 di secondo. La sincronizzazione X-sync era 1/60 o 1/125 (la fotocamera venne modificata durante la produzione). Inoltre dispone di modalit\u00e0 di scatto solo manuale. La Zenit-19 \u00e8 stata, forse, lo stato dell'arte della produzione fotografica sovietica con attacco a vite M42.\nI modelli con attacco Pentax-K.\nNel 1984 la Zenit-Automat entr\u00f2 in produzione: si distingueva per l'attacco a baionetta Pentax (distribuito liberamente dalla casa madre) e da un otturatore focale con tendine di stoffa orizzontali. La modalit\u00e0 di funzionamento era limitata unicamente alla priorit\u00e0 dei diaframmi. La fotocamera venne modificata nel 1988, per includere otturatore FZL-84 con tende in metallo ad azione verticale, e venne rinominata in Zenit-AM. La Zenit-AM2 era una versione pi\u00f9 economica della stessa, senza l'autoscatto.\nIl modello successivo della linea con attacco PK fu la Zenit-APK. La sua caratteristica distintiva era l'introduzione di una modalit\u00e0 di scatto manuale oltre alla priorit\u00e0 dei diaframmi. L'originale otturatore FZL-84 venne cambiato con un otturatore con licenza 'Copal Square'.\nIl modello pi\u00f9 recente \u00e8 la Zenit-KM del 2001. Questa \u00e8 la seconda fotocamera dotata di microprocessore della gamma Zenit (la prima \u00e8 stata la seconda variante della Zenit-Automat), e la seconda (dopo la Zenit-5) fotocamera reflex motorizzata costruita dalla KMZ. I tempi di scatto vanno da 1/2000 a 1 secondo (e fino a 16 secondi in modalit\u00e0 automatica) La modalit\u00e0 X-sync \u00e8 a 1/125 di secondo, e la fotocamera comprende un otturatore manuale a priorit\u00e0 di apertura, codifica DX con un range 50-3200 ISO. Nel 2004, la KM ha ricevuto alcuni miglioramenti ed \u00e8 stata ribattezzata per l'Zenit-KM Plus.\nLa Zenit-KM Plus \u00e8 stata l'ultima macchina fotografica prodotta dalla Zenit; a partire dal 2005 tutta la produzione nella fabbrica di Krasnogorsk venne fermata.\nPolitica di esportazione Sovietica.\nIn Occidente, il successo della linea Zenit fu maggiore nel Regno Unito, e fu dovuto principalmente alla attivit\u00e0 di marketing di servizio presenti nel Paese, e in secondo luogo il carico fiscale ridotto fino a due terzi sulle fotocamere importate. Ingenti quantitativi vennero venduti da discount tedeschi come Foto-Quelle e Neckermann.\nObiettivi standard.\nLa Zenit originale venne equipaggiata con la copia del Zeiss Tessar 50mm f/2, molto robusta, avente denominazione \"Industar\". Essi erano taglienti e ben definiti, ma dal contrasto poco elevato tipico delle lenti senza trattamento antiriflesso. L'obiettivo pi\u00f9 importante, per\u00f2, \u00e8 il celeberrimo Helios 58mm f/2 a 6 elementi, basato sull'altrettanto celebre Zeiss Biotar del 1930. Tale obiettivo \u00e8 oggi abbastanza ricercato per il particolare bokeh che riesce a procurare, onirico e vorticoso, anche sulle pi\u00f9 moderne reflex e mirrorless digitali, attraverso l'uso di economici adattatori.\nModelli.\nPhotosniper.\nUna stravaganza della gamma di telecamere Zenit fu il cosiddetto kit FotoSnaiper (o Photosniper), che consisteva in una custodia (in pelle o in metallo) una pistole e portainnesto, filtri e un 300 mm f4.5 Tair-3 lens, una lente normale e un adattatore Zenit per il kit dello scatto con impugnatura a fucile."}
{"id": "2864819", "revid": "767487", "url": "https://it.wikipedia.org/wiki?curid=2864819", "title": "The Cub Reporter's Temptation", "text": "The Cub Reporter's Temptation \u00e8 un cortometraggio muto del 1913 diretto da Edmund Lawrence. Il film aveva come interpreti Tom Moore, Alice Joyce e Earle Foxe.\nTrama.\n Trama e critica su Stanford.edu\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale statunitensi il 25 gennaio 1913,"}
{"id": "2864824", "revid": "110157", "url": "https://it.wikipedia.org/wiki?curid=2864824", "title": "Mistica d'amore", "text": "Mistica d'amore \u00e8 una raccolta poetica della scrittrice e poetessa italiana Alda Merini edita da Frassinelli nel 2008 a cura di Arnoldo Mosca Mondadori.\nLa raccolta comprende le cinque opere che la Merini compose tra il 2000 e il 2007 e in precedenza pubblicate dallo stesso editore: \"Corpo d'amore. Un incontro con Ges\u00f9\" del 2001, \"Magnificat. Un incontro con Maria\" del 2002, \"Poema della croce\" del 2004, \"Cantico dei vangeli\" del 2006 e \"Francesco. Cantico di una creatura\" del 2007."}
{"id": "2864826", "revid": "767487", "url": "https://it.wikipedia.org/wiki?curid=2864826", "title": "The Barefoot Boy (film 1912)", "text": "The Barefoot Boy \u00e8 un cortometraggio muto del 1912 diretto da Edmund Lawrence. Prodotto dalla Kalem Company, aveva come protagonisti due attori bambini, Georgie Stewart e Adelaide Lawrence, figlia del regista. Nella sua breve carriera cinematografica, Georgie non gir\u00f2 molti film. La piccola Adelaide, che all'epoca aveva sette anni, nella sua carriera terminata nel 1980, fu spesso diretta dal padre, interpretando una ventina di pellicole.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio lungo 225 metri - usc\u00ec nelle sale statunitensi il 2 agosto 1912."}
{"id": "2864827", "revid": "1347902", "url": "https://it.wikipedia.org/wiki?curid=2864827", "title": "Soviet delle Nazionalit\u00e0", "text": "Il Soviet delle Nazionalit\u00e0 () era, con il Soviet dell'Unione, una delle due camere in cui era suddiviso il Soviet Supremo dell'URSS.\nEsso rappresentava le singole realt\u00e0 nazionali dell'Unione Sovietica, svolgendo il proprio mandato tenendo in particolare considerazione i loro interessi in base alle specificit\u00e0 nazionali nell'ambito dell'economia, della cultura e della vita quotidiana.\nStoria.\nIl Soviet dell'Unione e il Soviet delle Nazionalit\u00e0 furono istituiti come camere del Soviet Supremo dell'URSS dalla Costituzione sovietica del 1936 e si insediarono nel gennaio 1938. Tale strutturazione bicamerale riprendeva quella del Comitato esecutivo centrale, che aveva svolto fino al 1938 le funzioni di organo superiore del potere statale negli intervalli tra le sessioni del Congresso dei Soviet dell'URSS.\nSe fino al 1938 le camere erano per\u00f2 elette dal Congresso dei Soviet, dopo la nascita del Soviet Supremo esse venivano elette a suffragio universale. Con l'istituzione del Congresso dei deputati del popolo (1989) il Soviet Supremo ne divenne espressione, tornando a venire eletto in modalit\u00e0 indiretta.\nSistema elettorale e struttura.\nI deputati del Soviet delle Nazionalit\u00e0, fino al 1989, venivano eletti per legislature quadriennali a suffragio universale, uguale e diretto e a scrutinio segreto. Esso garantiva la rappresentanza di 25 deputati per ogni Repubblica federata (32 secondo la Costituzione del 1977), 11 per ogni Repubblica autonoma, cinque per ogni oblast' autonoma e uno per ogni circondario nazionale. \nL'elettore di ciascuna delle circoscrizioni previste per le due camere era chiamato ad esprimere un voto favorevole o contrario a un candidato precedentemente selezionato in apposite assemblee preelettorali tra quelli proposti da tutte le organizzazione territoriali.\nLe due camere cos\u00ec formate godevano di uguali diritti e le leggi si consideravano approvate se votate da entrambe. In caso di disaccordo si formava una commissione di conciliazione, e in caso di ulteriore disaccordo le camere riesaminavano il testo, fino all'eventuale scioglimento anticipato della legislatura da parte del Presidium del Soviet Supremo.\nIl Soviet delle Nazionalit\u00e0 eleggeva un Presidente, che dirigeva le riunioni della Camera, quattro vicepresidenti e sedici commissioni permanenti:"}
{"id": "2864831", "revid": "111325", "url": "https://it.wikipedia.org/wiki?curid=2864831", "title": "Neo Ranga", "text": ""}
{"id": "2864839", "revid": "1793900", "url": "https://it.wikipedia.org/wiki?curid=2864839", "title": "Granby (Qu\u00e9bec)", "text": "Granby \u00e8 una citt\u00e0 del Canada, della provincia del Qu\u00e9bec."}
{"id": "2864840", "revid": "6923", "url": "https://it.wikipedia.org/wiki?curid=2864840", "title": "Il mattino (Grieg)", "text": "Il mattino (Norvegese: \"Morgenstemning\" o \"Morgenstemning i \u00f8rkenen\"; Tedesco: \"Morgenstimmung\"; Inglese: \"Morning Mood\") \u00e8 una composizione di Edvard Grieg che fa parte delle musiche di scena per il \"Peer Gynt\"; la composizione rappresenta il sorgere del sole.\nFu suonata durante i funerali della regina Giuliana dei Paesi Bassi.\nIl mattino \u00e8 una delle composizioni pi\u00f9 famose di Grieg, usata spesso per pubblicit\u00e0 e film."}
{"id": "2864841", "revid": "125247703", "url": "https://it.wikipedia.org/wiki?curid=2864841", "title": "Valle Subequana", "text": "La Valle Subequana \u00e8 una valle interna dell'Abruzzo che si estende ad un'altitudine media di 600\u00a0m s.l.m. tra il gruppo montuoso del Sirente e il fiume Aterno, all'interno del Parco naturale regionale Sirente-Velino.\nAnticamente chiamata \"Ruris super \u00e6quor\" (\u00abterre oltre la piana\u00bb), probabilmente in riferimento alla differenza di quota con la sottostante conca peligna\n\u2015 da cui il toponimo \"Superaequum\" che in et\u00e0 romana indic\u00f2 una delle tre porzioni del territorio dei Peligni \u2015, comprende i comuni di Castel di Ieri, Castelvecchio Subequo, Gagliano Aterno, Goriano Sicoli, Molina Aterno e Secinaro, in provincia dell'Aquila. \nGeografia fisica.\nLa Valle Subequana \u00e8 un territorio prevalentemente collinare, delimitato a nord-est dalla valle dell'Aterno, a sud-est dalla conca peligna e ad ovest dal gruppo montuoso del Sirente che la separa dai confinanti altipiani delle Rocche e del Fucino; si congiunge alla Marsica, a sud-est, attraverso Forca Caruso ( m s.l.m.), storico valico della via Tiburtina Valeria che collega Roma con il mare Adriatico.\nSi sviluppa ad un'altitudine variabile tra i 450 m del fiume Aterno, in corrispondenza del passaggio nel centro di Molina Aterno, e i m del monte Sirente, facente parte dell'omonimo gruppo montuoso afferente al massiccio del Sirente-Velino; altre vette rilevanti sono quelle di Punta Macerola ( m), San Nicola ( m) e Canale ( m). Sul lato nord-orientale della valle, il confine con l'altopiano di Navelli \u00e8 segnato dai prodromi del Gran Sasso d'Italia mentre a sud-ovest il monte Urano ( m s.l.m.) separa il territorio subequano dalle gole di San Venanzio e dalla valle Peligna.\nA nord-ovest di Secinaro si estende un sistema di piccoli altipiani, denominati Prati del Sirente, e caratterizzati dalla presenza del Cratere del Sirente, un piccolo lago stagionale la cui origine, probabilmente meteoritica, \u00e8 oggetto di studi.\nNonostante i limiti del territorio subequano siano ben definiti, storicamente e geograficamente, il toponimo Valle Subequana \u00e8 anche utilizzato impropriamente per indicare l'intera valle dell'Aterno dall'Aquila fino a Raiano.\nStoria.\nI primi insediamenti nella Valle Subequana si attestano al paleolitico superiore e, successivamente, all'et\u00e0 del rame e del ferro, come testimoniato dalla dai numerosi reperti archeologici rinvenuti nell'area ed oggi conservati in gran parte al museo nazionale d'Abruzzo all'Aquila. \n\u00c8 tuttavia in et\u00e0 italica che si assiste ad un rapido sviluppo dell'area, posta in posizione strategica sulla direttrice, derivante dal commercio del sale, che univa il medio Tirreno al medio Adriatico, nonch\u00e9 baricentrica rispetto alle altre valli dell'Abruzzo, ossia la valle dell'Aterno, la valle Peligna e l'altopiano del Fucino. Preziosa testimonianza di quest'epoca sono la necropoli de Le Castagne \u2015 situata in localit\u00e0 Colle Cipolla, in prossimit\u00e0 dell'importante valico di Forca Caruso, punto di passaggio per il collegamento con la Marsica \u2015 dal cui studio si \u00e8 ipotizzato un modello insediativo di tipo verticale, ricorrente nell'area appenninica, e che ha dato luogo al fenomeno della transumanza.\nLa valle era ricompresa nel territorio dei Peligni, popolo italico di origine osco-umbra, forse discendente dai Sabini e, di conseguenza, penetrato in Abruzzo dal valico di \"Interocrium\" (Antrodoco). Questi entrarono in conflitto con la civilt\u00e0 romana una prima volta nel 325 a.C., durante la seconda guerra sannitica. \nA partire dal II secolo a.C. cominci\u00f2 il processo di romanizzazione dell'area che scaten\u00f2, nel I secolo a.C. la guerra sociale; in quest'occasione, la lega dei popoli italici ebbe il suo centro presso \"Corfinium\" (Corfinio), proprio a ridosso della Valle Subequana. Nonostante la sconfitta, i peligni furono successivamente ricompresi nella \"Lex Iulia de civitate\" che gli concesse la cittadinanza romana.\nIn et\u00e0 romana, l'area d'influenza peligna aveva come capitale \"Sulmo\" (Sulmona) ed era suddivisa in tre parti (\u00abpars me Sulmo tenet Paeligni tertia ruris\u00bb, scriveva Ovidio), di cui una riconducibile alla Valle Subequana. La locuzione latina \"Ruris super \u00e6quor\", derivante da Plinio il Vecchio, viene convenzionalmente tradotta con \u00abterre oltre la piana\u00bb, da intendersi come il territorio posto ad una quota superiore alla confinante conca Peligna; altri studiosi, come l'archeologo Antonio De Nino, ritengono che invece il toponimo si riferisca alle \u00abterre oltre il territorio degli Equi\u00bb, altro popolo italico stanziato nella Marsica occidentale.\nLa Valle Subequana fu in seguito ricompresa nella Regio IV Samnium; \"Superaequum\" ne fu importante \"municipium\" sebbene la sua esatta ubicazione sia oggetto di studi sin dal XVI secolo; viene convenzionalmente localizzato alle pendici dell'attuale Castelvecchio Subequo, nonostante alcuni studiosi ne ipotizzino la posizione nel territorio di Secinaro. Altri centri importanti dell'area furono la \"mansio\" di \"Statul\u00e6\" (Goriano Sicoli) e i \"pagi\" di \"B\u0153dinus\" (Gagliano Aterno) e \"Vacellanus\" (Molina Aterno).\nCon la Caduta dell'Impero romano d'Occidente e, a partire dal V secolo, l'invasione dei longobardi, \"Superaequum\" entr\u00f2 in crisi e si assistette ad un repentino abbandono dei villaggi localizzati nella piana, scarsamente difendibili, con conseguente comparsa di nuovi centri incastellati, tra cui \"Nuffoli\" (poi \"Castrum vetus\", Castelvecchio Subequo) e \"Gallianum\" (Gagliano Aterno). La valle fu assoggettata al Ducato di Spoleto e ricompresa nel gastaldato di Valva.\nIn et\u00e0 normanna, per volont\u00e0 del conte Teodino III, fin\u00ec sotto il controllo dell'abbazia di Farfa. In questo periodo si formarono gli attuali centri urbani della valle che passarono progressivamente sotto la dominazione dei Conti di Celano dando inizio ad un periodo di prosperit\u00e0.\nNel 1216 la Valle ospit\u00f2 Francesco d'Assisi, il cui passaggio port\u00f2 all'edificazione della chiesa di San Francesco a \"Castrum vetus\", consacrato nel 1288; successivamente, nel convento francescano sost\u00f2 anche Pietro da Morrone \u2015 futuro papa con il nome di Celestino V \u2015 e vi si impiant\u00f2 una prestigiosa scuola di teologia e filosofia. Nel 1328 la contessa Isabella di Celano fece costruire il castello di Gagliano Aterno, ancora oggi la pi\u00f9 importante fortificazione dell'area. Nel XIV secolo, con Lionello Accrocciamuro, fu potenziato il tratturo Celano-Foggia passante per la Valle Subequana, con grande beneficio economico di tutti i centri attraversati. \nIl dominio celanese termin\u00f2 nel Seicento, in un periodo di forte crisi economica derivante dall'ingente pressione fiscale cui gli spagnoli sottoposero l'Italia meridionale; nei decenni seguenti, i borghi della valle passarono sotto il dominio delle famiglie Piccolomini, Barberini, Colonna e Sciarra. Il terremoto della Maiella del 1706 caus\u00f2 danni in tutta la Valle Subequana, ed in particolare a Castelvecchio Subequo \u2015 dove croll\u00f2 parzialmente la chiesa di San Francesco \u2015 e Gagliano Aterno. A partire dalla seconda met\u00e0 del XVIII secolo, tuttavia, si assistette ad una ripresa economica che port\u00f2 ad una espansione demografica dei centri della valle. \nCon la riorganizzazione del Regno delle Due Sicilie, la Valle Subequana rientr\u00f2 sotto la giurisdizione del Distretto di Aquila e Castelvecchio Subequo fu eretta a capoluogo del circondario comprendente Acciano, Castel di Ieri, Gagliano Aterno, Goriano Sicoli, Goriano Valli, Molina Aterno e Secinaro. In seguito all'unit\u00e0 d'Italia, l'intero territorio dell'Abruzzo Ulteriore Secondo divenne Provincia dell'Aquila.\nNella seconda met\u00e0 del XIX secolo, l'area benefici\u00f2 del riassetto della Via Tiburtina Valeria e della realizzazione della cosiddetta \"ferrovia Aquilana\" tra il capoluogo provinciale e il mar Adriatico. Con lo spostamento a sud della direttrice trasversale \u2015 dapprima con la realizzazione della ferrovia Roma-Pescara passante per il Fucino e la conca peligna, poi con la costruzione dell'autostrada A25 nella seconda met\u00e0 del XX secolo \u2015 la Valle Subequana si ritrov\u00f2 isolata e fu oggetto di un progressivo quanto inesorabile spopolamento.\nSociet\u00e0.\nComuni.\nLa Valle Subequana comprende il territorio di sei comuni della provincia dell'Aquila per un totale di 136,11\u00a0km\u00b2 di estensione e abitanti. La densit\u00e0 di popolazione, inferiore ai 20 ab./km\u00b2, lo rende uno dei territori pi\u00f9 scarsamente popolati dell'Abruzzo. In seguito all'abbandono della pastorizia ed a causa dell'isolamento infrastrutturale, la valle \u00e8 stata oggetto di un progressivo spopolamento a partire dalla met\u00e0 del XX secolo; al 2021 la popolazione residente ammonta a circa un quarto di quella censita un secolo prima, nel 1921, pari a circa unit\u00e0.\nCentro principale della valle \u00e8 riconosciuto essere Castelvecchio Subequo, gi\u00e0 capoluogo di circondario tra il 1806 e il 1860.\nEconomia.\nTurismo.\nNonostante il considerevole patrimonio storico-culturale della Valle Subequana, il modesto sviluppo della rete di strutture ricettive non ha reso possibile un adeguato sfruttamento dei luoghi a scopo turistico. Il territorio viene pertanto investito solo marginalmente dal flusso di viaggiatori che interessa pi\u00f9 direttamente alcune aree limitrofe, come ad esempio l'altopiano delle Rocche e le sue localit\u00e0 sciistiche di Campo Felice e Ovindoli.\nNella valle, in particolare lungo la fascia pedemontana del Sirente, viene praticato il trekking. Al fine di incrementare la pratica dell'equitazione, il parco naturale regionale Sirente-Velino ha realizzato un'ippovia. Infine, la presenza di falesie nel territorio di Castelvecchio Subequo ha permesso l'apertura di vie chiodate per l'arrampicata sportiva.\nInfrastrutture e trasporti.\nStrade.\nLa Valle Subequana \u00e8 attraversata dalla strada statale 5 Via Tiburtina Valeria che collega Roma con Pescara passando per Avezzano e Sulmona e ricalcando l'antica via Tiburtina Valeria utilizzata in et\u00e0 romana. La strada, proveniente da Collarmele, giunge nella valle attraverso il valico di Forca Caruso ( m s.l.m.) e lambisce i centri di Castel di Ieri, Castelvecchio Subequo e Molina Aterno prima di immettersi nella conca peligna attraversando le gole di San Venanzio nei pressi di Raiano.\nA Molina, la strada statale 5 si interseca con la strada statale 261 Subequana che, attraversando la media valle dell'Aterno, collega l'altopiano con L'Aquila.\nIl servizio di mobilit\u00e0 verso L'Aquila e Sulmona viene svolto dalla Societ\u00e0 Unica Abruzzese di Trasporto con corse giornaliere.\nFerrovie.\nIl territorio dispone, nei pressi di Molina Aterno, della stazione di Molina-Castelvecchio Subequo, posta sulla linea ferroviaria L'Aquila-Sulmona."}
{"id": "2864851", "revid": "287204", "url": "https://it.wikipedia.org/wiki?curid=2864851", "title": "Ureaplasma urealyticum", "text": "Ureaplasma urealyticum \u00e8 una specie di batterio appartenente alla famiglia dei Mycoplasmataceae.\nQuesto tipo di batteri della grandezza di 0,2-0,3\u00a0\u00b5m di diametro sono, come tutti i micoplasmi, le pi\u00f9 piccole cellule capaci di vita autonoma; essi hanno inoltre la particolarit\u00e0 di non essere dotati di parete cellulare; la loro membrana cellulare \u00e8 lipoproteica trilaminare e ricca di steroli, caso unico fra le cellule batteriche.\nIn tutti i mammiferi questo batterio predilige le mucose corporee; da 0 a 10.000 uFC/mL. si trova in quantit\u00e0 normali a livello della faringe, del retto e delle aree genitali. \u00c8 soprattutto in quest'ultima zona che pu\u00f2 pi\u00f9 facilmente svilupparsi e, metabolizzando l'urea, produrre ammoniaca, da cui infatti prende il nome; esso fa normalmente parte del flora genitale sia degli uomini che delle donne e circa l'80% degli esseri umani sono portatori asintomatici. \u00c8 considerato patologico, e quindi da curare con antibiotici previo antibiogramma, dalle 100.000 uFC/mL e oltre.\nNella donna \u00e8 di comune riscontro nella microflora vaginale, insieme ai caratteristici lattobacilli, che in condizioni normali ne ostacolano l'eccessiva proliferazione. Le donne pi\u00f9 colpite dall'infezione sono quelle fertili con et\u00e0 compresa tra i 20 ed i 50 anni (80% delle infezioni totali da mycoplasmi), tuttavia \u00e8 spesso diagnosticato anche in bambini ed anziani.\nIl batterio pu\u00f2 essere contratto per via aerea, oltre ad un'eventuale infezione intestinale, che per vicinanza anatomica pu\u00f2 intaccare ed espandersi alle vie urinarie.\nConseguenze.\n\"U. urealyticum\" \u00e8 responsabile di alcune malattie riconducibili alla sua eccessiva proliferazione. Nell'uomo pu\u00f2 provocare uretrite (dal 15 al 20% delle uretriti non gonococcica), e in alcuni casi l'infezione pu\u00f2 propagarsi ad organi collegati all'uretra, come la prostata ed i testicoli, causando rispettivamente prostatiti ed epididimiti; Similmente nella donna pu\u00f2 essere causa dello sviluppo di vaginosi batterica, malattia infiammatoria pelvica e sindrome uretrale; Nelle donne in stato di gravidanza, aumenta il rischio di polmonite e meningite neonatale. In pazienti immunocompromessi l'infezione pu\u00f2 estendersi alle alte vie urinarie interessando i reni e alle ossa provocando artriti. Raramente pu\u00f2 essere causa di un'infezione del tratto urinario, a volte combinato con uno sviluppo di calcoli post-infezione. La formazione di quest'ultimi viene generalmente favorita dal pH alcalino che si viene a creare dalla metabolizzazione dell'urea in ammoniaca sotto l'influsso dell'enzima ureasi.\nCure.\nLa terapia delle infezioni da \"U. urealyticum\" si basa generalmente sulla somministrazione di antibatterici; generalmente vengono impiegate le tetracicline (es. doxiciclina) e, solo in caso di resistenza da parte del batterio, anche altri farmaci come l'azitromicina."}
{"id": "2864860", "revid": "767487", "url": "https://it.wikipedia.org/wiki?curid=2864860", "title": "Hardcore (film 1979)", "text": "Hardcore \u00e8 un film del 1979 scritto e diretto da Paul Schrader, gi\u00e0 sceneggiatore per Martin Scorsese del capolavoro \"Taxi Driver\" (1976). \u00c8 interpretato da George C. Scott, Peter Boyle e Season Hubley.\nTrama.\nJake Van Dorn \u00e8 un imprenditore benestante, proprietario di una fabbrica di mobili di Grand Rapids (Michigan), con forti convinzioni calviniste. Vive da solo con la figlia adolescente Kristen che, apparentemente tranquilla e conservatrice, \u00e8 partita per un convegno religioso a Bellflower, in California. Ma giunta a destinazione, scompare misteriosamente.\nAndy Mast, uno strano investigatore privato di Los Angeles, viene quindi assunto per trovarla e dopo poco tempo scopre un film pornografico in 8 mm di cui Kristen \u00e8 protagonista con due giovani uomini.\nDopo aver visto il film, Van Dorn sospetta che sua figlia sia stata rapita e persuasa a unirsi al mondo porno della California. Per far luce sulla vicenda, Jake decide di esplorare il mondo squallido e pericoloso dell'industria hardcore americana partendo per la California. Senza risultati dall'investigatore privato, dal dipartimento di polizia di Los Angeles, persino dai negozianti di sexy shop di Los Angeles, un disperato Van Dorn pubblica un annuncio come produttore di pornografia nella stampa libera di Los Angeles, nella speranza di trovare informazioni su sua figlia.\nDopo una giornata trascorsa a incontrare personaggi stravaganti e perversi, verso sera si presenta alla sua porta un attore trasandato di nome \"Jism Jim\", che era nel film con Kristen. Una volta riconosciutolo Van Dorn inizia a porgli domande sulla ragazza, incoraggiandolo su una possibile assunzione, ma di fronte all'atteggiamento sprezzante nel descrivere la sua esperienza con Kristen, Jake lo aggredisce brutalmente minacciandolo di morte se non avra' informazioni utili. Viene cosi' indirizzato verso un'attrice porno di nome Niki.\nVan Dorn assume Niki per accompagnarlo nella ricerca di Kristen. Inseguendo la voce secondo cui Kristen stava girando un porno in Messico, i due si spostano da Los Angeles a San Diego: Niki si sente protetta da Van Dorn perch\u00e9 \u00e8 un uomo che non la vede semplicemente oggetto sessuale, mentre Van Dorn \u00e8 in grado di parlarle apertamente dei suoi sentimenti pi\u00f9 profondi, come la moglie che lo aveva lasciato. L'improbabile coppia finisce a San Francisco dove Van Dorn scopre che Kristen potrebbe essere nelle mani di Ratan, un attore sadomasochista di film snuff, molto pericoloso. Niki, che in precedenza aveva iniziato a pensare che Van Dorn l'avrebbe aiutata a sfuggire alla vita da strada, ora si ritrova spaventata di essere dimenticata una volta individuata sua figlia, viva o morta. Di conseguenza, inizialmente rifiuta di divulgare l'indirizzo di un attore porno, \"Tod\", che \u00e8 un collegamento a Ratan. Van Dorn perde la pazienza e la colpisce per farle rivelare le informazioni.\nVan Dorn trova l'attore in una casa bondage e lo costringe a dirgli dove si trovi Ratan. Van Dorn e l'investigatore Mast seguono Ratan in una discoteca dove lui e Kristen stanno osservando uno spettacolo di sesso dal vivo. Quando Van Dorn affronta Ratan, Kristen fugge mentre Ratan ferisce Van Dorn con un coltello. Mast spara e uccide Ratan. Van Dorn dice a Kristen di portarlo a casa dalle persone che crede la abbiano costretta alla pornografia. Tuttavia, rispondendo con rabbia, afferma che \u00e8 entrata nel porno per sua scelta come un modo per ribellarsi alla sua educazione conservatrice e ora si \u00e8 sentita amata e apprezzata. Scoraggiata e in lacrime, Van Dorn le chiede se vuole davvero che la lasci sola, ma lei alla fine cede. Mentre i due si preparano a tornare a casa, Van Dorn vede Niki. Le parla, iniziando a fare un'offerta simbolica di gratitudine, ma \u00e8 chiaro a entrambi che \u00e8 proprio come temeva: la sua utilit\u00e0 per lui, e quindi la loro relazione, ora \u00e8 finita. Si allontana, rassegnata per continuare la sua vita per le strade."}
{"id": "2864862", "revid": "46291", "url": "https://it.wikipedia.org/wiki?curid=2864862", "title": "Ureaplasma", "text": "Ureaplasma \u00e8 un genere di batteri appartenente alla famiglia dei Mycoplasmataceae. Esso si differenzia dagli altri micoplasmi in quanto possiede un'ureasi e ha pertanto la capacit\u00e0 di idrolizzare l'urea.\nEsso comprende otto specie e precisamente:"}
{"id": "2864864", "revid": "1305772", "url": "https://it.wikipedia.org/wiki?curid=2864864", "title": "Mycoplasmataceae", "text": "Mycoplasmataceae \u00e8 una famiglia di batteri, unica famiglia dell'ordine Mycoplasmatales. \nEssa comprende quattro generi: \nNel 1967 l'ordine dei Mycoplasmatales \u00e8 stato incorporato nella classe dei Mollicutes."}
{"id": "2864870", "revid": "287204", "url": "https://it.wikipedia.org/wiki?curid=2864870", "title": "Carta geografica completa di tutti i regni del mondo", "text": "Kunyu Wanguo Quantu (cinese: \u5764\u8f3f\u842c\u570b\u5168\u5716; pinyin: \"K\u016bny\u00fa W\u00e0ngu\u00f3 Qu\u00e1nt\u00fa\"; letteralmente \"Una mappa dei diecimila Paesi del mondo\"; italiano: Carta geografica completa di tutti i regni del mondo) \u00e8 il pi\u00f9 antico mappamondo cinese nello stile delle mappe europee. \u00c8 stato stampato per la prima volta in Cina, nel 1602, da Matteo Ricci, su richiesta dell'imperatore Wanli.\nLa mappa \u00e8 stata creata fondamentale per ampliare la conoscenza del mondo cinese, continuando a dispiegare la sua influenza anche in Giappone, dove fu esportata.\nStoria.\nLa prima mappa del mondo completa del continente americano nella storia cinese, denominata \"Yudi Shanhai Quantu\" (\u8f3f\u5730\u5c71\u6d77\u5168\u5716) fu realizzata a Zhaoqing nel 1584 da Matteo Ricci con la collaborazione di alcuni scienziati cinesi. Ricci possedeva una piccola mappa da parete italiana e ne realizz\u00f2 delle copie cinesi su richiesta del governatore di Zhaoqing, Wang Pan.\nIl 24 gennaio 1601, Ricci fu il primo gesuita - e uno dei primi occidentali - ad entrare a Pechino. Port\u00f2 con s\u00e9 atlanti dell'Europa e dell'Occidente ignoti ai suoi ospiti. I cinesi gli fornirono mappe dell'Est che erano altrettanto sconosciute agli studiosi occidentali.\nNel 1602, su richiesta dell'imperatore Wanli, Ricci collabor\u00f2 con il mandarino Zhong Wentao, Li Zhizao e altri studiosi cinesi alla creazione della sua terza e pi\u00f9 grande mappa mondiale, il \"Kunyu Wanguo Quantu\".\nIn questa mappa, la conoscenza geografica europea, nuova per i cinesi, venne combinata con informazioni cinesi sconosciute agli europei. Tra l'altro, fu questa mappa a rivelare ai cinesi l'esistenza dell'America.\nSecondo John D. Day, Matteo Ricci allest\u00ec quattro edizioni di mappe del mondo cinesi durante la sua missione in Cina prima del 1603:\nDiverse edizioni del \"Kunyu Wanguo Quantu\" furono stampate nel 1602. La maggior parte delle mappe originali sono andate perse. Solo sei copie originali della mappa sono note. Di queste solo due sono in buone condizioni: una prima conservata nella Collezione Apostolica della Biblioteca Vaticana e una custodita presso la Biblioteca Bell James dell'Universit\u00e0 del Minnesota. La copia del 1602 conservata in Vaticano \u00e8 stata riprodotta da Pasquale d'Elia nel libro \"Il mappamondo cinese del P. Matteo Ricci, S.I.\", nel 1938. L'opera di d'Elia contiene anche traduzioni italiane dei colofoni sulla mappa, un catalogo di tutti i toponimi, e note dettagliate relative alla loro identificazione.\nAltre copie della mappa del 1602 si trovano: \nNon esistono esempi originali della prima versione del planisfero in Cina, dove Ricci fu sepolto.\nNon si sa quanto questi planisferi siano stati diffusi in Cina: l'unico autore che abbia mai azzardato una stima \u00e8 Ricci stesso, nel suo trattato Dell'Entrata, non scevro da toni propagandistici ed esageratamente enfatici riguardo ai suoi successi personali - egli stim\u00f2, senza portare nessuna prova, che fossero state ristampate pi\u00f9 di mille copie dell'edizione del 1602. Il governatore generale di Guizhou riprodusse una copia della mappa in un libro su Guizhou pubblicato a Guiyang nel 1604. Rarissime copie sono conservate in Occidente, e solo come curiosit\u00e0 (giacch\u00e9 quasi nessuno sapeva leggere il cinese) anche perch\u00e9 dal punto di vista tecnico non reggevano il confronto con i planisferi prodotti in Europa. \nVarie versioni della mappa sono state esportate in Corea e in seguito in Giappone. La prima copia coreana venne portata da Pechino da alcuni ambasciatori nel 1603. Una copia molto dettagliata di due pagine colorate della mappa, nota in giapponese come \"Konyo Bankoku Zenzu\", venne realizzata in Giappone intorno al 1604 da un autore anonimo.\nVoci correlate.\nDa Ming Hun Yi Tu"}
{"id": "2864871", "revid": "767487", "url": "https://it.wikipedia.org/wiki?curid=2864871", "title": "The King's Stars", "text": "I King's Stars (in alcuni dischi il nome riportato in copertina \u00e8 The King's Stars) sono stati un noto gruppo musicale di musica beat.\nStoria del gruppo.\n Provenienti dalla zona di Rimini, si formano nel 1958 cominciando con le cover dei rock americani di quegli anni, eseguite con scrupolosa fedelt\u00e0 all'originale. I componenti della prima formazione sono Gianni Molignoni (voce e chitarra), Massimo Zaghini (chitarra), Paolo Guidi(basso) e Pierangelo Belloni (batteria). Nel 1961 entra Oreste Ruggeri (pianoforte) e i King's Stars, che fino ad allora avevano fatto solo sporadiche esibizioni, cominciano ad animare i pi\u00f9 importanti locali da ballo della riviera romagnola. Particolarmente rilevante la loro presenza nel 1962 e 1963 al Whisky Juke Box di Rimini, il locale di propriet\u00e0 di Carlo Alberto Rossi, che viene considerato la prima \"discoteca\" riminese. Negli anni successivi si sono esibiti con formazioni rimaneggiate in diversi locali. Quasi istituzionale la loro presenza al Paradiso e all'Embassy Club.\nOttenuto un contratto discografico con la Sabrina, casa discografica milanese, debuttano con un 45 giri in cui propongono una cover di \"Roma nun fa la stupida stasera\", celebre canzone scritta da Garinei e Giovannini e dal Maestro Armando Trovajoli per la commedia musicale Rugantino.\nRiscuotono un buon successo con \"Alleluja surf\", canzone che ricalca lo stile dei Beach Boys, dopodich\u00e9 cambiano genere, avvicinandosi al beat.\nNel 1966 incidono un LP, in cui propongono tra le altre anche \"Con le mie lacrime\", cover in italiano di \"As Tears Go By\" dei Rolling Stones.\nDopo il fallimento della Sabrina continuano ad incidere per altre etichette, per poi sciogliersi nel nuovo decennio."}
{"id": "2864872", "revid": "80598", "url": "https://it.wikipedia.org/wiki?curid=2864872", "title": "I King's Stars", "text": ""}
{"id": "2864875", "revid": "287204", "url": "https://it.wikipedia.org/wiki?curid=2864875", "title": "10660 Felixhormuth", "text": "10660 Felixhormuth \u00e8 un asteroide della fascia principale. Scoperto nel 1971, presenta un'orbita caratterizzata da un semiasse maggiore pari a 3,1583934\u00a0UA e da un'eccentricit\u00e0 di 0,1441258, inclinata di 6,86671\u00b0 rispetto all'eclittica.\nL'asteroide \u00e8 dedicato all'astronomo tedesco Felix Hormuth."}
{"id": "2864876", "revid": "1705737", "url": "https://it.wikipedia.org/wiki?curid=2864876", "title": "Il cavallo rosso", "text": "Il cavallo rosso \u00e8 un romanzo di carattere parzialmente autobiografico del 1983 scritto da Eugenio Corti.\nPubblicato per la prima volta nel 1983, nel 2019 ha raggiunto la 34\u00aa edizione. Ambientato principalmente in Brianza, in Russia e Germania (ma in parte anche in Italia centrale e in Val d'Ossola), le vicende narrate coprono trentaquattro anni di storia italiana, dal maggio del 1940 fino al 1974, descrivendo la vita (e la morte) dei numerosi personaggi durante gli eventi della seconda guerra mondiale, della ricostruzione sino al referendum sul divorzio.\nStruttura.\nIl libro \u00e8 una trilogia ed \u00e8 composto dalle seguenti parti:\nAgli avvenimenti della grande storia, perci\u00f2 (l'entrata in guerra, la spedizione e ritirata di Russia, la guerra partigiana e quella dell'esercito regolare, la liberazione, la ricostruzione e il boom economico), si intrecciano meditazioni e riflessioni sulle idee che ne sono all'origine.\nI titoli delle singole parti e dell'intero romanzo sono riferimenti al libro dell'Apocalisse dell'apostolo san Giovanni. La cosa, oltre che evidente, \u00e8 testualmente provata dal titolo che l'autore intendeva dare al libro, quale appare da una lettera del 30 ottobre 1973:\" I cavalli dell'Apocalisse\" .\nIn particolare:\nTrama.\nI personaggi principali del libro appartengono alla famiglia Riva, piccoli imprenditori tessili che vivono a Nomana, paese immaginario nella Brianza, composta dal padre, Gerardo Riva, dalla moglie, e diversi figli, tra cui Ambrogio e Pino, che verranno chiamati alle armi. Le vicende personali della famiglia si intrecciano con quelle di personaggi famosi quali don Carlo Gnocchi, padre Agostino Gemelli, Palmiro Togliatti, e con le vicissitudini dei compaesani, di diverse estrazioni sociali, amici di Ambrogio Riva, tra cui il contadino Stefano e l'aspirante scrittore Michele Tintori.\nIl personaggio di Gerardo \u00e8 interamente modellato sulla figura del padre dell'autore; pure i fratelli sono parte integrante nella caratterizzazione della famiglia Riva. Il cugino della famiglia, Manno, \u00e8 ispirato all'ufficiale vicentino Giuseppe Cederle, caduto nella battaglia di Montelungo, l'8 dicembre 1943.\nL'autore si identifica parte nella figura del Michele Tintori, amico di Ambrogio, parte in Ambrogio stesso.\nSia Ambrogio sia gli amici presenti nel romanzo, vengono toccati dalle vicissitudini della guerra, chi sul fronte russo, chi in quello albanese chi in Africa.\nNell'ultima parte del libro vengono descritti i fatti del dopoguerra fino ad arrivare al 1974, anno del referendum sul divorzio. Il paese di Nomana \u00e8 probabilmente la sua citt\u00e0, Besana in Brianza."}
{"id": "2864877", "revid": "287204", "url": "https://it.wikipedia.org/wiki?curid=2864877", "title": "10662 Peterwisse", "text": "10662 Peterwisse \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 2,7635199\u00a0UA e da un'eccentricit\u00e0 di 0,0994575, inclinata di 4,18327\u00b0 rispetto all'eclittica."}
{"id": "2864878", "revid": "287204", "url": "https://it.wikipedia.org/wiki?curid=2864878", "title": "10972 Merbold", "text": "10972 Merbold \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 2,4495831\u00a0UA e da un'eccentricit\u00e0 di 0,0941749, inclinata di 2,32133\u00b0 rispetto all'eclittica."}
{"id": "2864879", "revid": "287204", "url": "https://it.wikipedia.org/wiki?curid=2864879", "title": "10973 Thomasreiter", "text": "10973 Thomasreiter \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 2,2426989\u00a0UA e da un'eccentricit\u00e0 di 0,0771050, inclinata di 3,55149\u00b0 rispetto all'eclittica."}
{"id": "2864881", "revid": "287204", "url": "https://it.wikipedia.org/wiki?curid=2864881", "title": "10982 Poerink", "text": "10982 Poerink \u00e8 un asteroide della fascia principale. Scoperto nel 1977, presenta un'orbita caratterizzata da un semiasse maggiore pari a 3,1970263\u00a0UA e da un'eccentricit\u00e0 di 0,2791704, inclinata di 13,18489\u00b0 rispetto all'eclittica."}
{"id": "2864883", "revid": "287204", "url": "https://it.wikipedia.org/wiki?curid=2864883", "title": "10983 Smolders", "text": "10983 Smolders \u00e8 un asteroide della fascia principale. Scoperto nel 1977, presenta un'orbita caratterizzata da un semiasse maggiore pari a 2,4233355\u00a0UA e da un'eccentricit\u00e0 di 0,1886653, inclinata di 2,34126\u00b0 rispetto all'eclittica."}
{"id": "2864887", "revid": "767487", "url": "https://it.wikipedia.org/wiki?curid=2864887", "title": "Carpentieri", "text": ""}
{"id": "2864888", "revid": "287204", "url": "https://it.wikipedia.org/wiki?curid=2864888", "title": "10984 Gispen", "text": "10984 Gispen \u00e8 un asteroide areosecante. Scoperto nel 1977, presenta un'orbita caratterizzata da un semiasse maggiore pari a 2,1682563\u00a0UA e da un'eccentricit\u00e0 di 0,3281554, inclinata di 5,88171\u00b0 rispetto all'eclittica."}
{"id": "2864889", "revid": "287204", "url": "https://it.wikipedia.org/wiki?curid=2864889", "title": "10985 Feast", "text": "10985 Feast \u00e8 un asteroide della fascia principale. Scoperto nel 1977, presenta un'orbita caratterizzata da un semiasse maggiore pari a 2,1924600\u00a0UA e da un'eccentricit\u00e0 di 0,0517180, inclinata di 5,34019\u00b0 rispetto all'eclittica."}
{"id": "2864890", "revid": "287204", "url": "https://it.wikipedia.org/wiki?curid=2864890", "title": "10986 Govert", "text": "10986 Govert \u00e8 un asteroide della fascia principale. Scoperto nel 1977, presenta un'orbita caratterizzata da un semiasse maggiore pari a 2,2267700\u00a0UA e da un'eccentricit\u00e0 di 0,1270083, inclinata di 2,95411\u00b0 rispetto all'eclittica."}
{"id": "2864892", "revid": "287204", "url": "https://it.wikipedia.org/wiki?curid=2864892", "title": "11243 de Graauw", "text": "11243 de Graauw \u00e8 un asteroide della fascia principale. Scoperto nel 1971, presenta un'orbita caratterizzata da un semiasse maggiore pari a 2,7799648\u00a0UA e da un'eccentricit\u00e0 di 0,1193686, inclinata di 3,69340\u00b0 rispetto all'eclittica."}
{"id": "2864893", "revid": "86599", "url": "https://it.wikipedia.org/wiki?curid=2864893", "title": "11244 Andr\u00e9kuipers", "text": "11244 Andr\u00e9kuipers \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 2,4271836\u00a0UA e da un'eccentricit\u00e0 di 0,1719634, inclinata di 3,64588\u00b0 rispetto all'eclittica.\nL'asteroide \u00e8 dedicato all'astronauta olandese Andr\u00e9 Kuipers."}
{"id": "2864894", "revid": "287204", "url": "https://it.wikipedia.org/wiki?curid=2864894", "title": "11244 Andrekuipers", "text": ""}
{"id": "2864897", "revid": "287204", "url": "https://it.wikipedia.org/wiki?curid=2864897", "title": "11245 Hansderijk", "text": "11245 Hansderijk \u00e8 un asteroide della fascia principale. Scoperto nel 1977, presenta un'orbita caratterizzata da un semiasse maggiore pari a 2,4322342\u00a0UA e da un'eccentricit\u00e0 di 0,1211763, inclinata di 2,96406\u00b0 rispetto all'eclittica."}
{"id": "2864898", "revid": "30848193", "url": "https://it.wikipedia.org/wiki?curid=2864898", "title": "Festa dei difensori della patria", "text": ""}
{"id": "2864900", "revid": "287204", "url": "https://it.wikipedia.org/wiki?curid=2864900", "title": "11426 Molster", "text": "11426 Molster \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 3,1500251\u00a0UA e da un'eccentricit\u00e0 di 0,2844401, inclinata di 15,15544\u00b0 rispetto all'eclittica."}
{"id": "2864901", "revid": "287204", "url": "https://it.wikipedia.org/wiki?curid=2864901", "title": "11427 Willemkolff", "text": "11427 Willemkolff \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 3,1654885\u00a0UA e da un'eccentricit\u00e0 di 0,0867024, inclinata di 5,47857\u00b0 rispetto all'eclittica."}
{"id": "2864902", "revid": "86599", "url": "https://it.wikipedia.org/wiki?curid=2864902", "title": "11430 Lodewijkberg", "text": "11430 Lodewijkberg \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,2044525\u00a0UA e da un'eccentricit\u00e0 di 0,1154450, inclinata di 3,94365\u00b0 rispetto all'eclittica.\nL'asteroide \u00e8 dedicato all'astronauta olandese, naturalizzato statunitense, Lodewijk van den Berg."}
{"id": "2864903", "revid": "287204", "url": "https://it.wikipedia.org/wiki?curid=2864903", "title": "11431 Karelbosscha", "text": "11431 Karelbosscha \u00e8 un asteroide della fascia principale. Scoperto nel 1971, presenta un'orbita caratterizzata da un semiasse maggiore pari a 3,1476715\u00a0UA e da un'eccentricit\u00e0 di 0,1260340, inclinata di 5,87077\u00b0 rispetto all'eclittica."}
{"id": "2864904", "revid": "92723", "url": "https://it.wikipedia.org/wiki?curid=2864904", "title": "Sachalari", "text": ""}
{"id": "2864905", "revid": "1372005", "url": "https://it.wikipedia.org/wiki?curid=2864905", "title": "Elias Bickerman", "text": "Biografia.\nElias Bickerman nacque nell'Impero russo sotto Nicola II a Ki\u0161in\u00ebv, capoluogo della Bessarabia, attualmente in Moldavia in una famiglia di religione israelita. Segu\u00ec i suoi familiari dapprima a Odessa, dove suo padre Giuseppe Menassievich Bickerman fu professore di storia nella locale universit\u00e0, e poi a San Pietroburgo (1905). Si iscrisse nel 1915 all'Universit\u00e0 di San Pietroburgo, dove fu allievo di Michael Rostovtzeff. Nel 1916 dovette interrompere gli studi perch\u00e9 chiamato alle armi nell'esercito russo. Dopo aver preso parte alla guerra civile russa, nel 1922 riusc\u00ec a emigrare con i suoi genitori e il fratello Jacob nella Germania weimeriana.\nStudi\u00f2 nella Humboldt Universit\u00e4t di Berlino e si laure\u00f2 nel 1926 con una tesi, sull'editto di Caracalla, che ottenne dignit\u00e0 di stampa. \nDurante la permanenza in Germania scrisse, in lingua tedesca, alcune fra le importanti monografie nel campo della civilt\u00e0 greca. Nel 1933, con l'avvento al potere dei nazisti, Bickerman nuovamente esule si rifugi\u00f2 in Francia, dove insegn\u00f2 all'\"\u00c9cole des Hautes \u00c9tudes\". Rimase a Parigi fino all'arrivo delle truppe hitleriane durante la seconda guerra mondiale; nel 1939 ripar\u00f2 a Marsiglia. Nel 1942 riusc\u00ec a raggiungere gli Stati Uniti e pot\u00e9 insegnare dapprima nella \"New School for Social Research\" di New York, nell'\"American Jewish University\" di Los Angeles dal 1946 al 1952, nella \"Columbia University\" (professore dal 1952 al 1967) e infine nel \"Jewish Theological Seminary\" (nel 1967). Fu naturalizzato americano nel 1948. Trascorse gli ultimi anni della sua vita in Israele: mor\u00ec a Tel Aviv e fu seppellito a Gerusalemme.\nElias Bickerman \u00e8 considerato uno dei pi\u00f9 grandi storici del XX secolo. Secondo Luciano Canfora:\nLe sue tesi hanno spesso suscitato scalpore. In particolare, nell'opera \"Der Gott der Makkab\u00e4er\" (Il dio dei Maccabei) Bickerman sostenne che la persecuzione antiebraica di Antioco IV (175-164 a.C.) era iniziata su richiesta di autorit\u00e0 giudaiche ellenizzate di Gerusalemme ormai avversate dal clero indigeno da cui provennero per l'appunto i Maccabei. L'incontro degli Ebrei coi Greci era iniziato prima ancora del la conquista di Alessandro Magno, e aveva influenzato la tecnologia e i modelli culturali; per esempio, la centralit\u00e0 della Torah (ossia il Pentateuco) nella cultura ebraica si era diffusa in analogia con la centralit\u00e0 dei poemi omerici nell'educazione dei greci. Molto popolare fu un suo trattato di cronologia, tradotto anche in lingua italiana."}
{"id": "2864906", "revid": "287204", "url": "https://it.wikipedia.org/wiki?curid=2864906", "title": "11432 Kerkhoven", "text": "11432 Kerkhoven \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 3,1317549\u00a0UA e da un'eccentricit\u00e0 di 0,1437842, inclinata di 0,71179\u00b0 rispetto all'eclittica."}
{"id": "2864907", "revid": "610351", "url": "https://it.wikipedia.org/wiki?curid=2864907", "title": "Gustavo Guill\u00e9n", "text": "Lavor\u00f2 nelle telenovelas del suo paese tra cui \"Perla nera)\", dopo aver suonato la batteria in una formazione musicale.\n\u00c8 morto nel maggio del 2020, a 57 anni, durante un intervento chirurgico resosi necessario per contrastare un cancro alla prostata."}
{"id": "2864908", "revid": "287204", "url": "https://it.wikipedia.org/wiki?curid=2864908", "title": "11433 Gemmafrisius", "text": "11433 Gemmafrisius \u00e8 un asteroide della fascia principale. Scoperto nel 1977, presenta un'orbita caratterizzata da un semiasse maggiore pari a 2,4197369\u00a0UA e da un'eccentricit\u00e0 di 0,1593141, inclinata di 3,21168\u00b0 rispetto all'eclittica."}
{"id": "2864909", "revid": "446353", "url": "https://it.wikipedia.org/wiki?curid=2864909", "title": "Air Deccan", "text": ""}
{"id": "2864913", "revid": "729019", "url": "https://it.wikipedia.org/wiki?curid=2864913", "title": "Principia (esercito romano)", "text": "I Principia erano l'insieme degli edifici militari che costituivano, in epoca romana, il quartier generale del \"castrum\". Era una specie di \"foro\" centrale circondato da abitazioni o uffici per i principali ufficiali (a parte il comandante in capo dell'unit\u00e0 militare), affiancata da una sala per le adunanze della guarnigione. Rappresentavano, pertanto, il punto amministrativo principale, di fronte agli edifici dove era alloggiato il comandante (il \"Praetorium\"). Furono costruiti all'interno di ogni forte ausiliario o fortezza legionaria permanente lungo l'intero \"limes\" fin dal tempo dell'imperatore Augusto.\nStoria.\nIn epoca repubblicana i \"Principia\" erano quello spazio \"aperto\", negli accampamenti da marcia, di fronte al \"Praetorium\" (in questo caso la tenda del comandante) ed ai \"signa\". Non c'era per\u00f2 sufficiente spazio per\u00f2 per adunare l'intero esercito accampato (\"adlocutio\"), ma solo per una piccola parata quando il comandante chiedeva gli auspici in vista di una imminente campagna militare. Con la creazione di fortezze legionarie ed ausiliarie permanenti sotto Augusto (i cosiddetti \"castra stativa\"), il \"Praetorium\" fu diviso dai \"Principia\", dove quest'ultimo edificio divenne una struttura tale da costituire una specie di \"foro\" (piazza) interno al campo, il quartier generale dell'unit\u00e0 militare che qui vi risiedeva. Per molto tempo, inizialmente, gli storici moderni avevano ipotizzato che vi fosse identit\u00e0 tra queste due strutture (\"Principia\" e \"Praetorium\"), ma un'iscrizione del tempo dell'imperatore Diocleziano evidenziava che si trattava, invece, di edifici ben distinti tra loro. Attorno al IV secolo i \"Principia\" furono spostati dal centro del \"castrum\" al fondo, contro il mura di cinta.\nStruttura nel campo permanente.\nI \"Principia\" si trovavano al centro della fortezza e si affacciavano sulla \"via Principalis\", che formava con la \"via Praetoria\" un T all'interno del campo. La posizione di questi edifici corrispondeva ad un luogo che fosse collegabile ad una fonte o falda sotterranea che potesse garantire all'intero forte/fortezza un approvvigionamento idrico adeguato tramite un pozzo, costruito all'interno di un cortile, spesso circondato da un colonnato. Attorno a quest'ultimo, si sviluppavano tutta una serie di edifici.\nI pi\u00f9 importanti e, comuni a tutti i \"principia\" sia legionari sia ausiliari, erano: il santuario (\"aedes signorum\") contenente gli stendardi (\"signa militaria\") dell'unit\u00e0 che vi soggiornava (tra cui la stessa aquila nel caso in cui si trattasse di una legione) ed un'ampia sala delle adunanze (\"basilica\" anche a tre navate, larghe fino a 9-12 metri ciascuna) che poteva essere usata anche per ricevere ambasciatori e dignitari oppure come sede di tribunale militare.\nA questi edifici, nel caso si trattasse di fortezze legionarie, potevano essere aggiunti anche un secondo cortile interno, oltre ad una serie di uffici amministrativi come il \"tabularium legionis\" (affidato ad un \"cornicularius\", un \"actarius\" ed alcuni \"librarii\"), il \"tabularium principis\", i depositi di archivi, i magazzini d'armi (\"armamentaria\", lungo i lati della prima corte) ed una tribuna (\"tribunal\") che serviva al comandante per pronunciare i suoi discorsi alle truppe (\"adlocutio\").\nNei sotterranei di questi edifici erano conservati in una serie di stanze (\"aerarium\", affidati ai \"signifer\"), a partire dal II secolo, il denaro che serviva per il pagamento dei soldati, che avveniva normalmente ogni quattro mesi, oltre ai depositi obbligatori lasciati dagli stessi e destinati ad essere recuperati da ciascuno al momento del congedo (\"honesta missio\"). E sempre nei sotterranei furono costruiti, a partire da Settimio Severo, dei locali chiamati \"scholae\", che servivano per le riunioni degli ufficiali. Mentre gli ufficiali (come i \"tribuni militum\") sembra dimorassero lungo la \"via Principalis\", sul lato opposto dei \"principia\".\nLe dimensioni potevano variare da fortezza legionaria a fortezza, da forte ausiliario a forte. Nel primo caso potevano ricoprire una superficie molto ampia, come a Chester dove l'edificio dei \"Principia\" misurava 76 x 100 metri. In un normale forte ausiliario erano invece di dimensioni inferiori, come a Brecon, che misurava 45 x 12 metri."}
{"id": "2864917", "revid": "76963", "url": "https://it.wikipedia.org/wiki?curid=2864917", "title": "Mirta Wons", "text": "Biografia.\nMirta Wons nasce a Buenos Aires nel 1965. I suoi nonni erano ebrei che fuggirono in Polonia. Ha una sorella nutrizionalista di nome Viviana Wons, che aveva condotto un programma sul canale televisivo \"Util\u00edsima Satelital\". Dopo aver frequentato gli studi per diventare maestra d'infanzia, lavora per due anni in una scuola materna, mentre studiava teatro. Ha frequentato corsi di teatro insieme a Hugo Mid\u00f3n. Studi\u00f2 in seguito, canto, ballo, acrobazia e commedia musicale, ricevendo anche le prime offerte per alcune pubblicit\u00e0. Nel 1996 avviene il suo debutto in teatro. Nel 1997 lavora insieme a Hugo Mid\u00f3n all'opera \"Stan y Oliver\", invece un anno dopo ha debuttato in televisione con la serie televisiva \"Alas, poder y pasi\u00f3n\".\nNella sua carriera ha ricevuto vari premi e riconoscimenti tra gli altri si pu\u00f2 citare il Premio ACE come miglior rivelazione, per la partecipazione a \"Nine\", Premio C\u00f3ndor de Plata come miglior rivelazione per \"El amateur\" e una nomination ai premios Trinidad Guevara per \"Nine\". Nel 2011 ha ricevuto una nomination al Premio ACE come miglior attrice con la sua partecipazione all'opera \"Yo y mi Singer\". Con la sua partecipazione al programma \"Transformaciones\", diminu\u00ec il suo peso di 40\u00a0kg, grazie a vari trattamenti. Nel 2012 \u00e8 stata ricoverata per disturbo depressivo e stress.\nDoppiatrici italiane.\nNelle versioni in italiano dei suoi film, Mirta Wons \u00e8 stata doppiata da:"}
{"id": "2864918", "revid": "339392", "url": "https://it.wikipedia.org/wiki?curid=2864918", "title": "Airbus A350-800", "text": ""}
{"id": "2864919", "revid": "61051", "url": "https://it.wikipedia.org/wiki?curid=2864919", "title": "Airbus A380-800", "text": ""}
{"id": "2864920", "revid": "1861950", "url": "https://it.wikipedia.org/wiki?curid=2864920", "title": "Airbus A319-100", "text": ""}
{"id": "2864922", "revid": "125784856", "url": "https://it.wikipedia.org/wiki?curid=2864922", "title": "Henny Trayles", "text": "Biografia.\nInizi\u00f2 la sua carriera all'et\u00e0 di 4 anni da bambina prodigio, studiando danza classica, pianoforte, teatro, acrobazie, e partecipando a festival.\nDal 1955 al 1962 recit\u00f2 nel teatro indipendente, partecipando a diverse opere di repertorio: \"Le corna di Don Friolera\" (Valle Inclan), \"Lisistrata\" (Aristofane), \"La bisbetica domata\" (Shakespeare), \"Donna Rosita nubile\" (Garc\u00eda Lorca), \"The Star Siviglia \"(Lope de Vega), \"Amour\" (Schnitzer), \"Folle Estate\" (Laferr\u00e8re), \"Mondo occidentale giocoliere\" (Synge). Recit\u00f2 in due riviste musicali e numerose telenovelas.\nNel 1962 partecip\u00f2 al famoso spettacolo teatrale uruguayano \"Telecataplum\"; poi continu\u00f2 con lo stesso programma in Argentina tra il 1963 e il 1968. Seguirono altre commedie come \"Jaujarana\", \"Hupumorpo\", \"ComiColor\", \"Calabromas\", e \"Verano del '98\".\nTra i suoi collaboratori si contano nomi grandi comici come Ricardo Espalter, Enrique Almada, Eduardo D'Angelo, Berugo Car\u00e1mbula, Raymundo Soto, Andr\u00e9s Redondo, Emilio Vidal, Alfredo de la Pe\u00f1a, Gabriela Acher e Edda Diaz.\nDal 1969 si produsse in \"Agripita contro tutti\", e poi in \"Come essere un mame Yidishe\", tratto dal lavoro di Dan Greenburg.\nTenne workshop e seminari di guarigione tramite buonumore.\nOttenne un Konex Award come attrice comica nel 1981.\nNegli anni 2004-2005 recit\u00f2 in \"Flor - Speciale come te\" nel ruolo di Greta. \n\u00c8 morta il 17 febbraio 2022 all'et\u00e0 di 84 anni."}
{"id": "2864923", "revid": "30445", "url": "https://it.wikipedia.org/wiki?curid=2864923", "title": "Pueblos", "text": ""}
{"id": "2864924", "revid": "307923", "url": "https://it.wikipedia.org/wiki?curid=2864924", "title": "Dlouh\u00e1 Ves", "text": ""}
{"id": "2864925", "revid": "287204", "url": "https://it.wikipedia.org/wiki?curid=2864925", "title": "Dlouha Ves", "text": ""}
{"id": "2864928", "revid": "599013", "url": "https://it.wikipedia.org/wiki?curid=2864928", "title": "Dobr\u00e1 Voda", "text": ""}
{"id": "2864930", "revid": "30848827", "url": "https://it.wikipedia.org/wiki?curid=2864930", "title": "Un medico fra gli Orsi", "text": ""}
{"id": "2864931", "revid": "2033069", "url": "https://it.wikipedia.org/wiki?curid=2864931", "title": "Kinder Bueno", "text": "Kinder Bueno \u00e8 una confezione contenente due barrette di cioccolato prodotta dalla Kinder, linea dedicata al cioccolato della Ferrero. Si tratta di un wafer croccante ripieno di crema alla nocciola e ricoperto di cioccolato al latte.\n\"Kinder\" \u00e8 la parola tedesca che sta per \"bambini\" mentre \"Bueno\" \u00e8 la parola spagnola che sta per \"buono\".\nDistribuzione.\nIl Kinder Bueno fu lanciato sul mercato nel 1991 in Italia e poi in Germania e venne presto reso disponibile in Brasile, Argentina, Colombia, Messico, Malaysia, Singapore, Israele e Grecia da met\u00e0 anni novanta. La distribuzione si allarg\u00f2 anche alla Spagna ed alla Francia nel 1999 ed al Canada, all'Australia ed al Regno Unito dal 2004. Il prodotto \u00e8 anche reperibile in Croazia, Slovenia, Corea del sud e Serbia e negli USA.\nVarianti.\nDa maggio 2006 la Kinder ha lanciato sul mercato una variante del Kinder Bueno, il \"Kinder Bueno White\", che \u00e8 ricoperto di cioccolato bianco e ripieno di crema alla nocciola; inizialmente pensata come edizione limitata, poi \u00e8 stata venduta stabilmente. La variante \"Kinder Bueno Dark\", con copertura di cioccolato fondente, \u00e8 invece stata lanciata come edizione limitata nel 2016 e riproposta nell'ottobre 2018.\nEsistono anche altre varianti come ad esempio quella al cioccolato bianco ricoperto di polvere di cocco, ma non sono commercializzate in Italia.\nPromozione.\nLa promozione del prodotto \u00e8 stata affidata in Europa ad alcuni campioni dello sport, utilizzando lo stesso \"format\" ma protagonisti diversi a seconda del paese di messa in onda della pubblicit\u00e0 televisiva. Fra gli altri si possono citare i giocatori di basket Boris Diaw e Tony Parker, il calciatore Didier Drogba e l'atleta Andrew Howe, per la campagna pubblicitaria mandata in onda in Italia. Fino al 2017 la pubblicit\u00e0 era costituita da qualche episodio di furbizia in vita quotidiana per prendersi i pochi Kinder Bueno rimasti. \u00c8 stata fatta anche una pubblicit\u00e0 per l'Epifania nella quale la Befana non si vuole staccare dai suoi Kinder Bueno e inventa pretesti per non portarli. Nel 2017 la canzone di sottofondo era \"Walking the Wire\" degli Imagine Dragons, mentre dal 2018 \u00e8 \"Gimme Some\" di Jimmy Bo Horne."}
{"id": "2864934", "revid": "599013", "url": "https://it.wikipedia.org/wiki?curid=2864934", "title": "Dob\u0159\u00ed\u010d", "text": ""}
{"id": "2864937", "revid": "1543377", "url": "https://it.wikipedia.org/wiki?curid=2864937", "title": "Fiori musicali", "text": "Con Fiori musicali si intende una raccolta di brani liturgici per organo di Girolamo Frescobaldi, pubblicata la prima volta nel 1635 e contenente tre messe e due capricci secolari. Riconosciuta come uno dei migliori lavori di Frescobaldi, l'opera influenz\u00f2 vari compositori per almeno due secoli.\nJohann Sebastian Bach fu tra i suoi ammiratori e parti di essa sono stati inseriti nel celebre \"Gradus ad Parnassum\", un trattato del 1725 di Johann Joseph Fux, in uso fino al XIX secolo.\nStoria.\nI \"Fiori musicali\" vennero pubblicati la prima volta a Venezia nel 1635, quando Frescobaldi lavorava come organista presso la basilica di San Pietro in Vaticano sotto la protezione di papa Urbano VIII e di suo nipote, il cardinale Francesco Barberini. L'opera potrebbe essere stata concepita come musica per la basilica di San Marco a Venezia o per altre chiese importanti.\nLa collezione venne stampata da Giacomo Vincenti e dedicata al cardinale Antonio Barberini, fratello minore di Francesco. Il titolo completo del lavoro di Frescobaldi \u00e8 \"Fiori musicali di diverse compositioni, toccate, kyrie, canzoni, capricci, e recercari, in partitura a quattro utili per sonatori\". Il nome \"Fiori musicali\" non era raro nei primi anni del XVII secolo e venne utilizzato anche da compositori come Felice Anerio, Antonio Brunelli, Ercole Porta, Orazio Tarditi e altri.\nPrima dei \"Fiori musicali\" Frescobaldi pubblic\u00f2 raramente musica liturgica. Essa apparve soltanto una volta, nel secondo libro di toccate del 1627, mentre tutte le altre collezioni di musica per tastiera del compositore sono invece incentrate su diversi generi secolari (canzoni, capricci, toccate e variazioni). Alcuni esempi italiani di opere simili a quella di Frescobaldi, risalenti ai primi anni del XVII secolo, comprendono l'edizione del 1622 de \"L'organo sonarino\" di Adriano Banchieri (una messa) e \"Choro et organo\" di Bernardino Bottazzi del 1614 (tre messe e versetti vari). In Francia, Jean Titelouze pubblic\u00f2 raccolte di musica liturgica nel 1624 e nel 1626. Dopo Frescobaldi apparvero diverse altre collezioni: \"Ricercari [...] e versi per rispondere nelle messe\" di Giovanni Salvatore (1641), \"Frutti musicali\" di Antonio Croci (1642) e \"Annuale\" di Giovanni Battista Fasolo (1645). Tutte queste raccolte contengono tre messe, come l'opera di Frescobaldi.\nStruttura.\nLa raccolta si compone di tre messe: \"Missa della Domenica\", \"Missa degli Apostoli\" e \"Missa della Madonna\". Ogni messa comprende una serie di pezzi da eseguire nei vari momenti della liturgia. La struttura complessiva dei \"Fiori musicali\" \u00e8 la seguente:\nLe messe sono seguite da due capricci su melodie secolari, la \"Bergamasca\" e la \"Girolmeta\" (\"Capriccio sopra la Girolmeta\"). Non \u00e8 chiaro che ruolo abbiano questi due pezzi nella liturgia, n\u00e9 per quale motivo siano presenti nei \"Fiori musicali\".\nI versetti del \"Kyrie\" e del \"Christe\" sono impostati su melodie gregoriane: le tre messe, rispettivamente, usano le melodie della Messa XI (\"Kyrie orbis factor\"), Messa IV (\"Cunctipotens genitor\") e Messa IX (\"Cum iubilo\"). \nLe toccate dei \"Fiori musicali\" sono molto diverse dallo stile usuale delle toccate di Frescobaldi e presentano numerose sezioni contrastanti: \"avanti la Messa\" e \"avanti il Recercar\" sono miniature introduttive, mentre le toccate per l'elevazione sono pezzi lunghi, noti per il loro appassionato misticismo.\nI ricercari sono alcuni dei pezzi pi\u00f9 complessi della collezione. Tre ricercari, quello della prima messa, il \"Recercar Cromaticho\" della seconda messa e il primo ricercare della terza sono ricercari con variazioni, ossia l'unico tema \u00e8 accompagnato da diversi contrappunti in varie sezioni. L\"'Altro recercar\" della seconda messa ha tre soggetti, presentati in sezioni separate e combinate nella parte finale del pezzo. L'ultimo ricercare della raccolta, il \"Recercar con obligo di cantare\" della terza messa, \u00e8 simile ma \u00e8 costituito solo su due soggetti. Il pezzo \u00e8 famoso per l'indicazione di Frescobaldi agli esecutori: il compositore fornisce una breve melodia da cantare come quinta voce in alcuni punti chiave durante il ricercare, e questi punti devono essere trovati dall'esecutore. Sono presenti inoltre osservazioni di Frescobaldi nella partitura, come \"Intendami chi pu\u00f2 che m'intend' io\". Infine, il \"Recercar con obligo del Basso come apare\" \u00e8 costruito sopra un unico soggetto, ma \u00e8 particolarmente importante per via della sua estesa gamma tonale, piuttosto rara per il periodo. Il soggetto, infatti, appare sempre trasposto: prima da do a mi, seguendo il circolo delle quinte, poi di nuovo al do (omettendo il la), poi in discesa, di nuovo seguendo il circolo delle quinte, a mi\u266d, e infine nuovamente al do (omettendo il si\u266d).\nLe canzoni dei \"Fiori musicali\" sono simili a esempi precedenti di Frescobaldi, anche se l'elemento libero, toccatistico, \u00e8 meno pronunciato. Sono tutte in forma di variazione, vale a dire pezzi in cui un singolo tema viene trattato con diversi contrappunti; l'ultima canzona comincia a due voci. \nLa \"Bergamasca\" \u00e8 uno dei pezzi forti della collezione: ci sono sette sezioni con quattro temi diversi, tutti derivati dal tema principale. Nella partitura, il compositore scrisse: \"Chi questa Bergamasca soner\u00e0 non pocho imparer\u00e0\". Il \"Capriccio sopra la Girolmeta\" \u00e8 anch'esso a sezioni; qui Frescobaldi compose i due soggetti su melodie popolari.\nInfluenze.\nI \"Fiori musicali\" sono una delle raccolte pi\u00f9 influenti nella storia della musica europea. Il suo contenuto ispir\u00f2 collezioni di musica sacra di autori italiani (Salvatore, Croci e Fasolo) e influenz\u00f2 opere come la \"Operum musicorum secundum\" di Sebastian Anton Scherer, pubblicata nel 1664. Sempre nel 1664 Bernardo Storace utilizz\u00f2 un tema dal \"Ricercare con l'obbligo di cantare la quinta parte senza tocarla\" di Frescobaldi in una sua fuga tripla.\nAltre parti di Frescobaldi vennero utilizzate da Johann Caspar Kerll nella sua \"Modulatio organica\" del 1683. I \"Fiori musicali\" vennero studiati anche da Henry Purcell e da Johann Sebastian Bach (quest'ultimo copi\u00f2 l'intera opera per uso personale).\nAltri, come Carl Philipp Emanuel Bach, Johann Kirnberger e Johann Nikolaus Forkel, conoscevano e stimavano i \"Fiori musicali\". Jan Dismas Zelenka arrangi\u00f2 alcune parti dell'opera per orchestra e utilizz\u00f2 il \"Recercar con obligo del Basso come appare\" nel suo \"Miserere\". Anton Reicha incluse una fuga su un tema dei \"Fiori musicali\" nel suo \"36 fughe\" del 1803. I pezzi dai \"Fiori musicali\" vennero inoltre utilizzati come modelli di stile severo nel trattato del 1725 \"Gradus ad Parnassum\" di Johann Joseph Fux."}
{"id": "2864942", "revid": "599013", "url": "https://it.wikipedia.org/wiki?curid=2864942", "title": "Dob\u0161ice", "text": ""}
{"id": "2864944", "revid": "287204", "url": "https://it.wikipedia.org/wiki?curid=2864944", "title": "Dobsice", "text": ""}
{"id": "2864949", "revid": "2069609", "url": "https://it.wikipedia.org/wiki?curid=2864949", "title": "Pista di pattinaggio di velocit\u00e0 su ghiaccio", "text": "La pista di pattinaggio di velocit\u00e0 su ghiaccio (o ovale di pattinaggio) \u00e8 una pista nella quale vengono disputate le competizioni di pattinaggio di velocit\u00e0 su ghiaccio.\nL'ovale.\nI pattinatori gareggiano su una pista ovale a due corsie simile in dimensioni a una pista di atletica leggera all'aperto. In effetti, una pista di atletica coperta di ghiaccio potrebbe fungere da pista di pattinaggio di velocit\u00e0 su ghiaccio, come ad esempio lo \"Stadion Bislett\" di Oslo fino al 1980. Secondo le regole della \"International Skating Union\", una pista regolamentare dovrebbe avere da 400 o 333 \u2153 m di lunghezza; 400 m \u00e8 lo standard utilizzato per le competizioni pi\u00f9 importanti. Tracce di altre lunghezze non standard, ad esempio 200 o 250 m, si usano in alcuni luoghi di formazione e competizioni locali minori. Le curve standard hanno un raggio di 25\u201326 m sulla corsia interna, ed ogni vicolo \u00e8 di 3\u20134 m di larghezza."}
{"id": "2864954", "revid": "599013", "url": "https://it.wikipedia.org/wiki?curid=2864954", "title": "Dolany", "text": ""}
{"id": "2864955", "revid": "136801", "url": "https://it.wikipedia.org/wiki?curid=2864955", "title": "Newsweek Champions Cup and the Matrix Essentials Evert Cup", "text": ""}
{"id": "2864964", "revid": "682118", "url": "https://it.wikipedia.org/wiki?curid=2864964", "title": "Principia", "text": ""}
{"id": "2864967", "revid": "56620", "url": "https://it.wikipedia.org/wiki?curid=2864967", "title": "Michael Melas", "text": ""}
{"id": "2864968", "revid": "1711941", "url": "https://it.wikipedia.org/wiki?curid=2864968", "title": "Ahmed Aassid", "text": "Biografia.\nOriginario di una famiglia di modesta condizione degli A\u00eft Baamrane del Sous, ha condotto i suoi studi dapprima a Kenitra, dove ha ottenuto il baccalaureato, e successivamente alla facolt\u00e0 di Lettere e Scienze Umane dell'Universit\u00e0 di Rabat dove nel 1984 si \u00e8 laureato in filosofia.\nAutore di numerosi scritti, tra cui diverse raccolte di poesie in lingua berbera, \u00e8 da tempo impegnato nelle battaglie civili per il riconoscimento e la valorizzazione della sua lingua e cultura di origine. Dal 1982 ha militato nell'AMREC, l'Association Marocaine de Recherches et d'\u00e9changes Culturels di cui \u00e8 stato segretario generale; \u00e8 un membro fondatore del \"Forum de la citoyennet\u00e9\" (\"Forum della cittadinanza\"), del \"Qutb al-Dimuqrati\" (\"Polo democratico\") e della \"Maison de la Po\u00e9sie du Maroc\" (\"Casa della poesia del Marocco\"); dal 2002 \u00e8 membro dell'IRCAM (Istituto Reale della Cultura Amazigh), la prestigiosa istituzione marocchina presieduta prima da Mohamed Chafik e poi da Ahmed Boukous. In questo organismo accademico, preposto dal governo marocchino alla salvaguardia e alla tutela della cultura e lingua berbere nella societ\u00e0 e nelle istituzioni del paese, Aasid riveste da un lato l'incarico di docente di Filosofia del pensiero islamico e di ricercatore al Centro di studi artistici, letterari e audiovisivi, dall'altro \u00e8 impegnato, nell'ambito della riforma costituzionale del Marocco, a far riconoscere il berbero come una lingua nazionale nonostante l'ostilit\u00e0 dei maggiori partiti politici.\nOltre che per i suoi scritti sulla cultura berbera, Aassid \u00e8 molto conosciuto per la sua attivit\u00e0 poetica. Ha infatti composto numerose poesie, sia in arabo che in berbero (la sua prima composizione venne pubblicata sul quotidiano \"Al-Bayane\" nel 1979), e interviene spesso in manifestazioni dedicate alla poesia sia in Marocco che all'estero. Dal 1984 guida come \"ra\u00efs\" una compagnia di danza \"ahouache\", forma di spettacolo musicale basato su tradizionali e antichissime gare di improvvisazioni poetiche fra due contendenti, esibendosi sia nella foresta della Ma\u00e2mora (vicino a Rabat) sia nel suo villaggio (\"douar\") natale Taourmit.\nSostenitore della causa berbera in ogni suo aspetto e di una visione moderna e laica della politica marocchina, ha difeso gli attivisti del Movimento culturale berbero dagli attacchi, anche violenti, avvenuti all'universit\u00e0 di Agadir nella primavera del 2007 da parte degli \"arabisti\" estremizzanti appoggiati dal \"makhzen\", la potente casta nobiliare vicina alla corte reale. Ha contribuito alla fondazione (Casablanca, 27 aprile 2009) dell'OADL, l'Osservatorio Amazigh dei Diritti e delle Libert\u00e0, entrando a far parte del suo comitato esecutivo come responsabile della comunicazione.\nIl suo volume pi\u00f9 recente, \"Siyasat tadbir acha\u00e2n amazighi fi al-maghrib\" (\"La politica di gestione del fatto berbero in Marocco\"), presentato nei primi giorni del 2010, passa in rassegna l'evoluzione della questione berbera in Marocco negli ultimi dieci anni (2001-2010), sia a livello associativo sia a livello istituzionale, nonch\u00e9 a quello della societ\u00e0 civile."}
{"id": "2864972", "revid": "15756", "url": "https://it.wikipedia.org/wiki?curid=2864972", "title": "Saturn AL-55", "text": "Il Saturn AL-55 \u00e8 una famiglia di motori aeronautici turboventola sviluppata dall'azienda russa NPO Saturn.\nLa versione AL-55I viene prodotta, oltre che dalla stessa, su licenza dall'azienda indiana Hindustan Aeronautics Limited (HAL)."}
{"id": "2864973", "revid": "61051", "url": "https://it.wikipedia.org/wiki?curid=2864973", "title": "NPO Saturn AL-55", "text": ""}
{"id": "2864974", "revid": "162719", "url": "https://it.wikipedia.org/wiki?curid=2864974", "title": "Classe Dzheryan", "text": ""}
{"id": "2864982", "revid": "407855", "url": "https://it.wikipedia.org/wiki?curid=2864982", "title": "Pizzone, Italy", "text": ""}
{"id": "2864986", "revid": "93556", "url": "https://it.wikipedia.org/wiki?curid=2864986", "title": "Milano Floorball Club", "text": "Il Floorball Club Milano, meglio noto come FC Milano o anche FC Milano Molotov, \u00e8 una societ\u00e0 di floorball italiana fondata nel 1999 (\"de facto\", nel 2000 \"de iure\") con sede nella citt\u00e0 di Milano.\nStoria.\nIl Floorball Club Milano \u00e8 stato fondato il 22 febbraio del 2000 per iniziativa di un gruppo di studenti del Liceo Scientifico Statale Leonardo da Vinci di Milano, che sin dal 1995 praticavano il floorball a scuola.\nDopo il periodo liceale, l'attivit\u00e0 \u00e8 poi proseguita, a livello amatoriale, con ritrovi regolari presso un campetto all'aperto in una zona centrale di Milano, per dare vita a sfide, tra le storiche classi rivali.\nCredendo di essere gli unici a praticare questo gioco, le sfide del sabato sono proseguite fino al settembre del 1999, quando, i giocatori si sono imbattuti per caso nel sito della International Floorball Federation e poco tempo dopo iniziarono i primi contatti con altri gruppi attivi in Italia, dando cos\u00ec origine alle prime squadre ufficiali di floorball in Italia: dopo la fondazione dei UHC Varese Wild Boars e l'Unihockey Club Piranhas Dolo, fu la volta del Floorball Club Milano, terza squadra ufficialmente riconosciuta in Italia e prima nel capoluogo lombardo.\nDa allora inizia un periodo di trasformazione che vede il FC Milano attivo in manifestazioni e tornei che coinvolgono le squadre esistenti: in particolare, nel novembre del 1999 il club incontra per la prima volta le altre realt\u00e0 italiane in due tornei disputati nell'arco di due giorni a Bologna, mentre nel maggio del 2000 partecipa ad un torneo a Dolo, incontrando anche una forte compagine Slovena.\nL'attivit\u00e0 agonistica delle societ\u00e0 emergenti fu coronata l'11 dicembre 2000 con la fondazione della Federazione Italiana Unihockey Floorball (FIUF) della quale l'FC Milano \u00e8 uno degli otto soci fondatori.\nDal 2000 in poi il Club ha creato una struttura interna e ha trasformato le sfide del sabato in veri e propri allenamenti organizzati, decidendo di prendere parte ogni anno ai campionati italiani organizzati dalla FIUF.\nDal 2010 la squadra aggiunge il \"nick\" Molotov al proprio nome, diventando qui il Floorball Club Milano Molotov, e comparendo anche su facebook e twitter.\nL'FC Milano \u00e8 attualmente impegnato nel Campionato a Campo Piccolo e in quello a Campo Grande. Il club \u00e8 altres\u00ec attivo nella diffusione del floorball, con particolare attenzione alle scuole di Milano, promuovendo anche iniziative di scambio sportivo-culturale con squadre italiane ed estere.\nDa poco tempo a questa parte, l'FC Milano Molotov ha implementato anche una squadra U14, l'FC Milano Bullets, che ha vinto il campionato regionale Lombardo U14 2018/19 a campo piccolo e si \u00e8 qualificata terza nella coppa Italia U15 lo stesso anno.\nCronistoria.\nPer quanto riguarda la squadra giovanile FC Milano Bullets:\nColori e simboli.\nColori.\nI colori ufficiali del Floorball Club Milano sono da sempre il rosso e il blu. La scelta cadde su questi due colori in omaggio all'Hockey Club Milano Saima, di cui i soci fondatori erano tifosi. La prima divisa ufficiale \u00e8 solitamente composta da una maglia di colore rosso (eventualmente con inserti blu), pantaloncini blu e calzettoni rossi o blu, a seconda della stagione. La seconda divisa \u00e8 solitamente composta dall'abbinamento dei colori bianco e rosso (che richiamano i colori della citt\u00e0 di Milano), abitualmente con una maglia di colore bianco (eventualmente con inserti rossi), calzoncini e calzettoni di colore rosso.\nStemma.\nIl primo stemma del Floorball Club Milano riprendeva, in modo stilizzato, il disegno del Duomo di Milano con i colori rosso e blu e la scritta \"Milano Floorball Club\". A partire dal 2010, in seguito all'adozione del nickname \"Molotov\", la societ\u00e0 ridisegn\u00f2 il logo ufficiale mettendone in evidenza il nuovo carattere. Il nuovo logo con la scritta \"Molotov\" divenne sia il logo della societ\u00e0 sia quello usato per rappresentare la prima squadra (su campo grande o su campo piccolo). Con l'ingrandirsi della societ\u00e0 e l'accrescersi delle squadre e delle attivit\u00e0 del club, venne creato un logo apposito per ognuna delle squadre e dei settori specifici.\nPalmar\u00e8s.\nCompetizioni nazionali.\nVincitore: 2017-18\nVincitore: 2020-21\nFinalista: 2015-16\n3\u00b0 posto: 2001-02, 2015-16\nCompetizioni interregionali.\nVincitore: 2010-11 , 2012-13 , 2014-15 \nCompetizioni internazionali.\n7\u00b0 posto: 2018\nCompetizioni femminili.\nVincitore: 2018-19\n2\u00b0 posto: 2012-13*, 2013-14*, 2014-15*, 2017-18\nCompetizioni giovanili.\nVincitore: 2019-20\nVincitore: 2018-19\n2\u00b0 posto: 2017-18\nCompetizioni Masters.\nVincitore: 2021\n6\u00b0 posto: 2019"}
{"id": "2864993", "revid": "30849779", "url": "https://it.wikipedia.org/wiki?curid=2864993", "title": "Regina di Sparta", "text": ""}
{"id": "2864994", "revid": "247222", "url": "https://it.wikipedia.org/wiki?curid=2864994", "title": "Moving On (John Mayall)", "text": "Moving On \u00e8 un album live di John Mayall, registrato al Whisky a Go Go di Los Angeles il 10 luglio 1972 da Wally Heider."}
{"id": "2865001", "revid": "287204", "url": "https://it.wikipedia.org/wiki?curid=2865001", "title": "H\u00fclsede", "text": "H\u00fclsede \u00e8 un comune di 1.035 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Rodenberg."}
{"id": "2865005", "revid": "709565", "url": "https://it.wikipedia.org/wiki?curid=2865005", "title": "Disruptor", "text": "Disruptor \u00e8 un super criminale immaginario dell'Universo DC. Comparve per la prima volta in \"New Teen Titans\" vol. 1 n. 20.\nBiografia del personaggio.\nPrimo Disruptor.\nMichael Beldon \u00e8 il figlio di \"Brains\" Beldon, un genio criminale che si era imbattuto in Batman. \"Brains\" voleva far parte di un'organizzazione criminale conosciuta come H.I.V.E. e, per dimostrarsi valido dell'adesione, cre\u00f2 un costume tecnologicamente avanzato che poteva disgregare l'ordine/flusso naturale delle cose. Michael cerc\u00f2 costantemente l'approvazione di suo padre e, nel tentativo di ricavare un po' di rispetto, ne indoss\u00f2 il costume e si diede il soprannome di Disruptor (dall'inglese, \"perturbatore\").\nSu richiesta della H.I.V.E., Disruptor cerc\u00f2 i membri dei Teen Titans. Se Disruptor li avesse uccisi, \"Brains\" Beldon avrebbe avuto un posto nell'organizzazione. Disruptor era altamente efficace in combattimento, e arriv\u00f2 quasi ad uccidere Cyborg, Changeling e Wonder Girl con i suoi poteri distruttivi. Lo stesso Kid Flash fu catturato dal criminale e da suo padre. I Titans contrattaccarono, solo per vedere i propri poteri utilizzati contro di loro, finch\u00e9 Disruptor non fu sconfitto dall'anima di Raven.\nDopo la sua sconfitta, la H.I.V.E. ritir\u00f2 l'offerta fatta a \"Brains\". Michael fin\u00ec in carcere, prendendo il rimprovero per suo padre. Per di pi\u00f9, suo padre lo rinneg\u00f2, lasciandolo devastato.\nQualche tempo dopo, Wildbeest fece evadere dalla prigione Black Trident, Gizmo, il Giocattolaio e Disruptor. Questi criminali furono successivamente ricatturati dai Titans (\"New Teen Titans\" vol. 2, n. 41 e 42 (1988)). Disruptor ricomparve pi\u00f9 in l\u00e0 in una battaglia contro Arsenal, e venne sconfitto ancora una volta (\"Titans Secret Files\" n. 1, 1999).\nSecondo Disruptor.\nUn nuovo Disruptor comparve in \"Teen Titans\" n. 56 come parte dei Terror Titans. Il suo nome civile \u00e8 Angelica, e il suo costume le fu donato dal Re degli Orologi, che la port\u00f2 via da una famiglia adottiva disastrata, e con cui ebbe una relazione sessuale. Angelica credette di essere la figlia del Disruptor originale (menzogna raccontatale dal Re degli Orologi). Fu trovata in un bidone dell'immondizia quand'era una neonata, e crebbe con un odio violento ed irrazionale verso le altre donne. Una volta fu portata da alcuni genitori adottivi, ma dopo un po', lei uccise la sua matrigna, sentendo che poteva essere una concorrente per le attenzioni affettive del suo padre adottivo. Poco dopo fu messa in prigione. Angelica aveva un odio particolare per Ravager, amplificata dal fascino provato del Re degli Orologi per la ex-Titan, ed il suo disprezzo per s\u00e9 stessa. Successivamente, Angelica tent\u00f2 di uccidere Ravager numerose volte, ma fall\u00ec in ogni tentativo. Quando il Re degli Orologi mise in moto il suo piano di distruggere Los Angeles, Ravager tent\u00f2 di fermarlo, portando Angelica e i Terror Titans ad attaccarla. Ravager tent\u00f2 di rigirare la frittata prendendo Angelica come ostaggio, e nello stesso tempo, Miss Martian liber\u00f2 l'armata di metaumani sotto il controllo mentale del Re degli Orologi, costringendo i Terror Titans alla fuga. Il Re degli Orologi pun\u00ec Angelica per il suo fallimento uccidendola, utilizzando la sua stessa armatura per incenerarle il corpo.\nPoteri e abilit\u00e0.\nMentre indossava la sua armatura tecnologicamente avanzata, Disruptor aveva l'abilit\u00e0 di \"perturbare\" il flusso naturale delle cose. Questo includeva l'arresto della potenza elettrica ed altre forme d'energia, cos\u00ec come i suoi superpoteri distruttivi. Disruptor, tuttavia, non aveva nessun superpotere naturale."}
{"id": "2865008", "revid": "287204", "url": "https://it.wikipedia.org/wiki?curid=2865008", "title": "Lauenau", "text": "Lauenau \u00e8 un comune mercato di 4.197 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Rodenberg."}
{"id": "2865011", "revid": "110157", "url": "https://it.wikipedia.org/wiki?curid=2865011", "title": "Messenkamp", "text": "Messenkamp \u00e8 un comune di 810 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Rodenberg."}
{"id": "2865016", "revid": "110157", "url": "https://it.wikipedia.org/wiki?curid=2865016", "title": "Pohle", "text": "Pohle \u00e8 un comune di 922 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Rodenberg."}
{"id": "2865017", "revid": "110157", "url": "https://it.wikipedia.org/wiki?curid=2865017", "title": "Auhagen", "text": "Auhagen \u00e8 un comune di abitanti della Bassa Sassonia, in Germania.\nAppartiene al circondario della Schaumburg ed \u00e8 parte della Samtgemeinde Sachsenhagen."}
{"id": "2865018", "revid": "287204", "url": "https://it.wikipedia.org/wiki?curid=2865018", "title": "Timoteo di Mileto", "text": "Biografia.\nAllievo di Frinide, egli fu il maggior esponente di quella tendenza che vide il prevalere dell'elemento melodico su quello letterario nei generi lirici tradizionali, come il ditirambo ed il \"nomos\" (canto monodico in onore di Apollo).\nCome il suo maestro, anche Timoteo port\u00f2 alcune novit\u00e0 nella lirica greca, come ad esempio l'utilizzo della lira ad undici corde; queste innovazioni, per\u00f2, incontrarono l'opposizione dei suoi contemporanei, ma ebbero un sostenitore nell'amico Euripide che, secondo una tradizione, dissuase dal suicidio il poeta, deluso dagli insuccessi. Sempre Euripide, inoltre, sub\u00ec la sua influenza nelle parti corali dei suoi ultimi drammi.\nOpere.\nDella sua vasta produzione ci sono pervenuti solamente 31 frammenti, per lo pi\u00f9 da tradizione indiretta. Sono noti, in effetti, vari titoli che testimoniano un libro di inni, un libro di ditirambi, 18 libri di \"nomoi\", encomi e componimenti vari.\n\"I Persiani\".\nTuttavia, nel 1903, in una tomba del villaggio egiziano di Abusir, venne alla luce un papiro contenente circa 250 versi di un \"nomos\" intitolato \"I Persiani\". Il brano contiene una descrizione della battaglia di Salamina, evento narrato anche da Eschilo nell'omonima tragedia; vi \u00e8, per\u00f2, una profonda differenza tra i due autori:\nCome si nota gi\u00e0 dai primi versi conservati del papiro, alla potenza espressiva ed all'intensa partecipazione emotiva dell'antico drammaturgo fanno riscontro, in Timoteo, uno stile ricercato e ricco di metafore ed un certo patetismo nei toni, che ha talvolta persino accenti di comicit\u00e0. Alla fine del brano, il poeta manifesta il proprio fastidio per la tradizione e difende le proprie innovazioni dalle critiche che gli venivano mosse:"}
{"id": "2865020", "revid": "16735", "url": "https://it.wikipedia.org/wiki?curid=2865020", "title": "Hagenburg", "text": "Hagenburg \u00e8 un comune mercato di 4.502 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Sachsenhagen."}
{"id": "2865025", "revid": "110157", "url": "https://it.wikipedia.org/wiki?curid=2865025", "title": "Sachsenhagen", "text": "Sachsenhagen \u00e8 una citt\u00e0 di 2.012 abitanti della Bassa Sassonia, in Germania.\nAppartiene al circondario della Schaumburg ed \u00e8 parte della Samtgemeinde Sachsenhagen."}
{"id": "2865027", "revid": "327773", "url": "https://it.wikipedia.org/wiki?curid=2865027", "title": "Canale di Foxe", "text": "Il canale di Foxe (in inglese: \"Foxe Channel\") \u00e8 un braccio di mare del mare glaciale artico situato a nord del Canada.\nIl canale mette in comunicazione il bacino di Foxe a nord con lo stretto di Hudson e a sud-est e con la baia di Hudson a sud.\nA est \u00e8 delimitato dalla penisola di Foxe dell'isola di Baffin e a ovest dall'isola di Southampton.\nHa un'ampiezza di circa 322\u00a0km, una lunghezza di circa 145\u00a0km e una profondit\u00e0 massima di 352 metri. Rimane bloccato dai ghiacci per la maggior parte dell'anno.\nIl canale \u00e8 posto lungo il passaggio a nord-ovest e venne esplorato dal capitano inglese Luke Foxe da cui prende il nome."}
{"id": "2865030", "revid": "131358", "url": "https://it.wikipedia.org/wiki?curid=2865030", "title": "F\u00fatbol Profesional Colombiano", "text": ""}
{"id": "2865031", "revid": "110157", "url": "https://it.wikipedia.org/wiki?curid=2865031", "title": "W\u00f6lpinghausen", "text": "W\u00f6lpinghausen \u00e8 un comune di 1.727 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG) ed \u00e8 parte della comunit\u00e0 amministrativa (\"Samtgemeinde\") di Sachsenhagen."}
{"id": "2865036", "revid": "1784425", "url": "https://it.wikipedia.org/wiki?curid=2865036", "title": "Abd al-Rahman al-Bazzaz", "text": "Biografia.\nStudi\u00f2 Giurisprudenza all'Universit\u00e0 di Baghdad e nel King's College di Londra. Fu preside della Facolt\u00e0 di Giurisprudenza dell'Universit\u00e0 di Baghdad, ambasciatore iracheno a Londra e segretario generale dell'OPEC tra il 1\u00ba maggio 1964 e il 30 aprile 1965. \nDivenne quindi ministro degli Esteri per pochi mesi, sempre nel corso del 1965, prima di diventare Primo Ministro dell'Iraq. Fu Presidente provvisorio della Repubblica d'Iraq tra il 13 aprile e il 16 aprile 1966, a seguito della morte improvvisa di Abd al-Salam Arif. Il fratello di \u02bf\u0100rif, Abd al-Rahman Arif, fu poi scelto come Presidente della Repubblica. \nNell'agosto del 1966, Bazz\u0101z lasci\u00f2 l'incarico di Primo Ministro e a lui succedette Naji Talib, che ag\u00ec dal 1966 al 1967."}
{"id": "2865040", "revid": "1516566", "url": "https://it.wikipedia.org/wiki?curid=2865040", "title": "Scuola di Santa Maria degli Albanesi", "text": "La Scuola di Santa Maria e San Gallo degli Albanesi (\"Shkolla e Sh\u00ebn M\u00ebris\u00eb s\u00eb Arb\u00ebror\u00ebvet\" in lingua albanese) \u00e8 un edificio della citt\u00e0 di Venezia, situato nel sestiere di San Marco al numero 2762 in calle del Piovan. \n\u00c8 stata una delle scuole di mestiere e di devozione della Serenissima e, in origine, raccoglieva tra i suoi confratelli esclusivamente gli albanesi veneti residenti o di passaggio a Venezia. Tradizionalmente chiamata \"scola\" poich\u00e9 non era solo luogo di culto, bens\u00ec al contempo luogo di incontro e studio, fu uno dei cuori della vita albanese nella citt\u00e0 insieme alla chiesa di rito greco di San Giorgio dei \"Greci\". \nL'edificio \u00e8 attualmente sede di un'abitazione privata.\nStoria e descrizione.\nGi\u00e0 nel 1368 il Consiglio dei X aveva concesso la formazione di un gruppo di persone devote albanesi a San Gallo presso la scomparsa chiesa di San Severo; la concessione fu per\u00f2 revocata nello stesso anno. Nell'ottobre 1442 gli albanesi scrissero una Mariegola, sempre a San Severo dove ormai si erano insediati da qualche anno. Anche in questo caso intervenne il Consiglio dei X (settembre 1443) che non concesse loro di aver una loro Scuola aggiungendo che la costituzione questo tipo di confraternite era riservata ai cittadini veneti. Solo nel 1448 il Consiglio concesse agli albanesi di trasferirsi a San Maurizio.\nNel 1491 venne deciso di costruire la Scuola su un terreno della parrocchia assieme ad alcune casette ed un \u00abospedaletto\u00bb, edifici che vennero terminati nel 1497. Negli stessi anni vennero fatte anche quattro arche per la sepoltura dei confratelli defunti ai Santi Giovanni e Paolo e pi\u00f9 tardi ne acquistarono altre due ai Frari.\nVerso il 1531-1532 fu rifatta la facciata che com'era sembrava \u00abuna botega di qualche vil arte\u00bb ed un altare in pietra al pianterreno, ancora esistente. Sulla facciata furono aggiungenti quattro eleganti rilievi di scuola lombardesca, con la \"Vergine col Bambino\" al centro tra quelli di \"San Gallo\" e \"San Maurizio\" sormontati da un grande rilievo, a ricordo dell'assedio di Scutari, con il sultano Maometto II che ne osserva il castello. Quest'ultimo una chiara allusione alle vicende dell'epoca, in cui l'Albania, come tutti i Balcani, era gravemente minacciata dall'avanzata dei Turchi ottomani. La stessa Scutari era infatti caduta nel 1479 e da allora la comunit\u00e0 albanese di Venezia era notevolmente incrementata. \nNel 1504-1508 la sala principale, l\"'Albergo\", venne decorata da un ciclo di teleri con \"Storie della Vergine\" di Vittore Carpaccio, in gran parte frutto di aiuti. \nNel 1567 il capitolo della Scuola decise, visto il calo degli associati, fossero ammessi anche gli \u00abitaliani d'ogni natione\u00bb e che i mandati nelle cariche di Gastaldo e Vicario fossero alternati regolarmente tra albanesi e italiani. Nel 1574 venne deciso, con l'approvazione dei Provveditori de Comun, che le \"donzelle\" destinatarie delle \"grazie\" (doti assegnate dalla Scuola) siano una albanese ed una italiana invece i poveri assistiti saranno due albanesi ed un italiano. \nNel 1780 la confraternita albanese fu soppressa e nell'edificio subentr\u00f2 la Scuola dei Pistori, cio\u00e8 dei panettieri. Nel 1808 anche questa Scuola, al pari delle altre confraternite veneziane, fu soppressa dalle leggi napoleoniche e il suo corredo artistico e decorativo disperso. Oggi le tele di Carpaccio si trovano sparse tra i musei di Venezia, Milano e Bergamo."}
{"id": "2865041", "revid": "36426", "url": "https://it.wikipedia.org/wiki?curid=2865041", "title": "Scuola degli Albanesi", "text": ""}
{"id": "2865042", "revid": "1543377", "url": "https://it.wikipedia.org/wiki?curid=2865042", "title": "Rollacoasta", "text": "Rollacoasta \u00e8 una canzone del cantante R&amp;B Robin Thicke, estratto come secondo singolo ufficiale dal suo quarto album \"Sex Therapy\". \"Rollacoasta\" \u00e8 stato scelto come secondo singolo al di fuori degli Stati Uniti, mentre per il circuito statunitense come secondo singolo \u00e8 stato scelto il brano \"It's in the Mornin\u2019\", feat. Snoop Dogg.\nIl singolo \u00e8 un brano funky/upbeat eseguito in collaborazione Estelle, distribuito per l\"'airplay\" radiofonico nel marzo 2010.\nVideoclip.\nIl video musicale, realizzato per il singolo, \u00e8 stato diretto da Gil Green e distribuito il 19 marzo 2010. Il video mostra Robin Thicke ed Estelle interpretare assieme il brano nel mezzo di un affollato e sfrenato party casalingo."}
{"id": "2865044", "revid": "72396", "url": "https://it.wikipedia.org/wiki?curid=2865044", "title": "Moto 2", "text": ""}
{"id": "2865047", "revid": "767487", "url": "https://it.wikipedia.org/wiki?curid=2865047", "title": "Auetal", "text": "Auetal \u00e8 un comune di 6.317 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG)."}
{"id": "2865048", "revid": "1305772", "url": "https://it.wikipedia.org/wiki?curid=2865048", "title": "Joseph Johnson", "text": ""}
{"id": "2865054", "revid": "131358", "url": "https://it.wikipedia.org/wiki?curid=2865054", "title": "Real Cartagena", "text": ""}
{"id": "2865056", "revid": "110157", "url": "https://it.wikipedia.org/wiki?curid=2865056", "title": "Obernkirchen", "text": "Obernkirchen \u00e8 una citt\u00e0 di 9.609 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG)."}
{"id": "2865059", "revid": "113682100", "url": "https://it.wikipedia.org/wiki?curid=2865059", "title": "Rinteln", "text": "Rinteln \u00e8 un comune indipendente di 27.223 abitanti della Bassa Sassonia, in Germania.\nAppartiene al circondario (\"Landkreis\") di Schaumburg (targa SHG).\nQui nacquero il fisico Friedrich Kohlrausch ed il produttore discografico Paul McGuinness.\nGeografia fisica.\nLa citt\u00e0 sorge sulle rive del fiume Weser, nelle vicinanze della citt\u00e0 di Porta Westfalica."}
{"id": "2865061", "revid": "6923", "url": "https://it.wikipedia.org/wiki?curid=2865061", "title": "AEG G.III", "text": "L'AEG G.III, designazione aziendale GZ3, era un bombardiere bimotore biplano realizzato dall'azienda tedesco imperiale Allgemeine Elektrizit\u00e4ts-Gesellschaft (AEG) negli anni dieci del XX secolo.\nUtilizzato dalla Luftstreitkr\u00e4fte, la componente aerea dell'esercito tedesco imperiale durante la prima guerra mondiale, il G.III, sviluppo intermedio dei G-Typ prodotti dall'AEG, venne prodotto in un numero limitato di esemplari.\nStoria del progetto.\nNel corso del 1915 la disponibilit\u00e0 di nuove unit\u00e0 motoelica dalla maggior potenza rese possibile un nuovo sviluppo dei modelli gi\u00e0 in produzione. La AEG sfrutt\u00f2 anch'essa questa opportunit\u00e0 per realizzare la terza evoluzione dell'originario AEG G.I.\nAppena resesi disponibili i Mercedes D.IV a 8 cilindri in linea raffreddati a liquido in grado di sviluppare una potenza nominale pari a 220 CV (162 kW) a 1\u00a0400 giri/min, l'AEG svilupp\u00f2 un nuovo modello, il Gro\u00dfflugzeuge 3 (GZ 3), che manteneva l'aspetto del suo predecessore irrobustendone la cellula ed aggiungendo una postazione difensiva ventrale. Grazie a quest'ultima soluzione il velivolo fu il primo bombardiere tedesco a disporre di una difesa posteriore su un arco di 360\u00b0. Presentato alla commissione esaminatrice dell'Idflieg, valutato positivamente ne approv\u00f2 l'avvio alla produzione in serie con la designazione ufficiale G.III.\nTuttavia l'affidabilit\u00e0 del nuovo modello di motore sviluppato dalla Daimler si rivel\u00f2 ben presto bassa a causa dell'eccessiva lunghezza dell'albero a gomiti che tendeva a rompersi. Per ovviare al problema si ricorse ben presto alla sostituzione delle unit\u00e0 motrici con una coppia dei nuovi Mercedes D.IVa a sei cilindri in linea da 260 PS (191 kW) ciascuno.\nImpiego operativo.\nIl G.III inizi\u00f2 ad essere consegnato ai reparti della Luftstreitkr\u00e4fte nel corso del 1915, la maggior parte dei quali assegnati al Kagohl 1 che operava sui Balcani. Bench\u00e9 limitato nel servizio operativo dalla disponibilit\u00e0 di nuovi modelli pi\u00f9 efficienti riusc\u00ec a conseguire un importante risultato nel settembre 1916, quando una formazione riusc\u00ec a distruggere il ponte ferroviario sul Danubio nei pressi di Cernavod\u0103, in Romania.\nGli esemplari in organico al Kagohl 2 basato a Friburgo operarono con successo sul fronte occidentale, tuttavia ben presto il comandante del reparto contatt\u00f2 il comando lamentando la scarsa autonomia dei caccia di scorta con cui doveva operare limitandone la capacit\u00e0.\nGli AEG G.III cominciarono ad essere progressivamente sostituiti nella prima linea ed al settembre 1917 tutti i velivoli superstiti risultano ritirati ed assegnati ai reparti di addestramento per la formazione dei nuovi equipaggi."}
{"id": "2865062", "revid": "767487", "url": "https://it.wikipedia.org/wiki?curid=2865062", "title": "Paola Antonia Negri", "text": "Appartenente alla congregazione delle suore angeliche, della quale fu cofondatrice, vi ebbe un ruolo dominante finch\u00e9 l'Inquisizione romana la estromise dalla comunit\u00e0, condannandola alla clausura.\nBiografia.\nTra mistici e profetesse.\nVirginia nacque a Castellanza dal maestro di scuola Lazzaro Negri e da Elisabetta Doria, che allev\u00f2 altri tre figli secondo un'educazione strettamente religiosa: la figlia maggiore Porzia spos\u00f2 un certo Cristoforo Galli e, rimasta vedova, si fece suora entrando nel convento milanese delle \u00abDimesse del Crocifisso\u00bb, delle quali divenne priora; Camillo fu ordinato sacerdote nel 1534 e mor\u00ec dieci anni dopo; la minore Angela entrer\u00e0 a far parte, come Virginia, delle suore angeliche e morir\u00e0 in convento nel 1550.\nCome d'abitudine per una ragazza, Virginia non ricevette una particolare istruzione: impar\u00f2 soltanto a leggere e a scrivere. Nel 1520, per motivi di lavoro, il padre si trasfer\u00ec con la famiglia a Milano, andando ad abitare nelle vicinanze del convento delle agostiniane di Santa Marta, dove aveva sede l'oratorio dell'\u00abEterna Sapienza\u00bb, luogo di pratiche di devozione frequentato anche da personaggi di primo piano della vita civile milanese. Vi furono ospiti donne rimaste nella storia religiosa per la loro vita consacrata alla contemplazione e al misticismo, quali Tadea da Ferrara, Liberata da Giussano, Veronica Negroni, Colomba de Suardi, Benedetta da Vimercate o la stessa Arcangela Panigarola, allora badessa del convento.\nLa Panigarola, \u00abvergine purissima\u00bb, dotata dello \u00abspirito della prophetia\u00bb, per voce comune avrebbe avuto familiarit\u00e0 con i santi, con gli angeli e con la Vergine, con i quali colloquiava \u00abrapta in spirito\u00bb, soffrendo tutti i venerd\u00ec i dolori della crocefissione. Da questa esperienza che appariva straordinaria nacquero le \"Rivelazioni\", una raccolta dei suoi messaggi profetici messi per iscritto dal vescovo di Grenoble Giovanni Antonio Bellotti su invito, nel 1514, di papa Leone X, del quale la Panigarola avrebbe previsto l'elezione.\nIl suo profetismo s'inseriva nelle attese diffuse di un rinnovamento nella vita della Chiesa, gi\u00e0 oggetto dei sermoni del Savonarola, tanto pi\u00f9 rafforzate nel clima politico creato dalle guerre che affliggevano dalla fine del secolo precedente la penisola e ora sconvolgevano Milano e tutta la valle del Po. Non a caso episodi di esperienze profetiche, ascetiche, estatiche e visionarie si registravano in quegli anni a Ferrara, a Bologna, a Brescia, a Mantova, a Ravenna, a Venezia, da parte di figure femminili capaci di raccogliere intorno a s\u00e9 comunit\u00e0 di devoti, cui trasmettevano rivelazioni di imminenti calamit\u00e0 che avrebbero colpito l'Italia, ma prefigurando anche il sospirato rinnovamento della Chiesa.\nNon diversamente suor Arcangela annunciava flagelli che avrebbero colpito soprattutto Roma, \u00abpiena di scelerati peccati e vitii\u00bb, i prelati \u00abinfiati de superbia, inimici de Dio\u00bb che fanno \u00abscelesta vita et provocano Dio ad iracundia\u00bb. Ma sarebbe presto venuto un papa \u00abangelico\u00bb, come il beato Amedeo Mendez da Silva aveva gi\u00e0 profetizzato quarant'anni prima in quell'\"Apocalypsis nova\" che tanto successo stava ora avendo nei circoli spirituali italiani.\nAnche la famiglia Negri non manc\u00f2 di frequentare l'oratorio, e il Bellotti, intorno al 1522, divenne il confessore di Virginia incoraggiandola a dedicarsi a una vita di \u00abperfezione\u00bb. Convento e oratorio erano sotto la protezione francese\u00a0\u2013 nella chiesa era stato sepolto Gaston de Foix, il comandante delle truppe francesi caduto nella battaglia di Ravenna del 1512 \u2013 ma quando nel 1524 essi perdettero definitivamente il controllo del Ducato di Milano a vantaggio dell'Impero, anche il Bellotti fu allontanato dalla citt\u00e0. L'anno dopo mor\u00ec la priora Arcangela Panigarola, la congregazione dell'Eterna Sapienza venne sciolta e Virginia cadde in un periodo di depressione, dalla quale cerc\u00f2 di sollevarsi con un'assidua attivit\u00e0 di assistenza materiale e spirituale presso i malati e i bisognosi.\nNel 1528 conobbe il domenicano Battista da Crema (1460-1534), figura di notevole carisma spirituale, autore nel 1525 della \"Via de aperta verit\u00e0\", uno scritto che indicava ai devoti la strada di un'austera disciplina morale per recuperare l'autentica fede cristiana attraverso il rifiuto delle vanit\u00e0 del mondo e dei vani riti della religiosit\u00e0 esteriore. La fuga dalle tentazioni e dal peccato si ottiene con l'imitazione della vita di Cristo, con la meditazione della passione, con una piet\u00e0 operosa e rigorose pratiche ascetiche, fino a raggiungere la quiete interiore e, riservata a pochi \u00abperfetti\u00bb, alla fase mistica, nella quale l'anima vive unicamente dell'amore di Dio.\nDue anni dopo, per mezzo di fra Battista, Virginia conosceva Antonio Maria Zaccaria e la contessa di Guastalla Ludovica Torelli: il primo sar\u00e0 il fondatore dei \"Chierici Regolari di San Paolo Decollato\" - che assumeranno pochi anni dopo il nome di barnabiti - e diventer\u00e0 il confessore e il collaboratore di Virginia, mentre la seconda finanzier\u00e0 la costruzione di tre collegi destinati a ospitare i barnabiti, la congregazione delle \"Angeliche di San Paolo Converso\" e quella dei laici \"Maritati di San Paolo Santo\". Virginia and\u00f2 ad abitare con la sorella Angela in casa della contessa, presso la basilica di Sant'Ambrogio, dove si andava raccogliendo una piccola comunit\u00e0 di una dozzina di giovani devote.\nLe Angeliche.\nQuando, dopo una prima richiesta formulata nel 1533 a papa Clemente VII, il 15 gennaio del 1535 il nuovo papa Paolo III emise la bolla di approvazione del nuovo \u00abcollegio di vergini religiose\u00bb, la stessa Torelli con la Negri e le altre consorelle si stabilirono nel monastero di San Paolo, appena terminato di costruire a fianco della chiesa di Sant'Eufemia.\nIl 27 febbraio 1536, con altre cinque, Virginia prese il velo, assumendo il nome di Paola Antonia, in omaggio ai due santi, del primo apprezzando la dottrina e del secondo la virt\u00f9. Il 25 gennaio 1537 fu professa e il 4 marzo successivo fu scelta a maestra delle novizie: il titolo di \u00abmadre maestra\u00bb - enfatizzata anche in \u00abdivina madre\u00bb - la contraddistinguer\u00e0 per tutta la vita. Anche la contessa Torelli avrebbe preso il velo, seppur segretamente e senza divenire professa, dalle mani della stessa Negri.\nLe angeliche - il nome ufficiale di angeliche di San Paolo fu assunto dalla congregazione il 4 ottobre 1536 - non facevano vita di clausura: le si poteva vedere per le strade di Milano vestite modestamente con un velo sul viso, una fune al collo e il crocifisso nelle mani, andare a prestare assistenza negli ospedali e negli ospizi.\nLa Negri si sottoponeva a severe penitenze: \u00abnon dormiva quasi mai, facendo il tutto pi\u00f9 segretamente che poteva, perch\u00e9 andava nel letto, e poich\u00e9 tutte erano addormentate, si levava pian piano, e stava le notti intiere nelle orazioni, overo che si corcava con qualche cosa sinistra, come pietre, legni, e simili inciampi, acci\u00f2 stesse svegliata, e queste cose osserv\u00f2 per lungo tempo, fin che fece l'habito di non esser soggetta a sonno se non parcissino. Dall'altro canto con secreti cilicij, e penitenzie macchiava incessabilmente la carne non concedendole sorte alcuna di contento\u00bb.\nSe fra Battista da Crema era deceduto prima ancora della formale costituzione della congregazione, suoi ne erano i principi costitutivi e stretto si manteneva il legame tra i due ordini delle angeliche e dei barnabiti, uniti dalla comune pratica devozionale, ascetica e caritativa, sotto la guida spirituale e l'insegnamento dello Zaccaria e l'appoggio materiale della Torelli. In virt\u00f9 di tale stretta relazione e dell'alta considerazione che lo Zaccaria le manifest\u00f2 sempre, Paola Antonia divenne la maestra degli stessi chierici di San Paolo, e ad angeliche e barnabiti comunic\u00f2 l'essenza del metodo di insegnamento di fra Battista, e cio\u00e8 che la parola di Dio andava trasmessa per gradi, attraverso un processo necessariamente lento di illuminazione spirituale, e necessariamente diversificato da soggetto a soggetto: \u00abquesta luce d\u00e0 nel suo dire alcune cose generalmente et alcune separatamente ai suoi discepoli, et a quelli stessi alcune tacendone fino a tempo che ne fossero capaci [...] con discrezione bisogna procedere, perch\u00e9 molte cose son lecite e non sono espedienti, molte cose sono buone e non sono buone a tutti n\u00e9 in ogni tempo\u00bb.\nLa missione nel Veneto.\nLe severe regole delle due congregazioni attirarono l'attenzione del cardinale Niccol\u00f2 Ridolfi, vescovo di Vicenza, che richiese appositamente l'intervento di alcuni barnabiti e angeliche perch\u00e9 provvedessero alla riforma dei locali conventi delle \"Convertite\" e delle \"Silvestrine\": cos\u00ec, il 2 luglio 1537, la Negri, la Torelli, lo Zaccaria e altre due angeliche partirono per Vicenza.\nQui la Negri avrebbe operato alcune conversioni e venne in contatto con un celebre predicatore, il canonico regolare lateranense Serafino da Fermo, che le indirizz\u00f2 il suo \"Trattato brevissimo della conversione\", attribuendole grandi meriti nell'opera di riforma disciplinare attuato durante la sua missione a Vicenza e ringraziandola per avergli fatto conoscere l'opera di Battista da Crema, dal quale sar\u00e0 grandemente influenzato, come mostra il suo \"Trattato della mental oratione\", e che egli difese in una \"Apologia\".\nSerafino e Paola Antonia si trovarono a Cremona nel luglio del 1539 ad assistere Antonio Zaccaria nei suoi ultimi momenti di vita: la scomparsa dello Zaccaria rafforz\u00f2 ulteriormente l'ascendente della \u00abmadre maestra\u00bb, fino a renderla autorit\u00e0 indiscussa e punto di riferimento delle due congregazioni.\nFacendo continuamente la spola tra la casa madre di Milano e quelle che sorgevano via via in Lombardia e nel Veneto, in un attivismo interrotto soltanto dalle frequenti malattie cui andava soggetta, la Negri prosegu\u00ec la sua opera a Verona nel 1542, chiamata dal vescovo Gian Matteo Giberti che affid\u00f2 alle angeliche e ai barnabiti la cura dell'ospedale della Misericordia e dell'orfanotrofio della Piet\u00e0: in questa citt\u00e0 conobbe il generale cappuccino Bernardino Ochino, al quale avrebbe preannunciato la prossima apostasia. Nel 1544 fu a Cassina di Baggio, a Treviglio, a Peschiera, a Padova e a Venezia, dove le due congregazioni assunsero la direzione dell'ospedale dei Santi Giovanni e Paolo, poi a Ferrara nel 1547 e ancora a Cremona nel 1548, ottenendo ovunque attenzione e adesioni crescenti, a testimonianza della sentita richiesta di un messaggio religioso che fosse realmente innovativo e del carisma personale di suor Paola Antonia."}
{"id": "2865063", "revid": "74801", "url": "https://it.wikipedia.org/wiki?curid=2865063", "title": "Johnny Weir", "text": "Weir si \u00e8 classificato 5\u00ba ai Giochi Olimpici di Torino 2006 e 6\u00ba ai Giochi Olimpici di Vancouver 2010. Medaglia di bronzo ai Campionati Mondiali di G\u00f6teborg nel 2008, \u00e8 stato tre volte Campione Nazionale (2004-2006), due volte medaglia di bronzo in una finale di Grand Prix e Campione del Mondo Junior nel 2001.\nCarriera sportiva.\nPrimi anni.\nHa incominciato a pattinare nel 1996 sotto la guida di Priscilla Hill. Nonostante abbia cominciato relativamente tardi, ossia all'et\u00e0 di dodici anni, Weir ha fatto rapidi progressi, riuscendo a eseguire un Axel gi\u00e0 alla sua prima settimana sui pattini su ghiaccio (anche se in precedenza aveva gi\u00e0 provato su pattini a rotelle). Inizialmente ha proseguito con il pattinaggio gareggiando in coppia con Jodi Rudden, ma ha poi deciso di smettere per dedicarsi interamente al pattinaggio su ghiaccio singolo.\nIl primo vero riconoscimento arriva nel 2001 quando, a 16 anni, pattina tre programmi liberi puliti ai campionati mondiali junior vincendo l'oro davanti al connazionale Evan Lysacek. Era dal 1987 che gli Stati Uniti non detenevano pi\u00f9 sia il primo sia il secondo posto al campionato mondiale junior. Nello stesso anno, Weir ha esordito anche a livello senior ai nazionali statunitensi, ottenendo il sesto posto.\nA causa di un infortunio durante i nazionali del 2003, Weir ha dovuto lasciare la competizione. Poco dopo ha cambiato club di pattinaggio, lasciando l'University of Delaware FSC per lo Skating Club of New York.\nStagione 2003 - 2004.\nNella stagione 2003-04, Weir si \u00e8 qualificato per i campionati nazionali statunitensi di pattinaggio. In questa occasione, ha vinto l'oro davanti a Michael Weiss e Matthew Savoie. Ha poi gareggiato ai campionati mondiali ottenendo il quinto posto.\nStagione 2004 - 2005.\nDurante la stagione, Weir ha vinto i suoi primi due titoli di Grand Prix, l'oro all'NHK Trophy e il bronzo al Troph\u00e9e Eric Bompard. Nonostante solo due gare di Grand Prix valgano nei punteggi totali considerati dalle regole dell'ISU, Weir ha partecipato anche alla Rostelecom Cup, ottenendo la medaglia d'argento dietro al campione mondiale Evgenij Plju\u0161\u010denko. Ha poi partecipato ai campionati statunitensi, difendendo egregiamente il proprio titolo nazionale, e ai campionati mondiali, ottenendo il quarto posto.\nStagione 2005 - 2006.\nLa stagione 2005 - 2006, tra l'altro stagione olimpica, si \u00e8 rivelata piuttosto difficile per Weir, che a Skate Canada ha ottenuto solo il settimo posto a causa di un salto atterrato male, che gli ha procurato un infortunio alla gamba a causa del quale ha faticato a portare a termine la performance. Alla Cup of Russia si \u00e8 piazzato invece terzo. In dicembre ha vinto la gara maschile della 2005 Marshall's Figure Skating Challenge, una competizione i cui risultati sono determinati dal consenso degli spettatori. Durante l'ultimo round contro Michael Weiss ha ottenuto il 64% dei voti.\nAi nazionali del 2006 ha nuovamente ottenuto il titolo nazionale, per la terza volta consecutiva, guadagnandosi la partecipazione ai mondiali e alle olimpiadi. Olimpiadi del 2006 durante le quali Weir ha pattinato il suo miglior programma corto dopo il quale era secondo dietro a Evgenij Plju\u0161\u010denko. Nel programma lungo Weir non ha eseguito tutti i salti pianificati, e cos\u00ec si \u00e8 trovato al quinto posto nel punteggio totale. Ai campionati mondiali si \u00e8 invece classificato settimo.\nStagione 2006 - 2007.\nWeir ha cominciato la stagione a Skate Canada, dove \u00e8 arrivato terzo, e ha poi partecipato alla Cup Of Russia, ottenendo l'argento, sua terza medaglia consecutiva in quest'evento. Ha poi partecipato nuovamente alla Marshall's Figure Skating Challenge con il programma The Swan, una versione da esibizione del suo programma delle olimpiadi. Il pezzo \"del cigno\" \u00e8 sempre rimasto quello che lo contraddistingue. Weir si \u00e8 poi ritirato dalla finale del Grand Prix a causa di un infortunio all'anca dovuto a una brutta caduta durante il programma corto.\nAi campionati nazionali, Weir era al secondo posto dopo il programma corto, e a meno di un punto da Evan Lysacek. Nel libero per\u00f2, ha commesso vari errori: non \u00e8 riuscito ad esempio a completare il triplo axel in combinazione ed \u00e8 caduto nel triplo loop.\nCome ultimo risultato della stagione, \u00e8 arrivato ottavo ai mondiali.\nStagione 2007 - 2008.\nViste le delusioni della precedente stagione, Weir ha deciso per un cambio d'allenatore, lasciando la sua precedente allenatrice, Priscilla Hill, per andare in New Jersey dall'allenatrice ucraina Halyna Zmijevs'ka. Ha quindi cominciato molto bene la stagione con la sua prima tappa di Grand Prix, la Cup of China, dove, dopo aver pattinato due programmi liberi puliti e decisi, ha vinto la medaglia d'oro davanti al connazionale Evan Lysacek. Ha vinto l'oro anche alla sua seconda tappa del circuito, la Cup of Russia. I due primi posti ottenuti gli hanno garantito l'accesso alla finale del Grand Prix, alla quale ha per\u00f2 partecipato con un dolore al piede che lo ha fatto faticare in entrambi i programmi. Si \u00e8 piazzato quarto in gara.\nAi campionati nazionali, Weir ha vinto il programma corto su Evan Lysacek di 1.35 punti, e Lysacek ha vinto il programma lungo con la stessa differenza di punteggio rispetto a Weir. Quest'ultimo aveva ottenuto pi\u00f9 punti per i suoi salti e nelle componenti del programma, mentre Lysacek ne aveva ottenuti di pi\u00f9 per le trottole e le sequenze di passi. Secondo il regolamento dell'ISU, in caso di parit\u00e0 a vincere \u00e8 il pattinatore che ha vinto il programma lungo, e cos\u00ec Weir ha dovuto accontentarsi dell'argento.\nAi campionati mondiali, gli Stati Uniti non erano ancora riusciti a ottenere medaglie in nessun'altra disciplina e restava solo la competizione maschile. Weir ha pattinato un corto che gli \u00e8 valso come miglior punteggio in carriera con il quale si \u00e8 trovato in seconda posizione. Nel libero, nonostante alcuni errori, \u00e8 riuscito a pattinare a un livello sufficiente da consentirgli di rimanere sul podio. Ha infatti ottenuto la sua prima medaglia mondiale, un bronzo, evitando agli Stati Uniti di trovarsi senza una medaglia per la prima volta dal 1994.\nStagione 2008 - 2009.\nWeir ha partecipato a Skate America nell'ottobre del 2008 e all'NHK Trophy a fine novembre, vincendo l'argento in entrambi i casi. Si \u00e8 quindi qualificato per la finale, tenutasi in dicembre, dove ha vinto il bronzo.\nDurante le vacanze natalizie, Weir si \u00e8 recato in Corea del Sud per partecipare a uno show di beneficenza. Durante il periodo trascorso l\u00ec, Weir ha per\u00f2 contratto un virus che gli ha causato problemi di stomaco, tanto che \u00e8 stato ricoverato in ospedale e ha perso ben otto chili. In gennaio, quando si sono tenuti i nazionali, non si era ancora del tutto ripreso e aveva alle spalle ben poco allenamento: \u00e8 risultato quindi quinto, finendo fuori dal podio per la prima volta dal 2003. Non ha potuto partecipare quindi nemmeno ai campionati mondiali.\nStagione 2009 - 2010.\nPer creare i propri programmi della stagione, oltretutto stagione olimpica, Weir si \u00e8 recato dal coreografo David Wilson. Il 26 settembre ha esordito con il nuovo programma corto, una musica di Ra\u00fal di Blasio, a uno show commemorativo dell'11 settembre.\nDurante le serie di Grand Prix, Weir ha ottenuto un deludente quarto posto alla Cup of Russia, ma due settimane dopo ha guadagnato l'argento all'NHK Trophy. Si \u00e8 qualificato per la finale, ottenendo il bronzo.\nWeir ha poi vinto un altro bronzo anche ai nazionali, risultato che gli ha permesso di partecipare alle Olimpiadi, dove ha ottenuto il sesto posto con un miglior punteggio personale nel totale, di 238.87.\n2010 - 2013.\nWeir ha scelto di non gareggiare per la stagione 2010 - 2011, e ha poi annunciato di voler saltare anche la stagione successiva, senza per\u00f2 escludere un successivo ritorno alle competizioni. Weir ha dichiarato di sperare di poter partecipare alle Olimpiadi del 2014. \"Anche se ormai sar\u00f2 anziano\", ha commentato scherzosamente.\nIn gennaio del 2012, infatti, ha ricominciato con l'intenzione di tornare a gareggiare per la stagione. Ha annunciato che avrebbe continuato ad allenarsi con Halyna Zmijevs'ka, Viktor Petrenko e Nina Petrenko a Hackensack, nel New Jersey. Nel maggio del 2012, Weir \u00e8 stato assegnato a due tappe di Grand Prix, la Rostelecom Cup e il Trophee Eric Bompard. Ha cominciato con la stagione al Finlandia Trophy, dichiarando: \"Dopo Vancouver, non avrei voluto restare un minuto di pi\u00f9 nel pattinaggio a livello competitivo, ma riposandoti per due anni, ogni cosa \u00e8 possibile. [...] niente \u00e8 come gareggiare o la sensazione che le gare mi danno.\"\nA causa di un infortunio all'anca per\u00f2, Weir ha dovuto ritirarsi dalla Rostelecom Cup dopo il programma corto e dal Trophee Eric Bompard prima dell'inizio delle competizioni. Non ha partecipato nemmeno ai nazionali. In settembre del 2013 l'U.S. Figure Skating ha annunciato che Weir non si era annunciato per partecipare ai nazionali del 2014, dove sarebbero stati selezionati i pattinatori che avrebbero partecipato ai giochi olimpici. In ottobre, Weir ha poi annunciato il suo definitivo ritiro dalle competizioni, dichiarando che sarebbe per\u00f2 entrato a far parte della NBC Olympics come commentatore di pattinaggio per le Olimpiadi di Sochi.\nVita pubblica.\nDopo il suo ritiro dalle competizioni, Weir ha continuato a pattinare in show e spettacoli, esibendosi in Russia, Giappone, Cina e Corea del Sud, ad esempio a \"Artistry on ice, Snow King,\" \"Fantasy on Ice\" e \"Halloween on Ice.\"\nWeir \u00e8 inoltre molto interessato alla moda: in particolare, oltre ad aver disegnato molti suoi costumi da pattinaggio, ha fatto da stilista per la coppia di danza su ghiaccio formata da Melissa Gregory e Denis Petuchov e per Oksana Bajul per quanto riguarda i costumi per gli show. Ha anche disegnato il costume di Yuzuru Hanyu per il programma libero della stagione 2010-11 e della stagione 2013-14, costume che il pattinatore indossava quando ha vinto l'oro alle Olimpiadi di Sochi. Nel 2011 ha disegnato anche una linea di costumi da donna per eDressMe.com.\nTra il 2006 e l'estate del 2008 \u00e8 stato girato un documentario su Weir e la sua carriera, \"Pop Star on Ice,\" girato da James Pellerito e David Barba e premiato al Seattle International Film Festival. I registi hanno anche creato una serie TV, \"Be Good Johnny Weir\". Ha poi intrapreso la carriera nel mondo della musica, con il singolo di successo Dirty Love, brano prodotto da Lucian Piane, che racconta la sua relazione con i mass media ed \u00e8 stata cantata sui pattini, e la nuova hit Kiss me in Public.\nNel 2011, Weir ha pubblicato la sua biografia, intitolata \"Welcome to My World,\" nella quale segue il percorso che l'ha portato a diventare non solo un campione di pattinaggio, ma anche un'icona della moda e una personalit\u00e0 televisiva. Nel libro conferma anche di essere gay, oltre che delineare alcune caratteristiche della propria personalit\u00e0 e filosofia di vita.\nNel 2020 recita, interpretando il ruolo di Gabriel Ricardson, \"Gabe\", nella serie Netflix \"Spinning Out\".\nVita privata.\nWeir \u00e8 apertamente gay. Il suo orientamento sessuale era stato a lungo oggetto della speculazione dei media, tuttavia, prima del 2011 a domande riguardo alla sua sessualit\u00e0, Weir aveva risposto: \"Non c'entra nulla con il mio sport ed \u00e8 una faccenda privata. Posso dormire con chi scelgo e ci\u00f2 non influenza ci\u00f2 che faccio sul ghiaccio.\" Ha dichiarato ufficialmente il suo orientamento sessuale solo con la pubblicazione della sua biografia, nel gennaio del 2011.\nNello stesso anno, Weir ha sposato Victor Voronov, dal quale si \u00e8 separato nel 2015."}
{"id": "2865064", "revid": "767487", "url": "https://it.wikipedia.org/wiki?curid=2865064", "title": "H.I.V.E.", "text": "La H.I.V.E., sigla che significa Hierarchy of International Vengeance and Extermination (dall'inglese, \"Gerarchia di Sterminio e Vendetta Internazionale\"), \u00e8 un gruppo di super criminali della DC Comics.\nStoria.\nPrima incarnazione.\nIl Padrone dell'H.I.V.E. mise insieme sette scienziati criminali senza nome per dominare il mondo ed eliminare i suoi nemici nelle persone di Superman e dei Teen Titans. Per eliminare il gruppo provarono ad assoldare il mercenario Deathstroke, che per\u00f2 rifiut\u00f2 l'offerta.\nL'H.I.V.E \u00e8 anche responsabile della trasformazione del figlio di Deathstroke, Grant Wilson, nel mercenario Ravager. Il Padrone dell'H.I.V.E. fu successivamente ucciso e rimpiazzato dalla Padrona dell'H.I.V.E., che mise Deathstroke tra i ranghi per farsi aiutare.\nSeconda incarnazione.\nLa seconda incarnazione dell'H.I.V.E. fu messa in piedi da Adeline Kane, la ex-moglie di Deathstroke. Furono messi in competizione contro i Tartarus, una squadra anti-Titans guidata da Vandal Savage, che includeva Gorilla Grodd, Lady Vic, Red Panzer, Siren e Cheshire.\nI membri dell'H.I.V.E. furono visti poi come membri della Societ\u00e0 segreta dei supercriminali di Alexander Luthor Jr..\nMembri.\nCi furono diversi membri in ogni incarnazione. Qui di seguito vi \u00e8 una lista di membri noti:\nVersioni alternative.\nH.I.V.E. dell'universo anti-materiale.\nLe controparti eroiche dell'H.I.V.E. nell'universo anti-materiale in \"JLA: Earth 2\" sono conosciute come la Hierarchy of International Virtuous Empowerment (dall'inglese, Gerarchia di Potenziamento Virtuoso Internazionale)."}
{"id": "2865065", "revid": "267975", "url": "https://it.wikipedia.org/wiki?curid=2865065", "title": "Diocesi di Emly", "text": ""}
{"id": "2865069", "revid": "131358", "url": "https://it.wikipedia.org/wiki?curid=2865069", "title": "Boca Juniors de Cali", "text": ""}
{"id": "2865070", "revid": "287204", "url": "https://it.wikipedia.org/wiki?curid=2865070", "title": "Cortulua", "text": ""}
{"id": "2865073", "revid": "36426", "url": "https://it.wikipedia.org/wiki?curid=2865073", "title": "Candelabro a sette braccia", "text": ""}
{"id": "2865076", "revid": "131358", "url": "https://it.wikipedia.org/wiki?curid=2865076", "title": "Deportes Quind\u00edo", "text": ""}
{"id": "2865077", "revid": "827882", "url": "https://it.wikipedia.org/wiki?curid=2865077", "title": "Joseph Johnson (politico)", "text": "Biografia.\nFu il trentaduesimo governatore della Virginia. Nato nella Contea di Orange, partecip\u00f2 alla guerra del 1812.\nAlla sua morte il corpo venne sepolto nel cimitero Brick Church. Molti luoghi presenti a Bridgeport portano il suo nome."}
{"id": "2865078", "revid": "131358", "url": "https://it.wikipedia.org/wiki?curid=2865078", "title": "Deportivo Cali", "text": ""}
{"id": "2865081", "revid": "204012", "url": "https://it.wikipedia.org/wiki?curid=2865081", "title": "Charles Reaugh Franklin", "text": ""}
{"id": "2865082", "revid": "33751", "url": "https://it.wikipedia.org/wiki?curid=2865082", "title": "Deportivo Rionegro", "text": ""}
{"id": "2865083", "revid": "204012", "url": "https://it.wikipedia.org/wiki?curid=2865083", "title": "David Adick", "text": ""}
{"id": "2865088", "revid": "179980", "url": "https://it.wikipedia.org/wiki?curid=2865088", "title": "C\u00facuta Deportivo", "text": ""}
{"id": "2865089", "revid": "31886", "url": "https://it.wikipedia.org/wiki?curid=2865089", "title": "Chino Ermacora", "text": "Fondatore dell\"'Ente Friuli nel mondo\" ed ideatore del \"premio Epifania\", diresse le riviste \"Lavoratore friulano\" e \"La panarie\". Nel 1927 fu autore e regista del film documentario \"La sentinella della patria\". Allo scrittore \u00e8 dedicato ed intitolato il gruppo folkloristico della citt\u00e0 di Tarcento.\nOpere letterarie.\nNel 2007 \u00e8 stato pubblicato \"Il Friuli di Chino Ermacora\", una raccolta di suoi scritti a cura di Gianfranco Ellero."}
{"id": "2865094", "revid": "773636", "url": "https://it.wikipedia.org/wiki?curid=2865094", "title": "Cappella di Santa Maria Maddalena dei Pazzi", "text": "La cappella di Santa Maria Maddalena dei Pazzi, conosciuta come cappella del Mercatale, \u00e8 un edificio sacro situato ai margini dell'abitato di Radda in Chianti.\nStoria.\nLa cappella sorge in un luogo usato fin dall'antichit\u00e0 quale sede di un mercato e qui vi venne costruito un oratorio dedicato alla \"Madonna del Mercato\". Tale edificio venne abbattuto e ricostruito con l'attuale nel 1720 per volont\u00e0 di Ferdinando Alessandro Minucci che lo volle intitolare a Santa Maria Maddalena dei Pazzi. La cappella venne restaurato dopo la seconda guerra mondiale ma attualmente si trova in uno stato di profondo degrado e abbandono.\nDescrizione.\nLa cappella sintetizza i canoni costruttivi di una piccola chiesa devozionale a unica navata preceduta da un portico. Nonostante sia stata realizzata ai primi del XVIII secolo, l'edificio presenta un corredo architettonico riferibile al Manierismo fiorentino.\nEsterno.\nLa facciata \u00e8 aperta da tre aperture; due finestrelle rettangolari poste ai lati del portale e una pi\u00f9 grande caratterizzata da un arco ribassato policentrico posto in alto. La facciata \u00e8 dominata dal volume del portico. Questo \u00e8 definito da due robusti sodi angolari realizzati con l'intento di mostrare su ogni faccia esterna una coppia di lesene a sostegno di una trabeazione. I tre lati del portico sono aperti da altrettanti archi poggianti su semicolonne; l'arco frontale \u00e8 quello di dimensioni maggiori ed ha una forma ribassata. In facciata, sopra al portico, corre una fascia in pietra che forma una sorta di frontone nel cui timpano si trova uno stemma in pietra della famiglia Minucci.\nL'esterno dell'edificio \u00e8 scandito da bozze d'angolo e da una cornice continua che corre lungo tutta la sommit\u00e0 delle pareti laterali.\nInterno.\nAlla ricchezza dell'esterno fa da contrasto la semplicit\u00e0 dell'interno. La copertura \u00e8 attuata mediante due campate di volte a crociera, decorate con sottili costole che proseguono lungo le pareti. L'altare \u00e8 arricchito da una tela di Pietro Dandini. Ai lati dell'altare si trovano due porte che conducono alla sagrestia."}
{"id": "2865096", "revid": "287204", "url": "https://it.wikipedia.org/wiki?curid=2865096", "title": "Storie della Vergine (Carpaccio)", "text": "Le Storie della Vergine sono un ciclo di teleri di Vittore Carpaccio, dipinto tra il 1504 e il 1508 e oggi diviso tra pi\u00f9 musei. Decorava anticamente la sala dell'Albergo nella Scuola di Santa Maria degli Albanesi a Venezia.\nStoria.\nMentre Carpaccio stava lavorando alla Scuola degli Schiavoni, cio\u00e8 dei Dalmati, venne chiamato anche dalla rivale Scuola degli Albanesi per eseguire un ciclo dedicato alla vita della Vergine, protettrice, assieme a san Gallo, della confraternita. L'opera segn\u00f2 un crollo qualitativo rispetto alle opere precedenti, dove l'artista aveva invece raggiunto il culmine della propria poetica artistica.\nNel 1808 la confraternita, che nel frattempo era passata ai Pistori, cio\u00e8 i fornai, venne soppressa dalle leggi napoleoniche e da allora vennero dispersi tutti gli arredi e le decorazioni, compreso il ciclo carpaccesco.\nDescrizione e stile.\nLe \"Storie della Vergine\" vennero dipinte soprattutto a olio (qualcuna a tecnica mista) su grandi (ma non grandissimi) teleri. Vennero scelti episodi tradizionali, dall'iconografia ormai ben radicata. Essi sono: \nIn generale l'inventiva e la tenuta coloristica di questo ciclo sono pi\u00f9 povere e ci\u00f2 \u00e8 da imputare sia al livello pi\u00f9 mediocre dei collaboratori, che al minor impegno richiesto dalla confraternita, ma soprattutto alle difficolt\u00e0 dell'artista di rinnovarsi di fronte alla rivoluzione innescata da Giorgione. La crisi di Carpaccio, visibile anche negli ultimi teleri per la Scuola degli Schiavoni, port\u00f2 a isolarlo nel contesto artistico della citt\u00e0 lagunare, costringendolo, negli anni successivi, a lavorare in provincia, dove il suo stile attardato trovava ancora estimatori.\nIl motivo di maggior interesse del ciclo \u00e8 da ricercare piuttosto nella minuta descrizione dei particolari, alcuni di originale freschezza, in cui si pu\u00f2 spesso cogliere brani autentici della vita veneziana dell'epoca, mischiati ad elementi esotici e oggetti di pura fantasia. Tipici della produzione del pittore sono poi e l'inserimento di figure di animali simbolici che si riferiscono alle virt\u00f9 di Maria.\n\"Nativit\u00e0\".\nLa \"Nativit\u00e0 della Vergine\" mostra, ad esempio, un interno veneziano dell'epoca, nonostante qualche accenno ai reali luoghi delle storie, come la targa con la scritta in ebraico appesa alla parete. Sant'Anna \u00e8 sdraiata su un ampio letto a cassettoni incassato in un'alcova, dalla quale guarda le inservienti che si prendono cura di lei: una si appresta a lavare la bambina in una tinozza, una tiene le fasce, un'altra porta alla partoriente un pasto in una scodella, probabilmente un brodo. L'anziano uomo sulla sinistra, che assiste alla scena, \u00e8 Gioacchino, mentre dalla porta aperta, dove si trovano due conigli, si vedono altre due stanze, con diversa illuminazione (una in penombra, una rischiarata) dove altre donne sono al lavoro: una asciuga al fuoco i panni della bambina, un'altra sta preparando un animale per la cucina. Qualche errore prospettico, imputabile ai collaboratori, si riscontra nel pavimento, non scorciato proporzionalmente in profondit\u00e0, mentre destano maggiore interesse la descrizioone degli oggetti quotidiani, come il candeliere e i recipienti sulla mensoletta accanto al letto. L'intimit\u00e0 dismessa della scena \u00e8 rievocata dalle tenui gradazioni di colore, addolcita dalla luce diffusa.\n\u00c8 interessante notare come il dipinto contenga alcune scritte di chiara ispirazione cabalistica cristiana. La tabella scritta in ebraico, appesa al muro di sinistra come un amuleto, risulta essere un \"trisagion\" che cita due versetti biblici (Isaia 6, 3 e Salmi 118, 26) composti in modo da realizzare la formula liturgica cristiana:\nMeno appariscenti ma ugualmente interessanti nel completare il quadro cabalistico sono altre due brevi iscrizioni. La prima, sull\u2019architrave della porta che conduce alle altre stanze, riporta il tetragramma biblico, scritta deliberatamente in maniera incerta secondo la regola ebraica che impedisce di scrivere o pronunciare per intero il nome del Signore. La seconda, appena visibile, sta sull\u2019architrave della porta sullo sfondo: si tratta della trascrizione in caratteri latini del tetragramma e cio\u00e8 \u00abISU\u00bb. Si pu\u00f2, quindi, supporre una ripresa dell\u2019intento profetico che parte dalla prima tabella per finire con questa che nasconde, sotto una scritta apparentemente priva di significato, il nome di \u00abIESU\u00bb dove viene omiessa la E, unica vocale della parola secondo la lingua ebraica.\n\"Presentazione della Vergine al Tempio\".\nLa \"Presentazione della Vergine al Tempio\" \u00e8 ambientata nell'esterno di una piazza veneziana, con Maria adolescente che sale, umile ma decisa, i gradini del Tempio dove l'aspetta il sacerdote, che la terr\u00e0 come vergine consacrata fino al giorno del suo matrimonio. Dietro di lei si vedono Gioacchino e Anna, che la consegnano, e altri personaggi, dalle espressioni un po' imbambolate. Anche in questa tela l'aspetto pi\u00f9 interessante sono i dettagli, come la veste del sacerdote, la torre che ricorda quella dell'Orologio a Venezia, il bambino in primo piano di spalle davanti a un fregio di \"Battaglia\" ispirato all'arte antica, con un cerbiatto al guinzaglio e un leprotto vicino ai piedi. Il taglio della tela \u00e8 moderno, infatti lascia fuori della rappresentazioni alcuni brani, come il coronamento degli edifici sullo sfondo.\n\"Miracolo della verga fiorita\".\nIl \"Miracolo della verga fiorita\" mostra il matrimonio di Maria, quando all'interno del Tempio di Gerusalemme, maestosamente ritratto in un tripudio di decorazioni marmoree, tra cui si vede una \"menorah\", si tenne una sfida tra gli uomini su chi, alla presenza del Sommo Sacerdote, avesse portato un bastone fiorito alla giovane Vergine. Solo quello dell'anziano Giuseppe risult\u00f2 miracoloso, e si vede l'uomo che tra la sorpresa e la curiosit\u00e0 guarda la giovane sposa, mentre gli altri pretendenti si accalcano a destra e arrabbiati gettano le verghe perdenti sul pavimento. L'apparizione di un angelo, in alto a destra, certifica l'intervento divino nella vicenda, poich\u00e9 l'anzianit\u00e0 di Giuseppe avrebbe garantito il mantenimento della verginit\u00e0 di Maria. Grande cura \u00e8 riposta nella descrizione del tempio: dagli oggetti liturgici sul tavolino ligneo in primo piano, alle scritte ebraiche, all'altare col fuoco sacro, fino alle pregevoli decorazione ricamate sui gradini o sul tappeto orientale.\n\"Annunciazione\".\nL\"Annunciazione\" \u00e8 ambientata in un giardino dove si affaccia una loggia da cui Maria, interrotta nella lettura, riceve l'annuncio divino per mezzo dell'apparizione dell'Arcangelo Gabriele, mentre Dio, apparso in alto a sinistra, invia la colomba dello Spirito Santo. La composizione bipartita \u00e8 tradizionale, ma particolarmente piacevole \u00e8 la resa luministica della scena, con l'arioso giardino inondato da luce dorata che crea il connettivo atmosferico all'intera rappresentazione. Anche in questo caso sono molto curati i dettagli, spesso di valore simbolico, come gli uccelli, le piante, l'archiettura all'antica e la piccola stanzetta col letto di Maria, allusione alla verginit\u00e0.\n\"Visitazione\".\nLa \"Visitazione\" \u00e8 ambientata in un'ampia spianata con grandi edifici fantastici sullo sfondo, che ricordano quelli dei cicli teleri di Carpaccio antecedenti. Maria e Elisabetta si incontrano, riconoscendosi e abbracciandosi, mentre un gruppo di uomini, intenti a varie attivit\u00e0, osserva la scena, tra animali simbolici (pappagallino, cervo, lepre). Come tipico in Carpaccio alcuni personaggi assistono alla scena dai balconi addobbati a festa, con tappeti sulle balaustre. Le palme sulla destra conducono, tramite la fuga prospettica, l'occhio dello spettatore in profondit\u00e0, verso le dolci colline venete dello sfondo, schiarite dalla foschia.\n\"Morte della Vergine\".\nLa \"Morte della Vergine\" \u00e8 forse l'episodio pi\u00f9 debole dell'intero ciclo, ascrivibile quasi completamente alla bottega. Maria \u00e8 sdraiata sul catafalco tra gli apostoli disposti a semicerchio, mentre in alto Cristo l'attende entro una mandorla di luce circondato da ardenti cherubini. Ai lati scorrono due gruppi simmetrici di edifici digradanti in profondit\u00e0 verso un punto di fuga che resta intuitivo poich\u00e9 bruscamente ed arcaicamente \"murato\"dall'architettura del loggiato su cui si staglia la divina nuvola del Cristo, centro semantico e visivo per l'attenzione dello spettatore."}
{"id": "2865097", "revid": "36426", "url": "https://it.wikipedia.org/wiki?curid=2865097", "title": "Scuola degli Schiavoni", "text": ""}
{"id": "2865105", "revid": "767487", "url": "https://it.wikipedia.org/wiki?curid=2865105", "title": "Fatima Taba\u00e2mrante", "text": "Nota anche come \"la voce degli A\u00eft Baamrane\", si fregia del titolo di \"Raissa\" (in berbero \"tamrayst\"), vale a dire maestra nell'arte del canto e della composizione poetica e musicale, che \u00e8 a capo di una sua troupe.\nBiografia.\nFatima Tabaamrant \u00e8 nata nel villaggio di Idsalem, nel comune di Ifrane Atlas Saghir nella provincia di Guelmim. Orfana di madre all'et\u00e0 di un anno e mezzo, in seguito alle nuove nozze del padre fu costretta a vivere presso altri parenti. Questa esperienza ha marcato profondamente il suo animo ed \u00e8 come reazione a questa situazione che ha cominciato a indirizzarsi vero un'attivit\u00e0 poetica, che \u00e8 poi divenuta la sua attivit\u00e0 principale.\nDopo un matrimonio fallito, nel 1983 \u00e8 entrata nel mondo del canto e della musica, grazie al Raiss Jama\u00e2 El Hamidi con cui lavor\u00f2 fino al 1991 quando cre\u00f2 il suo gruppo.\nHa pubblicato numerosissimi CD, e al di fuori del Marocco \u00e8 nota per l'album \"Taghlaghalt ou l'\u00c9cho de l'Atlas\" pubblicato nel 2007 (Institut Du Monde Arabe).\nTra i suoi albi pi\u00f9 recenti:"}
{"id": "2865107", "revid": "36426", "url": "https://it.wikipedia.org/wiki?curid=2865107", "title": "Scuola Dalmata", "text": ""}
{"id": "2865110", "revid": "767487", "url": "https://it.wikipedia.org/wiki?curid=2865110", "title": "Ophrys scolopax conradiae", "text": "Ophrys scolopax\" subsp. \"conradiae \u00e8 una pianta erbacea della famiglia delle Orchidacee.\nEtimologia.\nIl primo nome scientifico (\"scolopax\" = beccaccia) fa riferimento alla particolare forma del ginostemio. Il secondo nome specifico (\"conradiae\") \u00e8 in onore alla botanica corsa Marcelle Conrad (1897 - 1990).\nDescrizione.\n\u00c8 un'orchidea terrestre alta al massimo 40\u00a0cm dal portamento slanciato. La forma biologica \u00e8 geofita bulbosa (G bulb), ossia \u00e8 una pianta perenne che porta le gemme in posizione sotterranea. Durante la stagione avversa non presenta organi aerei e le gemme si trovano in organi sotterranei chiamati bulbi o tuberi, strutture di riserva che annualmente producono nuovi fusti, foglie e fiori.\nRadici.\nLe radici sono fascicolate e secondarie da bulbo e consistono in sottili fibre radicali posizionate nella parte superiore dei bulbi.\nFoglie.\nLe foglie sono poche e soprattutto radicali disposte a rosetta a forma ovato-lanceolata. Sulla pagina fogliare sono presenti delle nervature parallele disposte longitudinalmente (foglie di tipo parallelinervie). Possono essere presenti anche alcune foglie cauline. Queste sono progressivamente pi\u00f9 ridotte e amplessicauli. Le foglie della rosetta basale al momento dell'antesi sono decidue.\nInfiorescenza.\nL'infiorescenza \u00e8 \u201cindefinita\u201d (senza fiore apicale o politelica) del tipo spiciforme con pochi fiori (da 4 a 8) e ben spaziati. Questi ultimi sono posti alle ascelle di brattee a forma lineare-lanceolata con una scanalatura centrale (carenatura); queste brattee sono lunghe pi\u00f9 dei fiori. I fiori inoltre sono resupinati, ruotati sottosopra; in questo caso il labello \u00e8 volto in basso.\nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo)\nFrutti.\nIl frutto \u00e8 una capsula. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di questa pianta pu\u00f2 avvenire in due modi: \nTassonomia.\nIbridi.\nNell'elenco che segue sono indicati alcuni ibridi interspecifici:\nSinonimi.\nQuesta entit\u00e0 ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nTutte le orchidee del genere \"Ophrys\" ad una prima occhiata sono molto simili tra di loro. L'elemento pi\u00f9 distintivo \u00e8 il disegno del labello. In questo caso sono molte le specie (e sottospecie) con una macula simile ad una \"H\". Qui di seguito citiamo alcune (oltre naturalmente all'entit\u00e0 appartenenti al gruppo \"Ophrys scolopax\"): \nIn Sardegna \u00e8 stata descritta un'altra sottospecie: \"Ophrys scolopax\" subsp. \"sardoa\" ; molto simile all'orchidea di questa voce ma con i fiori di dimensioni minori. Non tutti i botanici sono per\u00f2 concordi nel considerarla una sottospecie distinta, per il momento viene quindi considerata un sinonimo della subsp. \"conradiae\".\nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES)."}
{"id": "2865111", "revid": "22475", "url": "https://it.wikipedia.org/wiki?curid=2865111", "title": "Winston Payne", "text": ""}
{"id": "2865113", "revid": "22475", "url": "https://it.wikipedia.org/wiki?curid=2865113", "title": "Klavier Gavin", "text": ""}
{"id": "2865116", "revid": "838137", "url": "https://it.wikipedia.org/wiki?curid=2865116", "title": "Nativit\u00e0 della Vergine (Carpaccio)", "text": ""}
{"id": "2865118", "revid": "228587", "url": "https://it.wikipedia.org/wiki?curid=2865118", "title": "Presentazione della Vergine al Tempio", "text": "Arte.\nPresentazione della Vergine al Tempio\nPresentazione di Maria al Tempio"}
{"id": "2865119", "revid": "729019", "url": "https://it.wikipedia.org/wiki?curid=2865119", "title": "Centrale nucleare di Dodewaard", "text": "La centrale nucleare di Dodewaard \u00e8 stata la prima centrale elettronucleare dei Paesi Bassi, situata presso la citt\u00e0 di Dodewaard.\nL'impianto era composto da un reattore BWR da 55 MW di potenza netta. L'impianto serv\u00ec al tempo per l'istruzione dei tecnici per il successivo reattore a Borssele, e venne chiuso nel 1997."}
{"id": "2865120", "revid": "36426", "url": "https://it.wikipedia.org/wiki?curid=2865120", "title": "Presentazione della Vergine al Tempio (Carpaccio)", "text": ""}
{"id": "2865121", "revid": "402932", "url": "https://it.wikipedia.org/wiki?curid=2865121", "title": "Jezero", "text": "Jezero (in serbo \u0408\u0435\u0437\u0435\u0440\u043e) \u00e8 un comune della Repubblica Serba di Bosnia ed Erzegovina con 1.341 abitanti al censimento 2013.\n\u00c8 costituito da parte del territorio del comune di Jajce rimasto sotto il controllo della Federazione di Bosnia ed Erzegovina.\nConfina con il comune di Mrkonji\u0107 Grad a nord-ovest, con Jajce ad est e con \u0160ipovo a sud.\nHa dato il nome al cratere Jezero su Marte, per somiglianze morfologiche."}
{"id": "2865123", "revid": "36426", "url": "https://it.wikipedia.org/wiki?curid=2865123", "title": "Miracolo della verga fiorita", "text": ""}
{"id": "2865124", "revid": "36426", "url": "https://it.wikipedia.org/wiki?curid=2865124", "title": "Sposalizio della Vergine (Carpaccio)", "text": ""}
{"id": "2865127", "revid": "36426", "url": "https://it.wikipedia.org/wiki?curid=2865127", "title": "Visitazione (Carpaccio)", "text": ""}
{"id": "2865128", "revid": "36426", "url": "https://it.wikipedia.org/wiki?curid=2865128", "title": "Morte della Vergine (Carpaccio)", "text": ""}
{"id": "2865130", "revid": "1305772", "url": "https://it.wikipedia.org/wiki?curid=2865130", "title": "Morte della Vergine", "text": ""}
{"id": "2865137", "revid": "287204", "url": "https://it.wikipedia.org/wiki?curid=2865137", "title": "Huerta de Murcia", "text": "La Huerta de Murcia \u00e8 una delle 12 comarche della Regione di Murcia. Conta 509.179 abitanti (2010) ed ha come capoluogo la citt\u00e0 di Murcia.\nLa \"huerta\" - letteralmente 'orto' o 'frutteto' - di Murcia \u00e8 la valle all'interno della quale scorre il fiume Segura. Il terreno, estremamente fertile, era coltivato gi\u00e0 dai romani anche se furono i musulmani, attraverso importanti opere di bonifica, che crearono un sistema di irrigazione e di drenaggio molto efficace.\nCon la Reconquista si ebbe poi un considerevole sviluppo con l'introduzione dell'arancio e del gelso e della conseguente nascita dell'industria della seta.\nA partire dagli anni ottanta del XX secolo, la Huerta di Murcia ha affrontato un significativo declino della produzione agricola. Tra le cause principali c'\u00e8 la continua espansione urbana della citt\u00e0 di Murcia (la cui popolazione \u00e8 passata dai 288.000 abitanti del 1981 agli attuali 438.000) e che ha trasformato molti terreni un tempo coltivati in nuovi edifici ed infrastrutture.\nLa comarca \u00e8 attraversata dalla superstrada A-7 (Autov\u00eda del Mediterr\u00e1neo) Barcellona-Algeciras, dalla A-30 (Autov\u00eda de Murcia) Albacete-Murcia-Cartagena e da numerose superstrade regionali che collegano la capitale con altri centri regionali. La stazione ferroviaria di Murcia del Carmen offre collegamenti quotidiani verso Madrid, Barcellona, Valencia oltre che verso numerose altre localit\u00e0."}
{"id": "2865140", "revid": "635893", "url": "https://it.wikipedia.org/wiki?curid=2865140", "title": "Kne\u017eevo", "text": "Kne\u017eevo/Skender Vakuf (in serbo \u041a\u043d\u0435\u0436\u0435\u0432\u043e/\u0421\u043a\u0435\u043d\u0434\u0435\u0440 \u0412\u0430\u043a\u0443\u0444) \u00e8 un comune della Repubblica Serba di Bosnia ed Erzegovina con 10.428 abitanti al censimento 2013."}
{"id": "2865144", "revid": "484362", "url": "https://it.wikipedia.org/wiki?curid=2865144", "title": "Gioacchino e Anna", "text": ""}
{"id": "2865149", "revid": "729019", "url": "https://it.wikipedia.org/wiki?curid=2865149", "title": "Alto Guadalent\u00edn", "text": "L'Alto Guadalent\u00edn, conosciuto anche come \"Comarca de Lorca\" o \"Campo de Lorca,\" \u00e8 una delle 12 comarche della Regione di Murcia. Conta 142.198 abitanti (2011) ed ha come capoluogo la citt\u00e0 di Lorca.\nQuesta comarca, posta a sud-ovest della regione, ha una superficie di ben 2.073 km\u00b2, simile a quella della Provincia di Foggia, la 3\u00aa provincia italiana pi\u00f9 vasta. Tale estensione comporta una notevole variet\u00e0 di paesaggi; villaggi costieri, boschi, pianure desertiche, coltivazioni e brulle montagne convivono in questa che viene considerata quasi una provincia all'interno di un'altra.\nAttualmente questa comarca presenta seri problemi di desertificazione."}
{"id": "2865157", "revid": "729019", "url": "https://it.wikipedia.org/wiki?curid=2865157", "title": "Bajo Guadalent\u00edn", "text": "Il Bajo Guadalent\u00edn \u00e8 una delle 12 comarche della Regione di Murcia. Conta 88.254 abitanti (2009) ed ha come capoluogo la citt\u00e0 Mazarr\u00f3n. Il suo nome, in italiano Basso Guadalent\u00edn, \u00e8 dovuto al fatto che la comarca \u00e8 situata nel corso basso del fiume Guadalent\u00edn.\nL'economia si basa sull'agricoltura, sulla pesca ma soprattutto sul turismo essendo la citt\u00e0 di Mazarr\u00f3n, con le sue spiagge, uno dei principali centri turistici di tutta la regione."}
{"id": "2865160", "revid": "1543377", "url": "https://it.wikipedia.org/wiki?curid=2865160", "title": "Krupa na Uni", "text": "Krupa na Uni (in serbo \u041a\u0440\u0443\u043f\u0430 \u043d\u0430 \u0423\u043d\u0438) \u00e8 un comune della Repubblica Serba di Bosnia ed Erzegovina con 1.671 abitanti al censimento 2013.\n\u00c8 stato costituito in seguito agli Accordi di Dayton in seguito alla divisione tra Federazione di Bosnia ed Erzegovina e Repubblica Serba di Bosnia ed Erzegovina del comune di Bosanska Krupa.\nConfina con il comune di Bosanska Krupa a sud e ad ovest, con Novi Grad a nord e con O\u0161tra Luka ad est\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2865167", "revid": "767487", "url": "https://it.wikipedia.org/wiki?curid=2865167", "title": "Campo de Cartagena", "text": "Il Campo de Cartagena \u00e8 una delle 12 comarche della Regione di Murcia. Conta 226.350 abitanti (2009) ed ha come capoluogo la citt\u00e0 di Cartagena.\nNon essendo le comarche della regione mai state definite ufficialmente, non c'\u00e8 unanime consenso nell'identificazione esatta dei confini del Campo di Cartagena. Alcuni considerano parte integrante di questa comarca anche il Mar Menor (con i comuni di Torre-Pacheco, San Javier, San Pedro del Pinatar e Los Alcazares), il comune di Mazarr\u00f3n (situato nella comarca del Bajo Guadalent\u00edn) ed alcune localit\u00e0 del comune di Murcia (Sucina, Corvera e Valladolises y Lo Jurado). Seguendo questa argomentazione, la comarca arriverebbe a circa 400.000 abitanti.\nIl Campo de Cartagena \u00e8 costituito da una pianura con direzione NO-SE limitata a nord e nord-est da rilievi appartenenti alla Cordigliera Betica ed al sud e sud-est da rilievi costieri.\nClima.\nIl clima \u00e8 di tipo steppico, con precipitazioni medie annuali comprese tra i 183 ed i 270 mm, rendendo questa comarca una delle meno piovose di tutta la Spagna.\nEconomia.\nAlle tradizionali attivit\u00e0 agricole (coltivazione di cereali, ulivi, mandorle e carrubbi) e della pesca, dagli anni ottanta del XX secolo si \u00e8 assistito ad un notevole cambiamento dell'economia locale. Il passaggio dall'aridocoltura ad un'irrigazione localizzata, il clima soleggiato e le trasformazioni produttive, tecnologiche ed impresariali, hanno convertito l'agricoltura della comarca in una delle pi\u00f9 produttive e redditizie di tutto il Paese. L'industria, inizialmente localizzata intorno alla citt\u00e0 di Cartagena ed incentrata principalmente sulle attivit\u00e0 estrattive, ha visto un notevole impulso soprattutto dalla fine degli anni ottanta con nuovi insediamenti industriali sia nel capoluogo che a Fuente \u00c1lamo. Cartagena \u00e8 sede dell'Arsenale militare, di cantieri navali (costruzione e riparazione), di industrie chimiche e di una raffineria Repsol. Il porto di Cartagena, infine, \u00e8 il 4\u00b0 porto di Spagna per traffico di merci.\nComunicazioni.\nLa comarca \u00e8 attraversata dall'autostrada AP-7 Barcellona-Algeciras e dalla superstrada A-30 Albacete-Murcia-Cartagena. La stazione ferroviaria di Cartagena \u00e8 servita da treni giornalieri per Madrid, Barcellona, Valencia e Murcia."}
{"id": "2865168", "revid": "486946", "url": "https://it.wikipedia.org/wiki?curid=2865168", "title": "Il Signore degli Anelli (film)", "text": ""}
{"id": "2865173", "revid": "767487", "url": "https://it.wikipedia.org/wiki?curid=2865173", "title": "Star Soldier", "text": " \u00e8 una serie di videogiochi del tipo sparatutto a scorrimento, sviluppati da Hudson Soft a partire dal 1986 per varie piattaforme. La serie \u00e8 nota per la sua colonna sonora, per le armi e i power-up innovativi, e per una particolare modalit\u00e0 a tempo denominata \"Caravan Mode\".\nStoria.\nIl primo titolo, \"Star Soldier\", \u00e8 stato pubblicato per NES e MSX nel 1986; in seguito la serie \u00e8 continuata in vari sistemi differenti. Lo stesso \"Star Soldier\" \u00e8 stato pubblicato in versione migliorata per Nintendo GameCube e PlayStation 2 nel 2003, e per PlayStation Portable nel 2005. L'ultimo capitolo \u00e8 uscito per Wii nel 2008, tramite WiiWare."}
{"id": "2865177", "revid": "729019", "url": "https://it.wikipedia.org/wiki?curid=2865177", "title": "Comarca del Mar Menor", "text": "Mar Menor \u00e8 una delle 12 comarche della Regione di Murcia. Conta 107.088 abitanti (2012) ed ha come capoluogo la citt\u00e0 di San Javier. Tradizionalmente appartenente al Campo de Cartagena, la comarca del Mar Menor venne definita nella \"propuesta de comarcalizaci\u00f3n\" approvata dal Consiglio Regionale di Murcia nel 1980 ma mai approvata dall'Assemblea Regionale.\nLa comarca prende il nome dal Mar Menor che bagna la costa di tre dei quattro comuni della comarca.\nDispone di due aree naturali protette: il parco regionale \"Salinas y Arenales de San Pedro del Pinatar\" e l'area protetta di \"Cabezo Gordo\" nel comune di Torre-Pacheco. Possiede inoltre 27 spiagge (14 affacciate sul Mar Menor e 13 sul Mediterraneo) e la maggior parte del territorio della Manga del Mar Menor.\nLa comarca \u00e8 attraversata dall'autostrada AP-7 Barcellona-Algeciras e da due superstrade per Murcia. A San Javier, in localit\u00e0 Santiago de la Ribera, si trova l'Aeroporto Internazionale di Murcia-San Javier."}
{"id": "2865186", "revid": "174925", "url": "https://it.wikipedia.org/wiki?curid=2865186", "title": "Campigo", "text": "Campigo \u00e8 una frazione di Castelfranco Veneto, in provincia di Treviso.\nGeografia fisica.\nCampigo sorge a sudest del capoluogo comunale, presso il confine con Resana.\nIl territorio \u00e8 ricchissimo di risorgive; tra i vari corsi d'acqua che nascono nella zona, si ricorda lo Zero.\nStoria.\nIl toponimo deriva da \"Campi vicus\" \"villaggio del campo\" e allude alle origini del paese, un insediamento rurale sorto durante il tardo Impero Romano. In prossimit\u00e0 del paese transitava la via Aurelia, corrispondente all'attuale via Loreggia.\nNel medioevo fu cappellania dipende dalla pieve di Salvatronda. Durante la guerra della Lega di Cambrai gli abitanti furono duramente colpiti da soprusi e devastazioni.\nSotto Napoleone fu frazione del comune di Sant'Andrea oltre il Muson, ma durante il Regno Lombardo-Veneto appartenne al comune di Albaredo.\nMonumenti e luoghi d'interesse.\nChiesa parrocchiale.\nAntica cappella della pieve di Salvatronda, a lungo ebbe giurisdizione su San Marco di Resana, la quale mantenne con Campigo un rapporto di sudditanza anche dopo l'elevazione a parrocchia autonoma nel 1578.\nL'attuale costruzione fu innalzata negli anni 1742-1746 dal parroco Francesco Bisanzoni sul luogo della precedente parrocchiale.\nTra il 2005 e il 2007 l'edificio \u00e8 stato sottoposto a un radicale restauro. Durante i lavori \u00e8 stato per\u00f2 trafugato un prezioso trittico di Pietro Damini (una \"Piet\u00e0\" affiancata da \"Santa Barbara e Sant'Agata\" e \"Santa Caterina e Santa Lucia\")."}
{"id": "2865188", "revid": "767487", "url": "https://it.wikipedia.org/wiki?curid=2865188", "title": "Basic Element", "text": "I Basic Element sono un gruppo musicale eurodance, rap, hip hop svedese, formatosi a met\u00e0 degli anni '90 e ritornato dal 2005 a produrre nuovi brani.\nCarriera musicale.\nIl gruppo, proveniente da Malm\u00f6, inizialmente era composto dal rapper/cantante Peter Thelenius (Petrus), il tastierista Cesar Zamini, Branko Nuss alla fisarmonica e la cantante Zetma Prembo. In seguito le cantanti furono Saunet Sparrell e Marie Fredriksson (da non confondere con l'omonima cantante dei Roxette). Oggi la band \u00e8 formata da Peter Thelenius (Petrus), Jonas Wesslander e Andrea Myrander.\nPeter Thelenius e Cesar Zamini formarono il gruppo nel 1992, cercando una cantante attraverso l'ufficio di collocamento e trovarono Zetma Prembo. Nel 1993 firmarono un contratto musicale con la EMI Records pubblicando cos\u00ec il loro primo singolo \"Move Me\". Nel 1994 il loro primo singolo fu seguito da hit come \"The Promise Man\" che raggiunse la prima posizione nelle classifiche svedesi. Sempre nel 1994 pubblicarono il loro primo album \"Basic Injection\".\nNel 1995 Zetma lascio la band a causa della sua maternit\u00e0, fu sostituita da Saunet Sparrell e pubblicarono il loro secondo album \"The Ultimate Ride\" (che includeva anche i singoli \"The Ride\" e \"The Fiddle\"). Peter e Caesar iniziarono ad avere alcune divergenze sul futuro della band e per questo motivo anche Caesar lasci\u00f2 il gruppo. Peter da allora ha continuato con la stessa band, pubblicando poi anche il loro terzo album \"Star Tracks\" che aveva sonorit\u00e0 pi\u00f9 simili alla disco music '70. Dopo di questo la band si prese una pausa.\nNel 1997 Peter pubblic\u00f2 l'album solista \"Trust Then Pain\" con il nome Petrus e nel 1998 i Basic Element tornarono con un nuovo album, con la loro sonorit\u00e0 eurodance e con la nuova cantante Marie Fredriksson.\nDal 1999 i due membri della band si presero una lunga pausa dal gruppo Basic Element.\nNel 2005 il gruppo torn\u00f2 con il remake della loro hit del 1995 \"This must be a dream\" e con Mathias Olofson come nuovo membro della band. Nel febbraio 2006 pubblicarono un nuovo singolo \"Raise the Gain\" con delle sonorit\u00e0 leggermente diverse dal loro sound originale.\nIl 7 febbraio 2007 pubblicarono l'album che segnava il loro ritorno \"The Empire Strikes Back\". Sempre in questo anno Marie Fredriksson lasci\u00f2 il gruppo e fu sostituita da Andrea Myrander come cantante e Jonas Wesslander come rapper."}
{"id": "2865193", "revid": "1543377", "url": "https://it.wikipedia.org/wiki?curid=2865193", "title": "Ammasso della Fornace", "text": "L'ammasso della Fornace, distante approssimativamente (), \u00e8 il secondo pi\u00f9 ricco ammasso di galassie entro i 100 milioni di anni-luce dalla Terra, sebbene sia molto pi\u00f9 piccolo dell'Ammasso della Vergine. In primo luogo, giace nella Costellazione della Fornace, e potrebbe essere associato con il vicino gruppo di Eridano.\nAl centro dell'ammasso si trova NGC 1399, inoltre si trovano anche NCG 1316, NGC 1427A e NGC 1404.\nStruttura.\nL'Ammasso della Fornace pu\u00f2 essere diviso in due subammassi: il principale, centrato su NGC 1399, ed un sottogruppo 3 gradi a sudovest centrato sulla galassia lenticolare NGC 1316, che \u00e8 in un processo di inglobamento con il subammasso maggiore per poi fondersi con esso, e le quali galassie stanno vivendo una forte attivit\u00e0 di formazione stellare."}
