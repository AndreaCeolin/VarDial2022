{"id": "3055875", "revid": "626621", "url": "https://it.wikipedia.org/wiki?curid=3055875", "title": "Gegeen Khan", "text": "Biografia.\nUna successione pacifica.\nShidibala era il maggiore dei figli di Ayurbarwada Buyantu Khan (Imperatore Renzong) e di Radnashiri della famiglia Khunggirad. In cambio del privilegio di successione, Ayurbarwada aveva promesso a suo fratello maggiore Khayishan di nominare il figlio di Khayishan a principe ereditario dopo la sua presa del potere. Ma quando Khayishan mor\u00ec, i due figli di Khayishan vennero relegati al confino.\nDagi, potente nonna di Shidibala, era riuscita nel 1316 a far nominare lo stesso Shidibala in qualit\u00e0 di principe ereditario e l'anno successivo venne nominalmente destinato a guidare sia il Segretariato di stato che l'ufficio degli Affari Militari. Ad un certo punto, suo padre Ayurbarwada aveva addirittura pensato di abdicare in favore del figlio..\nUn regime fantoccio.\nIl 19 aprile 1320 Shidebala succedette al proprio padre al trono imperiale. L'Imperatrice Dagi rinomin\u00f2 Tem\u00fcder quale Gran Consigliere del nuovo Imperatore, il che fece s\u00ec che quest'ultimo di fatto governasse la Cina a proprio piacimento sino alla morte.\nIl ritorno al potere di Tem\u00fcder fu segnato da una serie di ritorsioni, tra cui l'esecuzione di molti di quanti erano sospettati di essere suoi oppositori.\nDall'inizio del suo regno, Shidebala aveva mostrato un'indipendenza politica e una capacit\u00e0 d'azione maggiore rispetto ai suoi predecessori. In una mossa da maestro, nel tentativo di togliere di mezzo l'influenza della potente nonna e del suo consigliere Tem\u00fcder, Shidebala nomin\u00f2, dall'estate 1320, il ventiduenne Baiju, un Jalayir e nipote di Antong al ruolo di Gran Consigliere dell'Impero cinese, il che stronc\u00f2 le ambizioni di potere di Tem\u00fcder. Ad ogni modo, Baiju, il comandante del kheshig, era un uomo di grande carattere con grande influenza sull'Imperatore, con grande dispiacere di Tem\u00fcder che ancora una volta sent\u00ec privarsi del potere.\nShidibala, giovane imperatore, non rimase comunque passivo. Il trono divenne presto il punto focale della lealt\u00e0 per gli ufficiali e i maestri confuciani nella guerra intestina contro il potente Tem\u00fcder. Shidibala era del resto un sovrano preparato al suo ruolo e sapeva il fatto suo in fatto di governo. Profondamente legato al confucianesimo ed al buddismo, Shidebala era in grado di recitare a memoria dei poemi risalenti alla dinastia Tang e fu anche un eccellente calligrafo.\nNel 1321 Shidibala costru\u00ec un tempio buddista in onore di Phags-pa, un Lama delle montagne dell'ovest di Dadu, e quando i suoi censori lo rimproverarono di eccedere con questa devozione ne condann\u00f2 a morte un buon numero. D'altro canto, sotto un suo regno, l'islam conobbe un periodo di sofferenza subendo molte discriminazioni. L'imperatore diede infatti ordine di distruggere la moschea di Shangdu e proib\u00ec a tutti i musulmani di comprare schiavi dai mongoli per poi rivenderli ai cinesi.\nLa crescente influenza di Baiju era una continua spina nel fianco per Tem\u00fcder e quando il primo si rec\u00f2 nella citt\u00e0 di Liau Tung per costruire un monumento ai suoi antenati, Tem\u00fcder trov\u00f2 l'occasione per tentare di recuperare il potere perduto alla corte degli Yuan, presentandosi al cospetto dell'Imperatore, ma gli venne rifiutato l'accesso al palazzo; poco tempo dopo mor\u00ec, seguito nel 1322 dall'Imperatrice Dagi, sua protettrice.\nLa completa presa del potere.\nLa morte di Dagi e di Tem\u00fcder aveva permesso all'Imperatore di godere finalmente dei pieni poteri della sua carica. Fu in grado di smantellare la fazione dei Khunggirad dalla sua nuova amministrazione, scagliandosi in particolare contro la famiglia di Tem\u00fcder, facendone giustiziare i figli e confiscandone le propriet\u00e0. Baiju venne nominato Gran Consigliere, divenendo uno dei pi\u00f9 potenti e fedeli alleati del sovrano.\nPoco dopo aver preso totalmente il potere con l'aiuto di Baiju, Shidibala inizi\u00f2 a riformare il governo basandolo sui principi del confucianesimo e continuando nel contempo la politica inaugurata da suo padre Ayurbarwada nel tentativo di promuovere la cultura cinese. L'Imperatore e Baiju reclutarono a corte un gran numero di cinesi ufficiali e maestri, a capo dei quali vi era Zhang Gui, veterano dell'amministrazione che divenne il partner principale di Baiju nell'attuazione delle nuove riforme. Fu probabilmente in questo stesso periodo che venne redatto il \"Da Yuan Tong Zhi\" (\"Istituzioni comprensive del Grande Yuan\"), una grande collezione di codici e regolamenti della dinastia Yuan, che aveva gi\u00e0 abbozzato suo padre ma rivisto in modo da razionalizzare l'amministrazione e facilitare nel suo compito la giustizia.\nEgli introdusse anche la tassazione su alcune porzioni ricche di terra dei proprietari pi\u00f9 influenti di modo da ricavarne del denaro a favore dello stato.\nGli ultimi anni.\nShidebala mor\u00ec nel settembre del 1323 nell'evento conosciuto col nome di \"Colpo di stato di Nanpo\". Il complotto venne ordito dai sostenitori del defunto Tem\u00fcder, intenzionati a riprendere il potere. La cospirazione venne guidata dal figlio adottivo di Tem\u00fcder, Tegshi. Oltre a diversi ufficiali d'alto rango, vennero coinvolti anche cinque principi: Altan Bukha, fratello minore del principe An-si, Ananda, che venne giustiziato dalla fazione imperiale; Bolad, nipote di Arik Boke; Orlug Temur, figlio di Ananda, Kulud Bukha e Ulus Bukha, discendente di Mongke Khan.\nMentre Shidebala si trovava a Nanpo, lontano dal palazzo imperiale di Shangdu e dalla capitale Dadu, Shidibala e Baiju vennero entrambi assassinati da Tegshi. Tegshi chiese a Yes\u00fcn Tem\u00fcr di succedere al trono ma quest'ultimo prefer\u00ec prima eliminare la fazione politica di Tegshi prima di entrare a Dadu nel terrore di divenire un nuovo fantoccio nelle mani dello statista."}
{"id": "3055877", "revid": "144796", "url": "https://it.wikipedia.org/wiki?curid=3055877", "title": "Ying Zong (imperatore Yuan)", "text": ""}
{"id": "3055879", "revid": "287204", "url": "https://it.wikipedia.org/wiki?curid=3055879", "title": "British Basketball League 1989-1990", "text": "British Basketball League 1989-1990. La stagione regolare si concluse con i Kingston Kings al primo posto. Nei play off s'imposero gli stessi Kings che vinsero il campionato."}
{"id": "3055880", "revid": "287204", "url": "https://it.wikipedia.org/wiki?curid=3055880", "title": "Paso Robles", "text": "Paso Robles (nome completo: El Paso de Robles) \u00e8 un centro abitato (\"City\") degli Stati Uniti d'America, situato nella contea di San Luis Obispo dello Stato della California. All'inizio del 2010 la popolazione era di 30.072 abitanti.\nGeografia fisica.\nSecondo i rilevamenti dello United States Census Bureau, Paso Robles si estende su una superficie di 51,54 km\u00b2."}
{"id": "3055884", "revid": "228587", "url": "https://it.wikipedia.org/wiki?curid=3055884", "title": "UltraSPARC III", "text": "L'UltraSPARC III \u00e8 un microprocessore 600-900\u00a0MHz sviluppato da Sun Microsystems e fabbricato da Texas Instruments.\nFa parte della famiglia dei microprocessori UltraSPARC che implementa la versione 9 dell'architettura SPARC (Modello di architettura RISC) insieme a UltraSPARC I, UltraSPARC II e UltraSPARC IV.\nStoria.\nFu presentato al Microprocessor Forum del '97; la data di pubblicazione doveva essere nel 1999 ma, a causa della concorrenza con Digital Equipment Corporation 21.264 Alpha e Intel Itanium, venne rimandata al 2001. Vi \u00e8 stato comunque assegnato un premio Analysts 'Choice Award per il miglior Server / Workstation\nLa rivoluzione UltraSPARC.\nFin dalla prima versione dell'UltraSPARC (L'UltraSPARC I, 1995) vi fu una forte rottura con i tipi di architettura precedenti; in effetti queste ultime erano progettate per elaborare dati alfanumerici ed eseguire programmi per il trattamento testi e fogli di calcolo, mentre l'UltraSPARC era in grado di gestire immagini, audio, video e dati multimediali. Tra le pi\u00f9 importanti innovazioni vi fu l'aggiunta di 23 nuove istruzioni, alcune per compattare e scompattare pixel da parole di 64 bit, altre per ruotare e ridimensionare immagini e per comprimere e decomprimere video in tempo reale. Queste istruzioni vennero chiamate VIS (Visual Istruction Set, Insieme di Istruzioni Multimediali).\nInoltre nonostante tutte le versioni dell'UltraSPARC hanno un'architettura interamente a 64 bit con indirizzi e registri a 64 bit, la serie offre una considerevole retrocompatibilit\u00e0 con l'architettura SPARC version 8 (che \u00e8 a 32 bit), essendo in grado di gestire operandi a 32 bit ed eseguire software programmato per SPARC a 32 bit senza bisogno di modifiche.\nLa differenza principale fra i diversi modelli di UltraSPARC era la frequenza del clock anche se ogni nuova versione vennero aggiunte importanti innovazioni.\nMicroarchitettura UltraSPARC.\nDal punto di vista software i vari modelli della serie UltraSPARC sono molto simili e le differenze riguardano principalmente prezzo e prestazioni; dal punto di vista hardware sono invece notevolmente diverse a livello di microarchitettura. Analizzeremo in maniera specifica il processore UltraSPARC III Cu ('Cu' indica il simbolo chimico del rame che \u00e8 utilizzato al posto dell'alluminio per i collegamenti all'interno del chip, garantendo maggiore velocit\u00e0 e realizzazione di collegamenti pi\u00f9 fini). \nLa maggior parte delle istruzioni dell'UltraSPARC sono di 4 byte; \u00e8 dotato di un'unit\u00e0 di rifornimento delle istruzioni (IFU) che prepara fino a 4 istruzioni ogni ciclo per l'esecuzione, tranne nel caso in cui si verifica un fallimento della cache in quanto ne viene emesso un numero minore. \nPer gestire salti condizionati questo dispositivo pu\u00f2 consultare una tabella dei salti; all'interno di essa troviamo un bit di validit\u00e0, l'indirizzo del salto e 2 bit per cercare di predire il salto in maniera corretta. Uno di questi bit tiene traccia dell'ultimo salto effettuato da quell'indirizzo e l'altro predice il salto da effettuare. La struttura di questa tabella permette di modificare la predizione soltanto dopo che 2 previsioni consecutive si rivelano errate.\nLe istruzioni dopo essere state prelevate vengono inviate in un buffer a 16 posizioni che regolarizza il flusso di istruzioni entranti nella pipeline e le invia ad altri 3 dispositivi: l'unit\u00e0 di esecuzioni per gli interi, l'unit\u00e0 di esecuzione in virgola mobile e l'unit\u00e0 di caricamento e memorizzazione.\nAll'interno dell'unit\u00e0 di esecuzioni degli interi sono presenti 2 ALU, i registri ISA e alcuni registri di lavoro.\nL'unit\u00e0 in virgola mobile contiene 32 registri e 3 ALU distinte, ognuna delle quali effettua un'operazione differente (rispettivamente addizione/sottrazione, moltiplicazione e divisione) ed esegue anche istruzioni grafiche. \nL'unit\u00e0 di caricamento e memorizzazione si occupa di gestire il flusso dati proveniente dalla memoria ed utilizza 3 cache differenti: la cache dei dati (cache associativa a 4 vie di livello 1 da 64KB e linee di 32 byte), la cache di prefetch (da 2KB realizzata in quanto l'architettura ISA della macchina permette di prelevare parole di dati prima ancora che siano necessari attraverso un compilatore che carica in anticipo all'interno della cache una data parola che potrebbe essere necessaria), la cache di scrittura (da 2 KB usata per migliorare le prestazioni raggruppando al suo interno i dati da scrivere in memoria e inviandoli a una cache di secondo livello esterna alla CPU).\nIl chip contiene al suo interno tre componenti logici che servono a controllare l'accesso alla memoria: l'interfaccia del sistema, il controllore della cache L2 e il controllore della memoria. L'interfaccia del sistema collega il chip alla memoria tramite un bus di 128 bit, essa \u00e8 stata progettata in modo da permettere la connessione di pi\u00f9 UltraSPARC a una stessa memoria in modo da formare un multiprocessore. Il controllore della cache L2 permette di interfacciare il chip con la stessa (dimensioni variabili da 1.4 a 8 MB dipendente dalla dimensione della cache).\nInoltre, l'UltraSPARC supporta una memoria virtuale con pagine da 8, 64, 512 KB e 4 MB, in grado di mappare indirizzi virtuali a 64 bit in indirizzi fisici a 43 bit; per ottimizzare il tutto sono presenti 3 tabelle chiamate TLB(Translation Lookaside Buffers) di cui una per gestire in modo flessibile le diverse dimensioni delle pagine e le altre due per effettuare la corrispondenza delle istruzioni.\nPipeline.\nL'ultraSPARC III Cu dispone di una pipeline a 14 stadi.\nLivello ISA.\nA livello Isa tutte le macchine UltraSPARC sono identiche e la memoria indirizzabile \u00e8 un vettore di 264 byte, anche se \u00e8 cos\u00ec grande che i moderni calcolatori non la riescono ad implementare (attualmente c'\u00e8\nuna limitazione sul numero d'indirizzi a cui si pu\u00f2 accedere).\nNel livello ISA dell'UltraSPARC l'organizzazione dei registri \u00e8 molto complicata per cercare di ottimizzare le chiamate di procedura. \nL'UltraSPARC ha 2 tipi di registri: di uso generale e in virgola mobile.\nIn effetti, l'ISA dell'ultraSPARC utilizza una FINESTRA DI REGISTRI per migliorare la chiamata di procedura, cercando di emulare uno stack utilizzando per\u00f2 i registri, che risultano essere dunque divisi in vari gruppi da 32. Il registro CWP(current Window Pointer) tiene traccia dell'insieme dei registri utilizzati; sono di solito di 64 bit, il loro nome va da R0 a R31 e possono essere letti e scritti da molte istruzioni di caricamento (tranne R0 che contiene la costante 0). Altri registri vengono utilizzati per emulare lo stack. Tra questi SP (che indica l'attuale cima dello stack) e LV (che punta alla base dello stack). Se le finestre di registri disponibili si esauriscono a causa di procedure troppo annidate, l'insieme meno recente viene copiato in memoria per lasciar spazio a uno nuovo. Nell'ultraSPARC le sole operazioni che accedono alla memoria sono LOAD e STORE, tutti gli operandi sono contenuti nei registri (indirizzamento a registro) o nell'istruzione stessa (indirizzamento immediato) ma non in memoria, cos\u00ec come tutti i risultati devono essere salvati in un registro.\nIstruzioni.\nLe istruzioni ISA (32 bit) dell'UltraSPARC si trovano allineate in memoria, sono molto semplici e ognuna specifica una singola azione. Lo SPARC originale disponeva di pochi formati d'istruzione, ma col passare del tempo ne sono stati aggiunti di nuovi, che nella maggior parte dei casi derivavano dall'eliminazione di qualche bit in qualche campo. I primi due bit di ciascuna istruzione ne determinano il formato e indicano all'hardware dove trovare, se presente, il resto dell'opcode."}
{"id": "3055886", "revid": "1935652", "url": "https://it.wikipedia.org/wiki?curid=3055886", "title": "Giovanni Tommaso Neuschel", "text": "Biografia.\nNato da una famiglia aristocratica originaria della Sassonia e stabilitasi nel Regno d'Ungheria nella regione dello Spi\u0161, in Slovacchia, fu frate domenicano e poi cappellano militare: nel 1817 divenne confessore di Maria Luigia, duchessa di Parma, e si adoper\u00f2 per regolarizzare la convivenza tra la vedova di Napoleone e Adamo di Neipperg.\nFu nominato cavaliere dell'ordine Costantiniano nel 1825, commendatore nel 1829, senatore di gran croce nel 1838 e gran priore nel 1843.\nNel 1828 venne eletto vescovo titolare di Troade e nominato arciprete della prelatura \"nullius\" di Guastalla (elevata a diocesi nel dicembre dello stenno anno) e nel 1837 venne trasferito alla sede di Borgo San Donnino (l'attuale Fidenza).\nVenne eletto vescovo di Parma nel 1843: non fu mai amato dal clero che lo considerava troppo intransigente nei suoi riguardi n\u00e9 dalla popolazione, che lo considerava troppo legato all'Austria e gli attribu\u00ec il nomignolo di \"Negh-fusel\" (\"non ci fosse\" in dialetto parmigiano).\nCon i moti del maggio 1848 la popolazione costrinse Carlo II a lasciare il ducato e un gruppo di facinorosi, sobillato da Vincenzo Gioberti, assal\u00ec il palazzo vescovile, incendi\u00f2 gli stemmi e costrinse Neuschel alla fuga.\nIl vescovo torn\u00f2 a Parma nell'agosto assieme a Carlo II, che abdic\u00f2 in favore del figlio. Il nuovo duca, Carlo III, era apertamente anticlericale e, a causa del precettore ungherese che lo aveva educato, provava una violenta antipatia per i magiari.\nTale situazione spinse Neuschel a presentare le sue dimissioni da vescovo di Parma alla Santa Sede, che le accolse nel 1852: lasci\u00f2 la guida della diocesi dichiarando di desiderare un po' di tranquillit\u00e0 dopo le tante guerre e battaglie che aveva dovuto sostenere a Parma.\nFu nominato arcivescovo titolare di Teodosiopoli e si trasfer\u00ec a Verona, dove collabor\u00f2 con il vescovo locale.\nGenealogia episcopale.\nLa genealogia episcopale \u00e8:"}
{"id": "3055889", "revid": "104458", "url": "https://it.wikipedia.org/wiki?curid=3055889", "title": "Carving cup", "text": ""}
{"id": "3055892", "revid": "70217", "url": "https://it.wikipedia.org/wiki?curid=3055892", "title": "Arlabecca", "text": "L'arlabecca era un genere della poesia lirica occitana, menzionata per la prima volta in un \"ensenhamen\" da Peire Lunel. Il termine tradotto in francese da Fran\u00e7ois Just Marie Raynouard come \"complainte\" (cantilena) o \"chant fun\u00e8bre\" (canto funebre) e da Emil Levy come \"sorte de po\u00e9sie\" (tipo di poesia), deriva dal galiziano-portoghese \"arrabecca\" e significa rebecca; \"rebec\" (pl. \"rebecz\") pu\u00f2 essere trovato nell'antico provenzale riferito sia a uno strumento che a un genere (nelle \"Leys d'amors\", dove \u00e8 indefinito), e possibilmente \u00e8 lo stesso genere dell'\"arlabecca\". L'\"arlabecca\" menzionata da Lunel era definita dal metro e perci\u00f2 l'\"ensenhamen\" in cui viene riferita era anche un'\"arlabecca\"."}
{"id": "3055897", "revid": "1573940", "url": "https://it.wikipedia.org/wiki?curid=3055897", "title": "Lophonetta specularioides", "text": "L'anatra crestata (\"Lophonetta specularioides\" ()) \u00e8 un uccello sudamericano della famiglia degli Anatidi. \u00c8 l'unica specie del genere Lophonetta.\nDescrizione.\nLa lunghezza totale \u00e8 di 51 a 61\u00a0cm. I maschi, pi\u00f9 grandi delle femmine, pesano circa 1.100-1.200 grammi. \u00c8 una specie particolarmente aggressiva, con un canto simile a un latrato, presenta una coda appuntita, di colore bruno-ocra maculato, groppone e ventre pi\u00f9 chiaro. Presenta un'ampia corona (eccetto la fronte) e una lieve cresta scura sulla nuca. Colorazione modesta tranne che in volo dove \u00e8 possibile osservare lo specchio alare violaceo e bianco. Iride rossa. La femmina si differenzia perch\u00e9 possiede la coda meno appuntita.\nDistribuzione e habitat.\nVive nei laghi, nelle paludi e nei fiumi del Cile, dell'Argentina, del Per\u00f9 e della Bolivia.\nBiologia.\nRiproduzione.\nDepone da cinque a otto uova color crema. L'incubazione dura circa 30 giorni.\nAlimentazione.\nSi ciba di invertebrati, artropodi e molluschi, ma anche di alghe e piante acquatiche.\nTassonomia.\nSono note due sottospecie:\nConservazione.\nL'anatra crestata \u00e8 considerata dalla IUCN Red List come specie a basso rischio (\"Least Concern\")."}
{"id": "3055919", "revid": "729019", "url": "https://it.wikipedia.org/wiki?curid=3055919", "title": "Teatro del sud-est asiatico della seconda guerra mondiale", "text": "Il Teatro del sud-est asiatico della Seconda guerra mondiale \u00e8 l'insieme delle campagne e delle operazioni militari svoltesi durante la Guerra del Pacifico nei territori della Birmania, nella porzione orientale dell'India, nell'Indocina, in Malaysia, nella citt\u00e0 di Singapore, e in Thailandia, affiancate da combattimenti aeronavali che coinvolsero anche le isole di Sri Lanka e del Madagascar. Le battaglie videro da una parte il Giappone, stato firmatario del Patto Tripartito, contro il Regno Unito, il Regno dei Paesi Bassi e il dominion dell'Australia, coadiuvati da truppe e comandanti statunitensi. Anche la Repubblica di Cina guidata dal Governo nazionalista di Chiang Kai-shek forn\u00ec supporto in termini di uomini, riorganizzati e riequipaggiati dagli americani.\nIl teatro operativo si apr\u00ec l'8 dicembre 1941 quando l'Impero giapponese, a seguito del devastante attacco di Pearl Harbor, si lanci\u00f2 alla conquista del Sud-Est asiatico colonizzato da Regno Unito e Paesi Bassi cogliendo ovunque successi e schiantando le successive e disorganizzate resistenze degli Alleati. Alla data del 15 maggio 1942, il Giappone si era impossessato di vastissime distese, ricche di giacimenti di petrolio, minerali e altre risorse necessarie alla sua industria bellica; si impegn\u00f2 dunque a rafforzare le posizioni raggiunte per condurre una guerra di logorio contro gli Alleati, ma i tentativi di sfondare in India o in Cina fallirono. L'anno 1942 vedeva inoltre il crollo delle ambizioni nipponiche con la disfatta a Midway e il passaggio dell'iniziativa in mano alleata.\nGi\u00e0 nella prima met\u00e0 del 1943 il potenziale militare giapponese si era ridotto nell'Oceano Indiano, mentre in Birmania i nipponici subivano un continuo stillicidio di uomini e mezzi e venivano respinti dalle frontiere indiane. Il deteriorarsi del conflitto nel Pacifico, che vedeva catastrofi sempre pi\u00f9 gravi abbattersi sulle forze armate imperiali, caus\u00f2 il trasferimento di alcune unit\u00e0 in quel teatro. Il 1944 vedeva i giapponesi in lenta ritirata dalla Birmania, premuti dalle forze anglo-cino-indiane, che nell'aprile dell'anno successivo liberavano il paese: in contemporanea venivano progettate operazioni anfibie da condursi contro Singapore.\nOrmai le forze militari giapponesi erano in totale stato di disorganizzazione e a corto di ogni risorsa: ciononostante, anche dopo l'annuncio della resa senza condizioni firmata il 2 settembre 1945, continuarono sporadici combattimenti. Le operazioni nel sud-est asiatico si conclusero definitivamente il 9 settembre 1945.\nSuccessi iniziali dell'Impero giapponese.\nGli Alleati soffrirono molte sconfitte e perdite nei primi sei mesi di guerra contro il Giappone. Un primo rude colpo fu subito il 10 dicembre 1941, quando due grandi navi da battaglia britanniche, l\"'HMS Repulse\" e la \"HMS Prince of Wales\", che due giorni prima avevano lasciato l'ancoraggio a Singapore per attaccare ipotetici convogli nipponici sulle coste malesi, furono affondate nel golfo di Kuantan, a est della penisola malese, da apparecchi giapponesi decollati dall'Indocina: in questo modo le possibilit\u00e0 alleate di battersi efficacemente sul mare venivano ridotte al minimo, mentre al contempo era stato inflitto un brutale scacco all'orgoglio e al prestigio inglesi.\nLa Thailandia (nota anche come Siam) era da tempo sotto l'influenza politica nipponica, pi\u00f9 o meno da quando l'Impero del Sol Levante era intervenuto come mediatore tra la prima e la Francia per dirimere le questioni successive la guerra combattuta tra i due paesi. Perci\u00f2 quando truppe dell'esercito imperiale sbarcavano l'8 dicembre 1941 a Singora incontravano resistenze poco pi\u00f9 che simboliche, tanto che poco dopo il paese si sottometteva all'occupante; il 21 dicembre 1941 la Thailandia si alleava al Giappone, ottenendo qualche ingrandimento territoriale a spese della Malaysia.\nSempre l'8 dicembre, con un rovinoso bombardamento aereo, il Giappone iniziava l'attacco alla citt\u00e0 di Hong Kong, tra le pi\u00f9 note e importanti colonie inglesi: la resistenza anglo-canadese veniva stroncata dopo un'aspra battaglia il 25 dicembre, consegnando tutto il territorio ai giapponesi, che si abbandonarono ad alcuni massacri e saccheggi.\nMalesia e Singapore.\nColonie inglesi di fondamentale importanza strategica, la Malaysia e Singapore rientravano nei piani d'espansione giapponesi, che ne affidarono la conquista alla 25\u00aa Armata del generale Tomoyuki Yamashita. Egli sbarc\u00f2 il 9 dicembre sulle coste settentrionali della Malesia, presso Kota Bharu e Patani, e subito si diresse a sud, nelle giungle e tra le paludi, che caratterizzano la penisola malese. I comandanti inglesi si stupirono che i giapponesi andassero volontariamente a impantanarsi in quelle regioni insalubri, tenuto conto che avevano effettivi relativamente bassi (circa 30.000 uomini) in confronto ai quasi 90.000 soldati di cui le due colonie disponevano per difendersi. Ma i britannici non consideravano che questa massa combattente era eterogenea, male armata, supportata moderatamente dall'aviazione e priva di carri armati; i giapponesi al contrario spiegavano decine di carri leggeri e artiglierie di medio calibro che potevano muoversi anche in ambienti estremi come la giungla, senza contare il vasto appoggio aereo di cui godevano.\nA causa dunque della maggiore ed insospettata preparazione nipponica le teste di ponte non incontrarono difficolt\u00e0 alcuna a rafforzarsi, riunirsi e lanciarsi verso l'interno, sbaragliando contingenti indiani posti a protezione di aeroporti vicini. I giapponesi progredirono di conquista in conquista e di vittoria in vittoria, contrastati vanamente da truppe indiane che spesso fuggivano alla vista dei carri armati avversari. Il 6 gennaio 1942 il fronte distava meno di 400 chilometri da Singapore, il 7 gli inglesi, al comando supremo del generale Archibald Wavell, organizzarono una linea difensiva a neanche 200 chilometri dalla citt\u00e0. La pressione giapponese era per\u00f2 incontenibile, e dal 23 gennaio i reparti anglo-indo-australiani iniziarono a ripiegare a Singapore.\nSi ebbero anche tensioni tra John Curtin, primo ministro australiano, e Winston Churchill: il primo era venuto a sapere che lo statista inglese meditava di abbandonare Singapore per concentrarsi sulla difesa dell'India e della Birmania. Lo scambio di messaggi assunse toni minacciosi, in quanto Curtin temeva a ragione che la caduta della Malesia avrebbe aperto ai giapponesi le porte sul continente: dichiar\u00f2 dunque che una ritirata sarebbe stato \u00ab... un tradimento ingiustificabile\u00bb; Churchill ritratt\u00f2 allora le sue posizioni, inviando a Wavell il seguente telegramma: \u00abResistere a qualunque costo!\u00bb.\nNel frattempo, il ripiegamento alleato era continuato, e il 1\u00b0 di febbraio esso ebbe termine, quando fu fatto saltare l'argine che collegava l'isola alla Malaysia. La situazione era drammatica: le truppe erano ammassate senza ordine, e le condizioni della popolazione, gi\u00e0 provata da due bombardamenti nipponici, faceva presagire il rischio di epidemie. Inoltre i giapponesi iniziarono a cannoneggiare da terra Singapore, mentre lanciavano continue incursioni aeree: tale preparazione dur\u00f2 una settimana, poi i soldati imperiali a bordo di chiatte riuscirono a porre piede a terra, l'8 febbraio 1942, in una zona della costa fittamente coperta da mangrovie, presidiata dai soli australiani, che non seppero respingerli; l'11 febbraio i giapponesi avevano conquistato met\u00e0 isola. Il 13 gli ufficiali di pi\u00f9 alto rango riconobbero che ormai non vi era pi\u00f9 speranza, e il mattino del 15 febbraio iniziarono le trattative tra Yamashita e Percival, che condussero alla fine dei combattimenti alle ore 20.30 del 15 febbraio 1942: la potenza inglese in Estremo Oriente aveva subito una catastrofe senza precedenti, l'impero asiatico era perduto e i giapponesi avevano dimostrato impensabili capacit\u00e0 tattico-strategiche oltre ad armamenti moderni.\nIl raid giapponese nell'Oceano Indiano.\nL'invasione della Birmania richiese che gran parte dei rifornimenti necessari alle truppe giapponesi che stavano risalendo le valli dei principali fiumi della regione provenissero dal mare: si svilupp\u00f2 cos\u00ec un intenso traffico di navi trasporto e mercantili nipponiche nelle acque settentrionali dell'Oceano Indiano. Era ovvio che tale viavai di navi avrebbe offerto agli inglesi la possibilit\u00e0 di attaccarle, ottenendo in tal modo due risultati: inficiare l'operativit\u00e0 delle colonne giapponesi in Birmania e ristabilire la fiducia e la combattivit\u00e0 degli uomini, scosse dalle recenti disfatte in Malaysia e di Singapore. Perci\u00f2 fin dai primi di marzo la flotta imperiale distacc\u00f2 una portaerei, 3 incrociatori e 6 cacciatorpediniere, che coprirono gli sbarchi effettuati l'11 vicino a Rangoon e il 12 a Sebang, nell'isola di Sumatra.\nDal canto loro i britannici furono allarmati dalla nuova espansione nipponica e dalle operazioni in corso nell'oceano, che minavano la sicurezza e la tranquillit\u00e0 delle loro rotte. Fu dunque inviato nel settore l'ammiraglio Somerville che assunse il comando della squadra inglese, composta da 3 portaerei (una delle quali obsoleta), 5 corazzate risalenti all'inizio del secolo, 8 incrociatori (due di questi erano olandesi con ridotta capacit\u00e0 bellica) e 15 cacciatorpediniere vecchi di quasi trent'anni: come si vede la flotta britannica era numerosa ma non moderna, e difettava grandemente del supporto aereo, limitato ad antiquati velivoli. Ciononostante i giapponesi non rimasero indifferenti a queste forze navali, e destinarono all'Oceano Indiano le due corazzate dell'ammiraglio Nobutake Kond\u014d (\"Kongo\" e \"Haruna\") affiancate dalla flotta dell'ammiraglio Nagumo, priva per\u00f2 della portaerei \"Kaga\", in riparazione. La flotta nipponica, un totale di 5 portaerei, 4 corazzate, 3 incrociatori e 9 cacciatorpediniere, salp\u00f2 il 26 marzo 1942.\nI giapponesi miravano al fattore sorpresa per ottenere una schiacciante vittoria, ma essi furono avvistati dapprima negli ultimissimi giorni del mese, e poi il 4 aprile da un idrovolante, ma Kond\u014d decise di proseguire la missione, sentendosi sufficientemente forte. Il mattino successivo 200 apparecchi delle portaerei decollarono e bombardarono Colombo, sull'isola di Ceylon, ma affondarono solo naviglio da trasporto o ausiliare, e solo 12 aerosiluranti inglesi furono abbattuti in volo. Mentre i nipponici rientravano sulle loro basi galleggianti, due incrociatori inglesi furono avvistati, attaccati e affondati da altri 80 bombardieri in picchiata.\nImpressionato da tali attacchi e certo che i giapponesi miravano alla sola distruzione della sua flotta, Somerville rifiut\u00f2 il combattimento e disperse le sue navi nelle basi inglesi sulla costa africana del Kenya o nei porti indiani, in attesa di tempi pi\u00f9 propizi alle armi britanniche. Nel campo opposto, l'ammiraglio Kond\u014d desiderava ardentemente eliminare del tutto la squadra inglese nel settore, ma disperava ormai di poterla scovare: decise dunque di attaccare la base di Trincomalee, nel nord-est di Ceylon, per attirare le navi avversarie. Le manovre di avvicinamento furono per\u00f2 scoperte dagli inglesi, e il 9 aprile, quando l'ondata di 125 aerei giapponesi stava gi\u00e0 dirigendosi sul porto, fu attaccata da 11 caccia Hawker Hurricane; il bombardamento fu simile a quello di Colombo e non produsse risultati decisivi. Nel frattempo una seconda ondata di apparecchi era partita all'attacco della vecchia portaerei leggera Hermes scortata da un cacciatorpediniere, avvistati 70 miglia a sud dell'isola: le due navi furono affondate senza scampo.\nSe tatticamente la vittoria era dei giapponesi, dal punto di vista strategico non si poteva affermare ci\u00f2: la flotta inglese era sfuggita loro e le basi su Ceylon avevano subito danni importanti ma non vitali. Ciononostante la flotta imperiale aveva dato un ennesimo assaggio della sua preparazione e della professionalit\u00e0 dei propri equipaggi; inoltre il traffico inglese nell'area fu da allora sotto la minaccia di un ritorno dei giapponesi. Infine bisognava considerare che erano comunque state affondate diverse navi avversarie.\nAltre azioni relative e conseguenti la scorreria giapponese.\nNell'aprile 1942, anche la citt\u00e0 di Madras sulla costa orientale indiana venne bombardata dagli aerei nipponici. Le famiglie pi\u00f9 facoltose vennero cos\u00ec evacuate per timore di altri bombardamenti.\nNel 1942 in preparazione di una possibile invasione giapponese, l'impero britannico inizi\u00f2 a intraprendere dei lavori atti a migliorare la strada tra Kodaikanal e Munnar per facilitarne l'uso come direttrice di evacuazione da Kodaikanal lungo la cresta sud delle colline Palani verso Top Station. Le strade esistenti poi continuavano verso Munnar e oltre, in direzione di Cochin, dove navi britanniche sarebbero state disponibili per l'evacuazione dell'India.\nOccupazione delle isole Andamane e Nicobare.\nLe isole di Andamane e Nicobare (8.293\u00a0km\u00b2 su 139 isole) sono un gruppo di isole situate nel Golfo del Bengala e distano 780 miglia da Calcutta, 740 miglia da Chennai e 120 miglia da Capo Nargis in Birmania. Il 23 marzo 1942 l'Impero giapponese sbarc\u00f2 truppe nelle Isole Andamane, che furono subito occupate non essendovi una guarnigione, e anche le Nicobare furono prese senza combattere: i due arcipelaghi rimasero in mani nipponiche fino alla fine della guerra.\nIl 29 dicembre del 1943, il controllo politico delle isole pass\u00f2 teoricamente al governo dell'India Libera del dittatore bengalese Subhas Chandra Bose. Bose visit\u00f2 Port Blair mettendo in evidenza la bandiera dell'esercito indiano. Dopo la partenza di Bose i giapponesi continuarono le loro azioni che portarono all'occupazione delle isole Andamane, e la sovranit\u00e0 dell\"'Arzi Hukumat Hind-e\" fu in gran parte fittizia. Le isole stesse furono ridenominate \"Shaheed\" e \"Swaraj\", rispettivamente \"martire\" e \"autogoverno\". Bose pose le isole sotto il governo del tenente colonnello A.D. Loganathan, ma vedeva comunque limitato il coinvolgimento nell'amministrazione del territorio.\nCampagna di Birmania.\nEventi in ordine cronologico:\nForze USA nei teatri di Cina e Birmania.\nUno dei maggiori sforzi logistici sostenuti durante la guerra fu il \"flying the Hump\" (\"volando oltre la gobba\"), ovvero un ponte aereo che sorvolando l'Himalaya riforniva i cinesi e le truppe anglo-indiane rimaste isolate nel nord della Birmania, coadiuvato in questo dal ponte aereo ABC: le due linee di approvvigionamento aereo nacquero per sostituire la strada della Birmania, tagliata dai giapponesi fin dal 29 aprile 1942 in due punti.\nGuerra aerea nel sud-est asiatico.\nDecorazioni.\nonori di battaglia della RAF (menzioni conferite per le azioni compiute):\nMotivazione: Per le operazioni contro le forze aeree e le forze navali giapponesi da parte degli squadroni con base nell'isola di Sri Lanka durante gli attacchi giapponesi dell'aprile del 1942.\nMotivazione: Per le operazioni durante l'avanzata della 14\u00aa armata da Imphal a Rangoon, per l'assalto anfibio sulla costa, e per il successo nella battaglia di Pegu Yomas, da agosto del 1944 fino ad agosto del 1945.\nCampagna navale dell'Oceano Indiano 1942 - 1945.\nI primi successi furono colti con la posa di mine e la guerra sottomarina. La capacit\u00e0 dragamine giapponese non fu mai grande, sia per la scarsa disponibilit\u00e0 di mezzi che per l'obsolescenza degli stessi; in particolare la bonifica dei tratti di mari si rivel\u00f2 difficile con l'apparizione di nuovi tipi di mine: i trasporti giapponesi vennero perci\u00f2 fatti passare lontano dalla costa della Birmania e sottomarini inglesi basati a Ceylon approfittarono della situazione per operare contro il traffico navale giapponese.\nFu solo dopo che la guerra in Europa stava raggiungendo il termine che grandi forze britanniche furono spedite di nuovo verso l'Oceano Indiano. In seguito alla neutralizzazione della flotta tedesca alla fine del 1943 e all'inizio del 1944, le forze dell'Home Fleet furono rese disponibili, e il successo dell'Operazione Overlord, nel giugno del 1944 signific\u00f2 una disponibilit\u00e0 ancora pi\u00f9 massiccia di mezzi per operazioni di assalto anfibio.\nIl 24 gennaio 1945 alcune portaerei inglesi resesi disponibili vennero inviate a Sumatra per distruggere gli impianti di estrazione e raffinazione del petrolio di Palembang (Operazione Meridiana) che fornivano ai giapponesi i tre quarti del carburante necessario loro: all'attacco partecip\u00f2 anche l'USS \"Saratoga\" prestata dagli americani. Le installazioni, pesantemente danneggiate, furono di nuovo bombardate il 29 gennaio, facendo cos\u00ec cadere la produzione al 25%. I problemi di rifornimento di carburante che da tempo affliggevano l'Impero giapponese a causa del blocco navale americano si aggravarono. L'attacco aereo finale venne portato mentre le portaerei erano in rotta per Sydney per diventare la allora costituenda British Pacific Fleet.\nDopo la partenza delle navi e dei mezzi pi\u00f9 moderni l'ossatura della flotta degli Alleati a presidio dell'Oceano Indiano era costituita da portaerei di scorta e corazzate antiquate. Cionondimeno, durante questi mesi vennero iniziate delle importanti operazioni nell'ottica della riconquista della Birmania, compresi gli sbarchi nelle isole Ramree, ad Akyab e vicino a Rangoon.\nStruttura dei comandi.\nStruttura del comando Alleato.\nAll'inizio della guerra due comandi britannici avevano la responsabilit\u00e0 della protezione delle colonie nel teatro: l'India Command sotto il generale Sir Archibald Wavell, nelle vesti di comandante in capo dell'esercito indiano, e il Comando dell'Estremo Oriente Britannico (British Far East Command, BFEC), dapprima sotto il maresciallo dell'aria Robert Brooke-Popham e a partire dal 23 dicembre 1941 passato al tenente generale Sir Henry Royds Pownall.\nIl comando indiano era il responsabile dell'India britannica, dello Sri Lanka britannico, e di alcune zone di confine con la Birmania. Il comando dell'Estremo Oriente aveva base in Singapore, ed era responsabile di Hong Kong, Malesia, Singapore, Birmania, altri possedimenti in Indonesia e nelle Salomone.\nUn mese dopo la dichiarazione di guerra al Giappone, avvenuta il 7 dicembre del 1941, i governi alleati nominarono il comandante in capo dell'esercito indiano, sir Archibald Wavell, comandante supremo alleato del \"Comando Americano-Britannico-Olandese-Australiano\" (American-British-Dutch-Australian Command - ABDA) con responsabilit\u00e0 estesa dalla Birmania alle Indie Orientali Olandesi.\nTuttavia, i successi ottenuti dal Giappone il mese successivo divisero in due il territorio sotto la responsabilit\u00e0 delle forze dell'ABDA. Successivamente le forze in Birmania furono trasferite sotto la responsabilit\u00e0 del comando indiano, ed il 25 febbraio del 1942 Wavell si dimise da comandante dell'ABDA e riprese il ruolo di comandante in capo dell'esercito indiano. La responsabilit\u00e0 del sud-ovest del Pacifico pass\u00f2 al generale statunitense Douglas MacArthur, che divent\u00f2 cos\u00ec il \"Supremo comandante alleato del sud-ovest del Pacifico\" (Supreme Allied Commander South West Pacific - SACSWP).\nDal febbraio del 1942 fino al novembre del 1943 il Comando in India ebbe la responsabilit\u00e0 del teatro del sud-est asiatico. Il generale Wavell fu nominato vicer\u00e9 dell'India e il generale Claude Auchinleck divent\u00f2 Comandante in Capo dell'India Command il 20 giugno del 1943. Nell'agosto del 1943 gli alleati crearono un nuovo comando, il \"Comando del sud-est asiatico\" che aveva la responsabilit\u00e0 dell'intero teatro.\nLa riorganizzazione del comando del teatro dur\u00f2 due mesi. Il 4 ottobre, Winston Churchill, nomin\u00f2 l'ammiraglio lord Louis Mountbatten comandante supremo del comando del sud-est asiatico. Il generale statunitense Joseph Stilwell era invece il vice comandante supremo alleato. Il 15 novembre Auchinleck pass\u00f2 le consegne per la condotta delle operazioni nel teatro a Mountbatten.\nStilwell, soprannominato \"Vinegar Joe\" (aceto) per il suo carattere aspro, era una personalit\u00e0 molto indipendente e si mise in forte contrasto con Chiang Kai-shek, da Stilwell soprannominato invece \"Peanut\" (nocciolina) e ridicolizzato quando possibile anche per la forte influenza di sua moglie.\nLe terre dove furono effettuate le prime operazioni da parte del comando del sud-est asiatico inclusero India, Birmania, Sri Lanka e Malaysia.\nLe operazioni compiute dai giapponesi permisero l'occupazione di Sumatra, della Thailandia e dell'Indocina. Inizialmente il SEAC aveva sotto il suo comando:\nNell'ottobre 1944, il CBI fu diviso in \"US Forces China Theater\" (USFCT) e \"India-Burma Theater\" (USFIBT).\nNel 12 novembre del 1944 l'11\u00ba gruppo di armate venne ridesignato ALFSEA, combinando le forze del \"Commonwealth\" e , con quartier generale a Kandy. Il 1\u00ba dicembre venne spostato a Barrackpore, India.\nIl 15 agosto del 1945 la responsabilit\u00e0 per i resti delle indie olandesi fu trasferita al SEAC. Il SEAC si sciolse il 30 novembre 1946.\n11\u00ba gruppo di armate.\nL'11\u00ba gruppo di armate (Novembre 1943 \u2013 12 novembre, 1944) era sulla carta la principale forza da combattimento del \"Commonwealth\" nel Sud Est asiatico e comprendeva:\nIl 12 novembre 1944 il comando fu rinominato \"Allied Land Forces South East Asia\", sempre dipendente dal SEAC, in quanto si cap\u00ec che un comando interalleato sarebbe stato pi\u00f9 efficace che uno interamente britannico. I problemi di comando tra il generale Stilwell e i capi di stato maggiore riuniti contribuirono al cambiamento.\nStruttura del comando giapponese.\nLe unit\u00e0 dell'esercito giapponese controllavano i territori del Sud-est asiatico e del Pacifico sudoccidentale congiuntamente con il comando della \"Forza di spedizione meridionale\" con quartier generale a Saigon, in Indocina. Il complesso di forze fu posto al comando del maresciallo conte Hisaichi Terauchi, che rimase in carica per tutta la durata del conflitto. I giapponesi schierarono anche forze della \"Forza dei mari del Sud\" combinate anche con le forze della \"Forze da sbarco speciali\". I comandi nipponici dell'esercito del sud erano:\nLe armate riunivano undici divisioni di fanteria, sei brigate di fanteria indipendenti, sei reggimenti corazzati, artiglierie varie e truppe di supporto. I giapponesi utilizzavano ampiamente delle biciclette che permisero loro di muoversi rapidamente su grandi distanze.\nLa riconquista della Birmania.\nLe forze Alleate, comprendenti le unit\u00e0 terrestri britanniche e cinesi e le forze aeree statunitensi e britanniche, avevano come obiettivo di riaprire le comunicazioni terrestri tra India e Cina attraverso la Birmania, come definito nella Conferenza di Casablanca del gennaio 1943 attraverso un'operazione anfibia chiamata \"Anakim\". Nei fatti questa operazione, che si basava per le forze di terra soprattutto sulla creazione di una forza d'attacco di due o tre divisioni cinesi ben addestrate ed equipaggiate con materiale occidentale da concentrare nella provincia cinese dello Yunnan e su una cooperazione britannica oltre che su forze aeree e rifornimenti statunitensi, non venne seriamente attuata dai diretti interessati; anche il generale Chennault, comandante dapprima delle Tigri Volanti e poi della \"Fourteenth Air Force\" si adoper\u00f2 perch\u00e9 i rifornimenti statunitensi venissero finalizzati alle operazioni aeree piuttosto che alle forze terrestri cinesi, e questo contribu\u00ec a minare il risultato dell'operazione. Nella conferenza Tridente del maggio 1943 venne quindi stabilito di costruire la cosiddetta \"strada di Ledo\", che dall'Assam in India avrebbe dovuto ricongiungersi alla strada birmana della quale doveva utilizzare il tratto finale in territorio cinese.\nLa mancanza di risorse rese \"Anakim\" inattuabile e nella successiva conferenza, denominata Sestante, venne deciso che gli sforzi contro il Giappone sarebbero stati concentrati lungo due assi di avanzata attraverso il Pacifico, col teatro birmano relagato a ruolo secondario. In questo modo il progetto originario di far avanzare l'esercito cinese con l'appoggio aereo e logistico anglo-americano per minacciare il Giappone attraverso il Mar Giallo veniva a decadere. Lo stato maggiore statunitense decise quindi di continuare a fornire appoggio per aprire la strada di Ledo, ma anche di trasferire dei gruppi da bombardamento dotati di B-29 Superfortress in Cina, in modo da poter colpire il Giappone. Gli aeroporti da cui partivano queste missioni furono spesso oggetto di attacchi giapponesi ed in alcuni casi dovettero essere evacuati di fronte all'avanzata delle truppe terrestri nipponiche che l'esercito cinese non riusciva a contrastare. Infine i B-29 vennero trasferiti in India nel gennaio 1945, e due mesi dopo schierati a Saipan nel frattempo occupata, dalla quale ricominciarono a colpire il territorio giapponese.\nNel frattempo Stilwell, il cui rapporto con Chiang Kai-shek era ancora caratterizzato da forti contrasti, venne proposto dal presidente Roosevelt come comandante delle forze riunite Alleate in Cina, ma poi richiamato in patria proprio su richiesta di Chiang che non aveva accettato, Stilwell venne sostituito dal generale Albert Coady Wedemeyer nel ruolo di suo capo di stato maggiore e comandante delle forze statunitensi in Cina, affiancato dal generale Sultan che gestiva il settore India-Birmania che in precedenza era anche affidato a Stilwell. Infine i giapponesi dovettero cedere terreno in Birmania sotto la pressione dell'avanzata Alleata nel Pacifico, e solo per questo motivo le truppe inglesi e cinesi riuscirono ad avanzare nell'autunno 1944, congiungendosi il 27 gennaio 1945 sulla strada di Ledo, mentre in maggio veniva nuovamente occupata Rangoon."}
{"id": "3055920", "revid": "287204", "url": "https://it.wikipedia.org/wiki?curid=3055920", "title": "British Basketball League 2000-2001", "text": ""}
{"id": "3055922", "revid": "120793089", "url": "https://it.wikipedia.org/wiki?curid=3055922", "title": "Kenojuak Ashevak", "text": " \u00c8 considerata come una delle pi\u00f9 importanti pioniere della moderna arte inuit canadese.\nBiografia.\nKenojuak Ashevak \u00e8 nata in un igloo in un campo inuit, Ikirasaq, sulla costa meridionale dell'Isola di Baffin da Ushuakjuk, cacciatore e commerciante di pellicce, e sua moglie, Silaqqi. \u00c8 stata chiamata cos\u00ec in ricordo del defunto padre di Silaqqi. Secondo questa tradizionale denominazione Inuit, l'amore e il rispetto che era stato concesso al nonno durante la sua vita sarebbero ora passati alla bambina. Kenojuak aveva anche un fratello e una sorella. Anche il fratello Adamie Alariaq (1928\u20131990), era un artista.\nKenojuak ricordava il padre come \"un uomo gentile e benevolo\". Secondo lei, suo padre credeva di poter prevedere il meteo e i periodi di caccia buoni e anche di trasformarsi in un tricheco. Aveva anche la capacit\u00e0 di far risalire i pesci in superficie per rendere pi\u00f9 facile la pesca.\nSuo padre \u00e8 entrato in conflitto con dei convertiti al cristianesimo, e alcuni nemici lo hanno assassinato in un campo di caccia nel 1933, quando Kenojuak aveva solo sei anni. Dopo l'assassinio di suo padre, con la madre e la sua famiglia si \u00e8 trasferita a casa della nonna materna, Koweesa, che le ha insegnato i mestieri tradizionali, compresi la preparazione di pelli di foca per il commercio con la Compagnia della Baia di Hudson e il fare vestiti impermeabili cuciti con tendini di carib\u00f9.\nQuando aveva 19 anni, sua madre, Silaqqi, e il patrigno, Takpaugni, hanno organizzato le nozze con Johnniebo Ashevak (1923-1972), un cacciatore locale. Kenojuak era riluttante, tanto da lanciare sassi contro di lui quando ebbero il primo approccio. Con il tempo, per\u00f2, \u00e8 arrivata ad amarlo per la sua gentilezza e la sua dolcezza, anche perch\u00e9 l'uomo l'ha lasciata libera di sviluppare le sue doti artistiche e, a volte, ha collaborato con lei in alcuni progetti per la National Gallery of Canada dove sono esposte due opere di Johnniebo, il \"Taleelayo con Uccello marino\" (1965) e \"Spirits Hare\" (1960). In questo periodo e anche in seguito, molti dei suoi figli e nipoti sono morti di tubercolosi, come il marito quando lei aveva 26 anni. Due figlie di Kenojuak, Jamasie e Mary, sono decedute durante l'infanzia, e un figlio, Qiqituk, \u00e8 stato adottato alla nascita da un'altra famiglia, una consuetudine Inuit che era comune in quel periodo.\nJames Archibald Houston, l'amministratore civile per West Baffin, ha introdotto il processo di stampa presso gli artisti locali nel 1950. Kenojuak Ashevak \u00e8 diventata una delle prime donne Inuit a Cape Dorset a iniziare a disegnare. Ha lavorato con grafite, matite colorate e pennarelli, e, occasionalmente, ha usato vernici, acquerelli e acrilici. Ha creato numerose sculture in pietra ollare e migliaia di disegni, incisioni e stampe, molto ricercate da musei e collezionisti. Ha disegnato diversi soggetti per francobolli e monete. Nel 2004, ha creato la vetrata per la Cappella di John Bell a Oakville, Ontario.\nNel 1950 un infermiere della sanit\u00e0 pubblica \u00e8 arrivato nel suo villaggio artico e a Kenojuak \u00e8 stata diagnosticata la tubercolosi; \u00e8 stata quindi ricoverata al Parc Savard Hospital di Qu\u00e9bec, dove \u00e8 rimasta per pi\u00f9 di tre anni, dall'inizio del 1952 all'estate del 1955. Durante il suo recupero, ha imparato a fare le bambole e le perline, attirando l'attenzione del pioniere promotore dell'arte Inuit James Archibald Houston e di sua moglie Alma, che avevano iniziato la commercializzazione delle arti e dei mestieri Inuit. Nel 1958 la sua prima stampa, \"Coniglio che mangia alghe\", \u00e8 stato prodotto da uno dei suoi disegni su un sacchetto di pelle di foca, e nel 1959 con altri artisti di Cape Dorset ha fondato la West Baffin Eskimo Cooperative per aspiranti artisti Inuit.\nNel 1963 la sua arte era diventata abbastanza notevole da essere oggetto di un documentario di John Feeney, che la riprese con la sua famiglia, illustrando anche la vita tradizionale Inuit sull'isola di Baffin. L'esperta d'arte Christine Lalonde, della National Gallery of Canada, si meravigli\u00f2 della sua arte dimostrandosi fiduciosa: \"Quando la vedi, ti rendi conto che non fa uso di una gomma da cancellare. Si siede in fondo e inizia a disegnare\". Con i soldi guadagnati dal film. Johnniebo \u00e8 stato in grado di acquistare la sua canoa e divenne un cacciatore indipendente dato che ora la famiglia comprendeva una nuova figlia, Aggeo, e un figlio adottivo, Ashevak.\nJohnniebo \u00e8 morto nel 1972 e l'anno dopo Kenojuak si \u00e8 risposato con Etyguyakjua Pee, che morir\u00e0 nel 1977;\nnel 1978 divenne moglie di Joanassie Igiu. Ha avuto undici figli dal primo marito e ne ha adottato altre cinque; sette dei suoi figli morti in tenera et\u00e0.\nAlla sua morte, avvenuta l'8 gennaio 2013 per un cancro ai polmoni, viveva in una casa in legno a Cape Dorset. La CBC la ricorder\u00e0 come una persona di vera umilt\u00e0 e semplicit\u00e0."}
{"id": "3055925", "revid": "33825815", "url": "https://it.wikipedia.org/wiki?curid=3055925", "title": "Ferrovia Torino-Modane", "text": ""}
{"id": "3055926", "revid": "110157", "url": "https://it.wikipedia.org/wiki?curid=3055926", "title": "British Basketball League 1999-2000", "text": "La British Basketball League 1999-2000 \u00e8 stata la 13\u00aa edizione del massimo livello del campionato britannico di pallacanestro, disputata tra il 15 settembre 1999 e il 18 marzo 2000. Il campionato \u00e8 stato vinto per la prima volta dai Manchester Giants."}
{"id": "3055927", "revid": "298229", "url": "https://it.wikipedia.org/wiki?curid=3055927", "title": "Meeting International Mohammed VI", "text": ""}
{"id": "3055933", "revid": "61051", "url": "https://it.wikipedia.org/wiki?curid=3055933", "title": "T-6 Texan II", "text": ""}
{"id": "3055940", "revid": "1149807", "url": "https://it.wikipedia.org/wiki?curid=3055940", "title": "Wizardmon", "text": ""}
{"id": "3055941", "revid": "436907", "url": "https://it.wikipedia.org/wiki?curid=3055941", "title": "Whip It!", "text": "Whip It! \u00e8 un singolo del rapper statunitense LunchMoney Lewis, pubblicato il 7 agosto 2015.\nIl singolo ha visto la partecipazione della cantante statunitense Chloe Angelides e contiene un campionamento del brano \"Let It Whip\" della Dazz Band del 1982.\nSuccesso commerciale.\nIl singolo ha ottenuto successo in Oceania, Austria, Belgio e Germania.\nVideo musicale.\nIl videoclip \u00e8 stato pubblicato il 15 settembre 2015 sul canale Vevo-YouTube del rapper."}
{"id": "3055942", "revid": "1272592", "url": "https://it.wikipedia.org/wiki?curid=3055942", "title": "La pecora nera", "text": ""}
{"id": "3055945", "revid": "599013", "url": "https://it.wikipedia.org/wiki?curid=3055945", "title": "Cristi\u00e1n Casta\u00f1eda", "text": ""}
{"id": "3055947", "revid": "934765", "url": "https://it.wikipedia.org/wiki?curid=3055947", "title": "Maldit-comiat", "text": "Un maldit (in occitano significa \"maledizione, anatema\") era un genere della letteratura catalana e occitana praticato dagli ultimi trovatori, una canzone che si doleva del carattere o del comportamento di una signora. Un genere correlato, il comiat o comjat (in occitano sta per \"congedo\"), era una canzone dedicata alla rinuncia di una relazione amorosa. Il maldit e il comiat venivano spesso collegati formando un maldit-comiat (o comiat-maldit) e potevano essere usati per attaccare e rinunciare a una figura diversa da una signora o da un'amante, come un ufficiale al comando (quando combinato, in un certo senso, con il \"sirventes\"). Il \"maldit-comiat\" viene specialmente associato ai trovatori catalani. Mart\u00edn de Riquer descrive \"un aut\u00e8ntic maldit-comiat\" come una canzone in cui un poeta lascia un'amante a cui era stato per molto tempo sterilmente devoto, spiegando i \"difetti\" di lei che lo hanno portato ad allontanarsi. \nIl primo \"comiat\" \u00e8 probabilmente un componimento frammentario di Uc Catola, appartenente alla prima generazione di trovatori. \n\"Maldits\" in Catalogna.\nIl \"maldit\" pi\u00f9 famoso \u00e8 probabilmente la poesia XLII di Ausi\u00e0s March, un virulento attacco sferrato contro diverse donne chiamate per nome, definita esplicitamente \"maldit\" soltanto in un manoscritto minore; ma dato che il termine potrebbe riferirsi, in senso pi\u00f9 generale, a ogni poesia \"che maledice\" un'altra, esso viene accettato come appropriato dagli studiosi moderni. Tra gli altri autori catalani che hanno scritto \"maldits\", cos\u00ec identificati nei manoscritti o dai successivi studiosi, vi sono Pau de Bellviure, Pere de Queralt, Simon Pastor, Jordi de Sant Jordi, Joan Basset (due), Guillem de Masdovelles (tre), Johan Berenguer de Masdovelles (dieci) e Pere Johan de Masdovelles (due). Francesc Ferrer in \"Lo conhort\", di sei altri autori, cita lavori che potrebbero essere stati \"maldits\". Evidentemente era un genere popolare nel secondo quarto del XV secolo. \nTutti i poeti sopra elencati non nominano le loro amanti e non comprendono un \"comiat\" nelle loro poesie. In base a questo, March ha ipotizzato la creazione di una nuova forma, politicamente motivata e meno gravata dall'etica dell'amor cortese. I compositori di \"maldits\" tradizionali spesso si riferiscono alle loro donne tramite i \"senhals\" (nomi in codice) come \"Na Maliciosa\" (Signora Maligna) e \"Na Mondina\" (Signora Mondana). Simon Pastor, tuttavia, ha scritto un \"maldit\" contro un uomo innominato. Le \"Leys d'amors\", il trattato guida del Consistori de Tolosa e il Consistori de Barcelona, condannavano il \"maldig especial\" (considerato di solito un tipo di \"sirventes\"), i quali attaccavano un individuo specifico (\"alquna certa persona\": una certa persona).\n\"Comiats\" in Catalogna.\nBernart de Palaol ha scritto un \"comiat\" che \u00e8 stato spesso mal-identificato come \"maldit\" o \"comiat-maldit\", quando in realt\u00e0 non contiene nessuna invettiva. Guillem de Masdovelles, oltre ai suoi tre \"maldits\", ha scritto un \"comiat\", forse il suo pi\u00f9 famoso componimento, in cui prende congedo, non dalla sua amante, ma dal servizio militare di Guerau Alamany de Cervell\u00f3, allora (1394\u20131405) governatore della Catalogna (\"governador de moltes gens e pobles\", governatore di molte genti e citt\u00e0). Della stessa famiglia, Johan Berenguer ha scritto un \"comiat\" spesso travisato come \"comiat-maldit\". Un altro poeta catalano del \"comiat\" \u00e8 stato Blai Saselles.\nSette caratteristiche di un \"maldit\".\nRobert Archer suggerisce (p. 73) le seguenti sette (quattro tipiche, tre comuni) caratteristiche di un \"maldit\" in base alla sua analisi effettuata sugli esempi sopravvissuti:\nArcher non interpreta la famosa poesia LXII di March come un \"maldit-comiat\", anche se ammette sia un \"maldit\" in senso generale. La ragione di ci\u00f2 \u00e8 che March non era l'amante della donna che egli stava attaccando."}
{"id": "3055949", "revid": "2056951", "url": "https://it.wikipedia.org/wiki?curid=3055949", "title": "Margherita di Savoia-Aosta", "text": "Biografia.\nInfanzia.\nNacque alla Reggia di Capodimonte a Napoli, nell'allora Regno d'Italia, il 7 aprile 1930. Era la prima figlia del principe Amedeo di Savoia, duca d'Aosta, e della moglie Anna d'Orl\u00e9ans.\nMatrimonio.\nLa famiglia di Margherita annunci\u00f2 il fidanzamento con l'arciduca Roberto d'Austria-Este il 20 ottobre 1953; il matrimonio venne celebrato civilmente il 28 dicembre di quell'anno a Bourg-en-Bresse, nel dipartimento dell'Ain in Francia, e religiosamente il giorno seguente a Brou.\nLo sposo era il secondo figlio dell'ex imperatore Carlo I d'Austria e di Zita di Borbone-Parma; Roberto aveva all'epoca trentotto anni, mentre Margherita solo ventitr\u00e9. Quando la coppia arriv\u00f2 per la prima cerimonia, centinaia di austriaci ed italiani aspettavano all'esterno della sala cittadina dove venne celebrato il matrimonio. Alle nozze parteciparono anche l'ex re d'Italia, Umberto II, e il fratello maggiore di Roberto, Ottone d'Asburgo, pretendente al trono austriaco. Alta pi\u00f9 di un metro e ottanta, Margherita era, secondo alcune testimonianze, una visione imponente; ella indossava un vestito in seta color avorio con un lungo velo fissato da una tiara di diamanti.\nLa coppia prese residenza a Parigi, dove Roberto lavorava come impiegato bancario.\nMargherita divenne per matrimonio \"Arciduchessa d'Austria-Este\" e \"Duchessa di Modena e Reggio\".\nUltimi anni e morte.\nRimasta vedova nel 1996, \u00e8 morta a Basilea, in Svizzera, il 10 gennaio 2022 all'et\u00e0 di 91 anni.\nDiscendenza.\nMargherita e Roberto d'Austria-Este ebbero cinque figli:"}
{"id": "3055950", "revid": "287204", "url": "https://it.wikipedia.org/wiki?curid=3055950", "title": "Cristian Castaneda", "text": ""}
{"id": "3055952", "revid": "288300", "url": "https://it.wikipedia.org/wiki?curid=3055952", "title": "Cristi\u00e1n Alberto Casta\u00f1eda Vargas", "text": ""}
{"id": "3055953", "revid": "287204", "url": "https://it.wikipedia.org/wiki?curid=3055953", "title": "British Basketball League 1998-1999", "text": ""}
{"id": "3055954", "revid": "352448", "url": "https://it.wikipedia.org/wiki?curid=3055954", "title": "Comiat", "text": ""}
{"id": "3055956", "revid": "352448", "url": "https://it.wikipedia.org/wiki?curid=3055956", "title": "Maldit", "text": ""}
{"id": "3055957", "revid": "352448", "url": "https://it.wikipedia.org/wiki?curid=3055957", "title": "Comiat-maldit", "text": ""}
{"id": "3055959", "revid": "268377", "url": "https://it.wikipedia.org/wiki?curid=3055959", "title": "Mailx", "text": "mailx \u00e8 un client di posta a riga di comando disponibile nei sistemi operativi Unix e Unix-like. \u00c8 un'evoluzione di mail .\n\u00c8 un leggero programma per la posta elettronica che ha un'interfaccia simile a ed. Mailx permette all'utente di inviare e ricevere email."}
{"id": "3055964", "revid": "767487", "url": "https://it.wikipedia.org/wiki?curid=3055964", "title": "Ronald Fuentes", "text": ""}
{"id": "3055965", "revid": "288300", "url": "https://it.wikipedia.org/wiki?curid=3055965", "title": "Ronald Hugo Fuentes N\u00fa\u00f1ez", "text": ""}
{"id": "3055966", "revid": "102544645", "url": "https://it.wikipedia.org/wiki?curid=3055966", "title": "Less", "text": ""}
{"id": "3055968", "revid": "339392", "url": "https://it.wikipedia.org/wiki?curid=3055968", "title": "Stadio Olimpico Llu\u00eds Companys", "text": ""}
{"id": "3055969", "revid": "599013", "url": "https://it.wikipedia.org/wiki?curid=3055969", "title": "Mois\u00e9s Villarroel", "text": ""}
{"id": "3055975", "revid": "339392", "url": "https://it.wikipedia.org/wiki?curid=3055975", "title": "Furia cavallo del West", "text": ""}
{"id": "3055978", "revid": "767487", "url": "https://it.wikipedia.org/wiki?curid=3055978", "title": "Knut Nordahl", "text": "Carriera.\nA livello di club ha giocato con l'IFK Norrk\u00f6ping e la Roma, segnando su rigore la sua unica rete in Serie A, il 13 maggio 1951, nella vittoria casalinga contro la Sampdoria per 5-0; la stagione fu per\u00f2 infelice, poich\u00e9 terminata con la prima ed unica retrocessione della squadra capitolina.\nCon la ha partecipato al torneo olimpico del 1948, vincendo la medaglia d'oro assieme ai fratelli Bertil e Gunnar, e al . Insieme ai fratelli domin\u00f2 il premio Guldbollen tra il 1947 ed il 1949: Gunnar vinse nel 1947, Bertil nel 1948 e Knut nel 1949. Aveva inoltre altri due fratelli calciatori, i gemelli G\u00f6sta e Goran."}
{"id": "3055982", "revid": "767487", "url": "https://it.wikipedia.org/wiki?curid=3055982", "title": "ITF Women's Circuit Pingguo 2010", "text": "L'ITF Women's Circuit Pingguo 2010 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2010. Il montepremi del torneo era di $25\u00a0000 ed esso si \u00e8 svolto nella settimana tra il 11 gennaio e il 17 gennaio. Il torneo si \u00e8 giocato nella citt\u00e0 di Pingguo in Cina.\nVincitori.\nSingolare.\n Zhou Yi-Miao ha battuto in finale Anna Gerasimou 6-3, 6-0.\nDoppio.\n Chan Chin-Wei / Xu Yi-Fan hanno battuto in finale Ji Chun-Mei / Liu Wan-Ting 6-3, 6-1."}
{"id": "3055983", "revid": "287204", "url": "https://it.wikipedia.org/wiki?curid=3055983", "title": "Moises Villarroel", "text": ""}
{"id": "3055984", "revid": "288300", "url": "https://it.wikipedia.org/wiki?curid=3055984", "title": "Mois\u00e9s Ferm\u00edn Villarroel Ayala", "text": ""}
{"id": "3055990", "revid": "57342", "url": "https://it.wikipedia.org/wiki?curid=3055990", "title": "Biagio Virgili", "text": "Biografia.\nDopo un'infanzia in povert\u00e0 e un'esperienza come staffetta partigiana durante la Resistenza, si dedica alla politica a tempo pieno dal 1949.\nFa carriera all'interno del Partito Comunista Italiano e delle amministrazioni locali del mantovano, fino a rivestire la carica di assessore provinciale alla sanit\u00e0 della provincia di Mantova dal 1960 al 1964.\nNel 1964 viene scelto come segretario provinciale del PCI di Trento in occasione delle elezioni locali. Con lui, il PCI trentino passa dal 6,56% delle elezioni del 1964 al 9,23% del 1968 e al 10,68% del 1978.\nSempre su indicazione del partito, Virgili si candida nelle liste per il Parlamento ed \u00e8 eletto deputato nel 1979 per la VII Legislatura. Rieletto nel 1983 per la successiva legislatura, si dimette nel 1986, entrando a far parte del consiglio d'amministrazione della societ\u00e0 Autobrennero e dedicandosi all'ANPI locale.\nMuore improvvisamente a Trento nel 2010 e viene sepolto nel cimitero civile."}
{"id": "3055993", "revid": "729019", "url": "https://it.wikipedia.org/wiki?curid=3055993", "title": "Stazione di San Marco d'Alunzio-Torrenova", "text": "La stazione di San Marco d'Alunzio-Torrenova \u00e8 una fermata intermedia della linea ferroviaria Palermo-Messina al servizio di Torrenova e di San Marco d'Alunzio.\nStoria.\nVenne costruita come stazione passante in superficie sul vecchio tracciato della linea ferroviaria Palermo-Messina realizzato in ritardo rispetto al programma di costruzioni ferroviarie in Sicilia che, iniziato dalla Societ\u00e0 Vittorio Emanuele, dovette essere completato prima dalla Societ\u00e0 italiana per le strade ferrate meridionali dal 1872 e finito, dal 1885 in poi, dalla Societ\u00e0 per le strade ferrate della Sicilia. La stazione entr\u00f2 in servizio il 16 giugno 1895 unitamente al tronco Capo d'Orlando-Naso-Tusa della linea Messina-Palermo. La stazione, inizialmente era provvista solamente di telegrafo. Nel 1902 venne costruito il Magazzino Merci.\nDa molti anni \u00e8 divenuta fermata impresenziata a causa della soppressione della \"dirigenza movimento\" cio\u00e8 del capostazione.\nStrutture e impianti.\nLa stazione di San Marco d'Alunzio-Torrenova \u00e8 situata al km 129+220 del tracciato della linea Palermo-Messina nel comune di Torrenova. Il fabbricato viaggiatori \u00e8 su due livelli, di cui al secondo piano vi era l'alloggio del capostazione, e non presenta elementi architettonici di rilievo. Possiede soltanto un'obliteratrice ed una bacheca con tabella oraria. La fermata \u00e8 gestita in telecomando dal DCO dall'impianto di Palermo Centrale. Il fascio binari comprendeva complessivamente due binari ma da molti anni vi \u00e8 solo un binario per servizio viaggiatori.\nMovimento.\nLa stazione \u00e8 servita da treni regionali e a corta percorrenza, operati da Trenitalia.\nServizi.\nLa stazione \u00e8 classificata da RFI nella categoria \"bronze\"."}
{"id": "3055994", "revid": "37401", "url": "https://it.wikipedia.org/wiki?curid=3055994", "title": "Amelete", "text": ""}
{"id": "3055997", "revid": "1543377", "url": "https://it.wikipedia.org/wiki?curid=3055997", "title": "Ofra Harnoy", "text": "Biografia.\nNata in Israele, emigr\u00f2 con la famiglia nel 1971 a Toronto, Canada, suo padre \u00e8 Jacob Harnoy. All'et\u00e0 di sei anni inizi\u00f2 ad interessarsi di violoncello, ed ebbe come maestri Vladimir Orloff, William Pleeth, Pierre Fournier, Jacqueline du Pr\u00e9 e Mstislav Rostropovich.\nAll'et\u00e0 di dieci anni fece la sua prima esibizione come solista in un'orchestra, mentre si esib\u00ec al pubblico in un concerto da solista per la prima volta al Carnegie Hall nel 1982."}
{"id": "3056016", "revid": "599013", "url": "https://it.wikipedia.org/wiki?curid=3056016", "title": "Manuel Neira", "text": ""}
{"id": "3056025", "revid": "120105807", "url": "https://it.wikipedia.org/wiki?curid=3056025", "title": "Bendix Woods", "text": "Bendix Woods County Park \u00e8 un parco situato a New Carlisle, nell'Indiana, Stati Uniti d'America. L'area \u00e8 gestita dalla Contea di St. Joseph.\nIl nome \"Bendix Woods\" origina dalla Bendix Corporation, che don\u00f2 il terreno alla contea per la creazione del parco.\nIl significato storico dell'area \u00e8 per\u00f2 legato al primo proprietario dell'area, la Studebaker, Casa automobilistica di South Bend, nell'Indiana, che la adib\u00ec in una struttura per le prove delle proprie autovetture. \u00c8 stato il primo impianto di una Casa americana destinato a questo scopo.\nLa Studebaker trasform\u00f2 nel 1926 i 3,4 km\u00b2 di terreno per la finalit\u00e0 sopra esposta, battendo la Packard di un anno. La Casa automobilistica di South Bend promosse la struttura come \"Million Dollar Outdoor Testing Laboratory\" (\u201cLaboratorio di prove all'aperto da un milione di dollari\u201d). Il tracciato di prova che si snodava nel parco simulava vari tipi di terreni e le diverse condizioni stradali. La Studebaker miglior\u00f2 il parco allestendo un ambiente pi\u00f9 naturale. Nel 1937 la compagnia piant\u00f2 pi\u00f9 di 5000 pini in modo tale che, visto dall'alto, alcuni di essi formavano la scritta \u201cSTUDEBAKER\u201d.\nDopo la grave crisi del 1963 che colp\u00ec la Studebaker e port\u00f2 la chiusura dei suoi stabilimenti produttivi statunitensi, il terreno fu acquistato dalla Bendix Corporation che lo utilizz\u00f2 per scopi legati all'attivit\u00e0 dell'azienda.\nNel tardo dicembre 2004 la scritta \u201cSTUDEBAKER\u201d formata da pini, fu pesantemente danneggiata durante la settimana di Natale, a causa di una tempesta di neve."}
{"id": "3056026", "revid": "287204", "url": "https://it.wikipedia.org/wiki?curid=3056026", "title": "Robert Taylor (disambigua)", "text": ""}
{"id": "3056032", "revid": "126257", "url": "https://it.wikipedia.org/wiki?curid=3056032", "title": "Studebaker Proving Grounds", "text": ""}
{"id": "3056040", "revid": "494555", "url": "https://it.wikipedia.org/wiki?curid=3056040", "title": "Spider-Man (serie di film)", "text": ""}
{"id": "3056042", "revid": "767487", "url": "https://it.wikipedia.org/wiki?curid=3056042", "title": "William Pleeth", "text": "Biografia.\nNato da una famiglia di emigranti ebrei-polacchi, studi\u00f2 nel London Cello School e poi a Lipsia con Julius Klengel (maestro anche di nomi noti quali Emanuel Feuermann e Gregor Piatigorsky). Egli \u00e8 stato maestro di Jacqueline du Pr\u00e9, Robert Cohen, Ofra Harnoy, Kristin von der Goltz, Sebastian Hamann, Sebastian Hess, Shauna Rolston, Martin Rummel e Michael Sanderling.\nHa fondato un celebre quartetto d'archi insieme a Eli Goren nel 1953 chiamato Allegri Quartet. Gli altri due membri furono Patrick Ireland e James Barton.\nInsegn\u00f2 alla Guildhall School of Music and Drama e alla Menuhin School. Suo figlio fu Anthony Pleeth."}
{"id": "3056043", "revid": "247222", "url": "https://it.wikipedia.org/wiki?curid=3056043", "title": "Respiro (Grazia Di Michele)", "text": "Respiro \u00e8 un album della cantautrice italiana Grazia Di Michele, pubblicato nel 2006 da Rai Trade.\nCD Promo.\nGrazia Di Michele pubblica \"Respiro\" il 20 gennaio 2006, presentandolo alla Feltrinelli di Milano. Il singolo promo che ne anticipa l'uscita, \"Habi\", suscita delle polemiche per il tema affrontato: Habi \u00e8 il nome di una ragazza kamikaze che ha deciso di farsi esplodere nel maggio del 2003 in un centro commerciale di Afula, in Galilea e di cui l'artista non ha potuto fare a meno di raccontare la storia, essendone rimasta estremamente colpita. Il brano rock delinea il ritratto vivido della donna che, a dispetto della sua giovane et\u00e0, decide di sacrificare la sua vita e quella di altre persone senza alcuna \"certezza che potr\u00e0 avere un altro mondo in cambio dei suoi sogni e della sua bellezza\". Di \"Habi\" \u00e8 anche stato realizzato un video musicale in cui compare la cantautrice, che imbraccia la chitarra, insieme ad alcuni componenti della sua band.\nBrani.\nL'album si apre con il brano shock \"Habi\".\nNella seconda traccia, che porta il titolo \"Cammineremo sulle acque\", l'autrice affronta il tema della morte; Tuttavia, come usando una litote, parla della morte attraverso l'evocazione e la celebrazione del suo contrario, della vita: il coraggio e la tenacia nell'aggrapparvisi, la speranza, la presenza di una \"piccola fiamma \" che \"d\u00e0 vita all'oscurit\u00e0\" attenuano la tragicit\u00e0 della morte, che si risolve nella prospettiva di un futuro in cui ogni mistero sar\u00e0 svelato e tutto diventer\u00e0 chiaro.\nLa terza traccia, \"Le donne d'autunno\", \u00e8 la versione rielaborata, sia negli arrangiamenti che nel testo, della canzone omonima di Bungaro. Questo brano ricorda Le ragazze di Gauguin per le sonorit\u00e0 e le atmosfere che entrambe creano nonch\u00e9 per il suggestivo ritratto di donna che viene delineato.\nIl quarto brano, \"L'ultimo no\", descrive la disposizione dell'animo innanzi all'amore: se da un lato si comprende che questo condurr\u00e0 inevitabilmente ad un fallimento, dall'altro non si pu\u00f2 fare a meno di cedervi e di lasciar tacere ogni negazione.\n\"La storia di Irene\" \u00e8 una ballata folk in cui la Di Michele inserisce molto della sua esperienza biografica: \u00e8 raccontata la storia di una ragazza che viene stregata dalla bellezza della musica e che decide che questa costituir\u00e0 la sua vita; l'ostilit\u00e0 dei familiari, il riferimento ad una \"chitarra bianco-madreperla\", la finale scelta di vivere di musica, fanno comprendere che dietro ad Irene si celi la stessa Grazia.\nGrazia scrive la sesta canzone, \"Emanuele\", per suo figlio e manifesta tutto l'amore che nutre verso di lui, descrivendo gli episodi pi\u00f9 semplici ma pi\u00f9 importanti ed apprezzabili della vita quotidiana.\nA seguire \"Come mi penserai\", un brano in cui parla del suo rapporto con la fede, avvertito dalla cantautrice come un sentimento inafferrabile. La fede pu\u00f2 subire degli squilibri, pu\u00f2 essere messa in discussione dai dubbi che derivano dalle negative esperienze in cui ci si imbatte nella vita, ma non si esclude che si possa rinsaldare nell'animo.\nL'ottava traccia, \"Volubile\", \u00e8 una canzone che la Di Michele esegue in duetto con Pietra Montecorvino: l'instabilit\u00e0, l'incostanza, la frivolezza dell'amore vengono espresse dall'unione di una voce delicata come quella di Grazia ad una ruvida, sporca come quella di Pietra.\nIl nono brano \u00e8 \"Un po' di verit\u00e0\", che parla di un amore passionale che lascia dietro di s\u00e9 solo \"rituali inutili\", \"gusci vuoti di parole\".\nLa decima traccia, \"La coscienza\", sembra ricordare \"Clich\u00e9\", che la Di Michele aveva pubblicato nel 1978 nell'omonimo album; infatti viene operata una sorta di critica nei confronti di un uomo che sembra essere quello della vita ma che in realt\u00e0 d\u00e0 tutti i segni da far sospettare il contrario.\nL'album si chiude con \"Amore di passaggio\", gi\u00e0 edito in \"Naturale\", del 2001; si parla dell'amore occasionale, quello di una sera, che non ha nome, ma che lascia molte emozioni nel cuore, come un raggio dentro il nostro animo.\nMessaggio.\nAll'interno dell'album si legge un messaggio della cantautrice:\n\"Deve essere un retaggio scolastico quello che ci fa usare in modo distinto i verbi \u201cispirare\u201d e \u201cinspirare\u201d. Deve essere la paura di mescolare qualcosa di spirituale, l'ispirazione che ha a che fare con l'anima, con qualcosa di naturale e biologico, il portare l'aria dentro di noi. Ricercando nel lessico scopro che i due verbi in realt\u00e0 possono essere usati entrambi con lo stesso significato, con riferimento sia alla sfera spirituale che a quella biologica. Significati paralleli ha anche il verbo spirare, che usiamo parlando delle brezze, dei venti, come dell'anima che ci abbandona al termine della vita. E suggestive sono tutte le metafore intorno al soffio, al vento, al respiro\u2026 Chi scrive canzoni queste cose le sa da sempre, perch\u00e9 cogliere le emozioni, raccontare i sentimenti, ascoltare i silenzi dell'anima non \u00e8 un esercizio intellettuale ma un atto naturale e necessario, proprio come lo \u00e8 il respirare. L'essenza delle cose, del resto, non si spiega ma si coglie nell'aria. L'anima di cui parliamo non vola lontano dal mondo ma lo respira, lo assorbe avidamente e lo rimette in circolo in un gioco incessante, misterioso e vitale.\""}
{"id": "3056062", "revid": "288300", "url": "https://it.wikipedia.org/wiki?curid=3056062", "title": "Manuel Alejandro Neira D\u00edaz", "text": ""}
{"id": "3056068", "revid": "729019", "url": "https://it.wikipedia.org/wiki?curid=3056068", "title": "Attacco alla Baia di Suda", "text": "L'attacco alla Baia di Suda fu un'operazione militare della Regia Marina italiana durante la seconda guerra mondiale. Sei incursori della X\u00aa Flottiglia MAS, speciale unit\u00e0 d'assalto, a bordo di altrettanti barchini esplosivi, con le loro testate esplosive, affondarono nel marzo 1941 nella baia di Suda a Creta, l'incrociatore pesante inglese \"York\" e danneggiarono pesantemente la petroliera norvegese \"Pericles\", che affond\u00f2 in seguito.\nL'attacco.\nQuella del 25 marzo 1941 fu la prima azione coronata da successo della X\u00aa Flottiglia MAS: sei barchini esplosivi presero di mira diverse unit\u00e0 nemiche nella baia di Suda, a Creta, affondando l'incrociatore pesante \"York\" da 8.250 t. Il via alla missione era stato dato sulla base dei risultati della ricognizione aerea che aveva sorvolato la baia il mattino del 26 marzo dopo che gi\u00e0 altre due volte, in gennaio e febbraio, missioni analoghe erano state abortite dopo l'inizio. I cacciatorpediniere \"Crispi\" e \"Sella\", attrezzati con gru elettriche ed appositi alloggiamenti per il trasporto dei barchini, erano gi\u00e0 dislocati a Stampalia da dove in circa 6 ore e mezzo potevano raggiungere i pressi della penisola di Acrotiri, a 10 miglia dalla Baia di Suda.\nAlle 23:41 i cacciatorpediniere invertirono la rotta ed i sei barchini, con al comando il tenente di vascello Luigi Faggioni, si diressero verso l'obiettivo. Gli altri battelli erano pilotati dal sottotenente di vascello Angelo Cabrini, dal capo meccanico di seconda classe Alessio De Vito, dal capo meccanico di terza classe Tullio Tedeschi, dal secondo capo meccanico Lino Beccati, dal sergente cannoniere Emilio Barberi. Tra i partecipanti anche Fiorenzo Capriotti, che venne preso prigioniero nel successivo attacco a Malta in cui si merit\u00f2 la medaglia d'argento al valor militare.\nI sei MTM dovevano forzare durante la notte i tre ordini di ostruzioni della baia distribuiti lungo le sei miglia di estensione della baia stessa. La prima ostruzione venne superata senza problemi, mentre il battello di Barberi si impigli\u00f2 nella seconda ma riusc\u00ec a proseguire. Alle 02:45, passata la seconda ostruzione, Faggioni decise di accelerare, nonostante alcuni proiettori da ricerca stessero perlustrando le acque. Alle 04:30 venne avvistata la terza ostruzione, che viene superata passando in un piccolo varco tra l'ultima boa e la costa. Alle 04:45 gli incursori rimasero in attesa fino a che le luci dell'alba permisero di individuare chiaramente le sagome degli obbiettivi ancorati in rada. Faggioni dopo aver perlustrato gli ancoraggi col binocolo fece fare altrettanto agli altri incursori, ed assegn\u00f2 ad ognuno i bersagli.\nAlle 05:00 i battelli partirono coi motori al minimo per l'avvicinamento finale ed i barchini di Angelo Cabrini e Tullio Tedeschi centrarono lo \"York\", che venne portato all'incaglio, ma con danni talmente gravi che non venne comunque recuperato; un altro, pilotato dal sergente cannoniere Emilio Barberi centr\u00f2 la petroliera \"Pericles\" da 8.324 t. Faggioni, che si stava dirigendo verso una petroliera, vide sfilarle da dietro una unit\u00e0 da guerra, l'incrociatore \"Coventry\", che si era rifornito dalla stessa durante la notte, e cambi\u00f2 la direzione del battello verso la nave che prendeva velocit\u00e0, ma visto anche che i battelli non erano fatti per puntare bersagli in movimento, manc\u00f2 il suo bersaglio programmato centrando la banchina di un molo. Un barchino venne recuperato intatto dagli inglesi. Tutti gli incursori, Faggioni, Cabrini, Tedeschi, De Vito, Beccati e Barberi, miracolosamente illesi, furono fatti prigionieri dai britannici..\nLe conseguenze.\nLa \"York\" venne giudicata non recuperabile, e fu utilizzata come batteria galleggiante durante la battaglia di Creta; successivamente, poco prima della caduta dell'isola, le batterie principali vennero distrutte con cariche da demolizione dal suo equipaggio, che abbandon\u00f2 poi la nave. Il relitto venne acquistato nel dopoguerra da una societ\u00e0 di demolizione italiana e trainato nel marzo 1952 a Bari dove venne demolito.\nLa petroliera \"Pericles\" fu talmente danneggiata nelle strutture che, a rimorchio di un cacciatorpediniere, affond\u00f2 il 14 aprile 1941 in rotta verso Alessandria durante un fortunale.\nAl ritorno in patria i sei militari italiani per l'azione vennero decorati con la Medaglia d'Oro al Valor Militare sul campo, la pi\u00f9 alta onorificenza militare italiana .\nA Cabrini e Tedeschi la Marina Militare ha intitolato nel 2018 due Unit\u00e0 navali polifunzionali ad alta velocit\u00e0 utilizzate dal Gruppo Operativo Incursori."}
{"id": "3056070", "revid": "534114", "url": "https://it.wikipedia.org/wiki?curid=3056070", "title": "101\u00aa Divisione Motorizzata &quot;Trieste&quot;", "text": ""}
{"id": "3056072", "revid": "729019", "url": "https://it.wikipedia.org/wiki?curid=3056072", "title": "Stazione di Caronia", "text": "La stazione di Caronia \u00e8 una stazione intermedia della linea ferroviaria Palermo-Messina al servizio del comune di Caronia.\nStoria.\nVenne costruita come stazione passante in superficie, sul vecchio tracciato della linea ferroviaria Palermo-Messina realizzato in ritardo rispetto al programma di costruzioni ferroviarie in Sicilia che, iniziato dalla Societ\u00e0 Vittorio Emanuele, dovette essere completato prima dalla Societ\u00e0 italiana per le strade ferrate meridionali dal 1872 e finito, dal 1885 in poi, dalla Societ\u00e0 per le strade ferrate della Sicilia.\nLa stazione entr\u00f2 in servizio il 16 giugno 1895 unitamente al tronco Capo d'Orlando-Naso-Tusa della linea Messina-Palermo. La stazione inizialmente era provvista solamente di telegrafo.\nVerso la met\u00e0 degli anni novanta inizi\u00f2 il lento declino dell'infrastruttura ferroviaria con la chiusura dell'intero fabbricato e dei relativi servizi. Diminu\u00ec anche il traffico passeggeri.\nStrutture e impianti.\nLa stazione di \"Caronia\" \u00e8 situata al km 106+831 del tracciato della linea Palermo-Messina.\nIl fabbricato viaggiatori \u00e8 su due livelli, di cui al secondo piano vi era l'alloggio del capostazione, e non presenta elementi architettonici di rilievo. La stazione possiede soltanto un'obliteratrice ed una bacheca con tabella oraria. Per quello che riguarda la categorizzazione delle stazioni, RFI la considera di categoria \"bronze\".\nCaratteristiche.\nLa stazione \u00e8 gestita in telecomando dal DCO dall'impianto di Palermo Centrale. Il 1\u00ba giugno 2005, \u00e8 stato dismesso il III binario di circolazione, divenendo binario tronco, secondario, di conseguenza la stazione \u00e8 attualmente attrezzata con due binari di circolazione e due binari tronchi.\nServizi.\nLa stazione \u00e8 fornita di \nMovimento.\nLa stazione nel 2007 contava un traffico giornaliero di circa 40,5 unit\u00e0, ed \u00e8 servita dai treni regionali che espletano servizio sulla linea. In base alla tabella oraria ferroviaria estiva 2011, in essa fermavano 23 treni regionali (fra feriali e festivi)."}
{"id": "3056082", "revid": "287204", "url": "https://it.wikipedia.org/wiki?curid=3056082", "title": "Marijampole", "text": ""}
{"id": "3056098", "revid": "85053", "url": "https://it.wikipedia.org/wiki?curid=3056098", "title": "Attacco alla baia di Suda", "text": ""}
{"id": "3056099", "revid": "599013", "url": "https://it.wikipedia.org/wiki?curid=3056099", "title": "Chiesa di Saint-\u00c9tienne (Nevers)", "text": "La chiesa di Saint-\u00c9tienne \u00e8 un edificio religioso di Nevers in Borgogna, costruito nella seconda met\u00e0 dell'XI secolo, ed \u00e8 considerato uno dei pi\u00f9 rappresentativi dell'architettura romanica francese.\nStoria.\nLa chiesa fu fondata dal conte di Nevers Guglielmo I e costruita tra il 1063 e il 1097, anticipando alcune caratteristiche della costruzione di Cluny III, tra cui la tendenza al gigantismo.\nFu posta, come priorato, sotto l'autorit\u00e0 di Cluny e fu una delle tappe su una delle quattro vie di pellegrinaggio verso Santiago di Compostela.\nL'edificio fu danneggiato durante la Rivoluzione francese, soprattutto per quel che riguarda i livelli superiori delle torri che furono demoliti, mentre \u00e8 ben conservato per quel che riguarda le altre strutture.\nDescrizione.\nLa pianta presenta un impianto a tre navate su sette campate, incrociate ad un ampio transetto con absidiole nei due bracci. Il coro \u00e8 costituito da un'abside semicircolare a deambulatorio con tre cappelle radiali.\nLa chiesa rappresenta uno dei primi esempi di edificio, di una certa grandezza, coperto completamente con volte.\nInfatti la navata centrale ed il transetto sono coperti con volta a botte a tutto sesto, le navate laterali con volte a crociera ed il matroneo con semibotti. \nSi tratta anche di uno dei primi esempi in viene coperta una struttura basilicale completa con la volta a botte secondo lo schema tipico delle chiese romaniche della Borgogna che corrispondono in pratica a quelle dell'influenza culturale o della diretta dipendenza cluniacense. \nLa crociera (incrocio tra transetto e navata centrale), marcata da grandi archi, \u00e8 coperta con una cupola originariamente sormontata da un'alta torre come era comune nel romanico francese.\nL'interno, molto sobrio e praticamente privo di elementi decorativi, presenta l'elevazione interna a tre livelli tipica dell'architettura romanica (arcate, tribuna o matroneo, claristorio con piccole finestrature). \nL'esterno come anche l'interno \u00e8 caratterizzato da un accurato paramento murario in conci regolari di pietra da taglio e mostra un aspetto imponente e massiccio anche per la mancanza dei livelli superiori delle torri laterali che furono mozzate durante la Rivoluzione."}
{"id": "3056100", "revid": "729019", "url": "https://it.wikipedia.org/wiki?curid=3056100", "title": "Antonin Magne", "text": "Professionista dal 1926 al 1941, vinse due Tour de France e fu campione del mondo nel 1936, dopo essere arrivato secondo nel 1933. Dopo il ritiro fu direttore sportivo della Mercier-BP-Hutchinson.\nCarriera.\nOltre ai due Tour de France vinti nel 1931 e nel 1934, ottenne anche la vittoria in tre Grand Prix des Nations, gara a cronometro che si disputava in apertura di stagione. Nelle gare in linea vinse soprattutto corse francesi minori e molti criterium e circuiti; tuttavia ottenne un terzo posto nella Parigi-Roubaixdel 1930 e un secondo nella Parigi-Tours del 1933. Nel 1936 ai mondiali di Berna conquist\u00f2 la maglia iridata battendo Aldo Bini. Nel Tour de France 1938 decise, insieme all'amico Andr\u00e9 Leducq, di vincere ex aequo la ventunesima tappa.\nConcluse anche due volte il Giro d'Italia, nel 1931 arrivando ventinovesimo e nel 1932 giungendo trentaquattresimo.\nRitiratosi dal professionismo, svolse negli anni successivi l'attivit\u00e0 di direttore sportivo della Mercier-BP-Hutchinson, dirigendo Louison Bobet e Raymond Poulidor, ottenendo ottimi risultati. Nel 1962 gli venne consegnata la Legione d'Onore. Anche suo fratello Pierre fu un ciclista professionista."}
{"id": "3056101", "revid": "287204", "url": "https://it.wikipedia.org/wiki?curid=3056101", "title": "Andre Leducq", "text": ""}
{"id": "3056102", "revid": "81195", "url": "https://it.wikipedia.org/wiki?curid=3056102", "title": "Utility back", "text": "L'utility back \u00e8 un giocatore di rugby in grado di giocare in diverse posizioni da tre quarti. A livello internazionale, sono pochi i giocatori in grado di ricoprire efficientemente un ruolo multiplo di tre quarti (mediano di mischia, mediano d'apertura, tre quarti centro, tre quarti ala, estremo).\nSebbene nessun vero utility back sia stato ancora inserito nella International Rugby Hall of Fame e nella IRB Hall of Fame, tra i pi\u00f9 noti utility back moderni possono annoverarsi i seguenti giocatori: "}
{"id": "3056110", "revid": "228587", "url": "https://it.wikipedia.org/wiki?curid=3056110", "title": "Campionati europei di atletica leggera 2010 - Marcia 20 km maschile", "text": "Record.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\nFinale.\nMarted\u00ec 27 luglio, ore 8:05 CEST."}
{"id": "3056111", "revid": "30580", "url": "https://it.wikipedia.org/wiki?curid=3056111", "title": "Gran Premio di Monaco 1963", "text": "Il Gran Premio di Monaco 1963 \u00e8 stato un Gran Premio di Formula 1 disputato il 26 maggio 1963 sul circuito di Monaco. La gara fu vinta da Graham Hill alla guida di una BRM.\nGara.\nAl via i due piloti della BRM sorpassarono Clark, prendendo il comando della corsa, con Hill davanti a Ginther. Al quinto giro il pilota scozzese sopravanz\u00f2 Ginther, superando poi anche Hill nel corso della diciottesima tornata e prendendo il largo.\nI due piloti della BRM furono superati anche da Surtees, ma in seguito il pilota della Ferrari dovette rallentare per problemi alla pressione dell'olio, cedendo le posizioni conquistate. Al 78\u00ba passaggio Clark fu costretto al ritiro per la rottura del cambio. Hill, passato in testa, condusse fino al termine, vincendo davanti a Ginther, McLaren, Surtees, Maggs e Taylor."}
{"id": "3056114", "revid": "81195", "url": "https://it.wikipedia.org/wiki?curid=3056114", "title": "Utility Back", "text": ""}
{"id": "3056115", "revid": "119346481", "url": "https://it.wikipedia.org/wiki?curid=3056115", "title": "Lucky (In My Life)", "text": "Lucky (In My Life) \u00e8 un singolo del gruppo musicale italiano Eiffel 65, pubblicato nel giugno 2001 come secondo estratto dal secondo album in studio \"Contact!\".\nDescrizione.\nLa canzone, scritta da Maurizio Lobina, Gianfranco Randone, Gabry Ponte e Massimo Gabutti e prodotta da quest'ultimo insieme a Luciano Zucchet, ha riscosso un ottimo successo di vendite in diversi paesi europei."}
{"id": "3056118", "revid": "92723", "url": "https://it.wikipedia.org/wiki?curid=3056118", "title": "Campionati europei di atletica leggera 2010 - Getto del peso femminile", "text": "Record.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\nQualificazioni.\nQualificazione: Accedono alla finale le atlete che ottengono la misura di 17.50 m o le prime 12 migliori misure.\nFinale.\nLa finale si \u00e8 svolta a partire dalle 19:35 del 27 agosto 2010 ed \u00e8 terminata dopo un'ora circa."}
{"id": "3056119", "revid": "123484238", "url": "https://it.wikipedia.org/wiki?curid=3056119", "title": "Buyantu Khan", "text": "Biografia.\nLe lotte per la successione.\nSecondo figlio di Darmabala e di Dagi della famiglia dei Khunggirat e pronipote di Kublai Khan. Suo tutore fu l'erudito confuciano Li Meng, che successivamente influenz\u00f2 il suo pensiero politico. \nNel 1305 l'imperatrice Bulugan, moglie di Tem\u00fcr, invi\u00f2 Ayurbarwada ad Honan come principe di Huai-ning, sottraendolo dalla corte imperiale. Nel giro di poco tempo morirono sia il Tem\u00fcr Khan che Tachu suo figlio. Temur il 2 febbraio 1307 mor\u00ec, senza lasciare eredi.\nK\u00fcl\u00fcg Khan invi\u00f2 in esilio la vedova di Tem\u00fcr, Bulugan, mentre Ayurbarwada aveva tentato di porre sul trono imperiale il suo favorito, Ananda, di religione islamica e gi\u00e0 governatore di Ningxia. Harghasun, cancelliere imperiale, venuto a conoscenza del piano di Bulugan, richiam\u00f2 Ayurbarwada e Li Meng verso la capitale Dadu. I tre studiarono una strategia per imprigionare Ananda e Bulugan. Successivamente, Ayurbarwada propose al fratello maggiore Khayishan, che si trovava lontano da Dadu, di succedergli al trono. Dopo l'ultima incoronazione di Khayishan, Ayurbarwada venne nominato nel giugno 1307 principe ereditario.\nPrincipe ereditario sotto il fratello Khayisan e la presa del potere.\nAyurbarwada venne quindi posto a capo degli organi amministrativi centrali. Egli si circond\u00f2 di filosofi e eruditi cinesi come Chen Hao, Wang I, Wang Yueh, Chao Mengfu, Wang Chieh, Chan Yaoho, Shang-ye, Yao Sui, e Hsia Ku; artisti come Shang Cheng e Wang Cheng-Peng, lirici e quant'altro popolava il suo entourage.\nEra in grado di leggere e scrivere regolarmente il cinese, era un abile pittore e calligrafo e un grande conoscitore del confucianesimo e della storia cinese. Pesantemente influenzato dalla politica etica confuciana, Ayurbarwada era naturalmente in opposizione alla politica del fratello. I partigiani dell'imperatore Khayisan accusarono Li Meng, il suo mentore, di aver sobillato Ayurbarwada a detronizzanare l'imperatore; fu per questo motivo che lo stesso Li Meng fu costretto a lasciare la corte, immediatamente dopo l'ascesa di Khayisan. Ayurbarwada parl\u00f2 in difesa del suo mentore ma non fu in grado di trattenerlo. Il suo disaccordo col fratello e con i suoi alti ufficiali si svel\u00f2 definitivamente con questo atto e rimase tale sino alla sua presa di potere. \nKhayishan mor\u00ec nel gennaio 1311. A differenza della guerra di successione sull'officio di Gran Khan nel 1307, l'ascesa di Ayurbarwada al trono del fratello Khayisan nell'aprile del 1311 fu incruenta e senza morti.\nLa cerimonia d'incoronazione vide il dispiegamento di 14.000 principi, ciascuno dei quali doveva provvedere al sovrano da 700 a 1.000 cavalli. Le festivit\u00e0 durarono una settimana. 40 buoi e 4.000 pecore, oltre ad un numero impressionante di altri animali, vennero mangiati ogni giorno. Il nuovo imperatore si sedette sul trono all'ora prefissata dagli astrologi.\nLa riforma.\nAyurbarwada deline\u00f2 le proprie riforme sulla base dei principi di governo del confucianesimo, anche se molte di queste andavano contro i principi della nobilt\u00e0 mongola. Poco dopo essere asceso al trono, smembr\u00f2 il Dipartimento degli Affari di Stato uccidendo i cinque alti ufficiali che vi erano a capo durante il regno del fratello. Abol\u00ec anche le banconote e le monete circolanti in Cina, ripristinando i Chungtung e le Chihyuan, monete ufficiali dello Stato. La burocrazia venne ridotta mentre il numero gli ufficiali venne riportato allo stesso numero esistente all'epoca di Kublai Khan. Ayurbarwada nomin\u00f2 Li Cheng e Chang Kuei gran consiglieri.\nLa riforma pi\u00f9 importante fu l'introduzione dell'esame imperiale, un sistema di giudizio che prevedeva l'intervento diretto dell'imperatore per i casi di pena capitale pi\u00f9 gravi. L'esame imperiale, a partire dal 1313, venne introdotto anche per verificare le conoscenze degli addetti statali e per la nomina dei membri della corte.\nLa codifica delle leggi fu un altro punto importante della politica di Ayurbarwada. Nel 1311, nello stesso mese della sua incoronazione, istitu\u00ec il Segretariato per la sistematizzazione dei codici e dei regolamenti promulgati sin dall'inizio del regno di Kubilai Khan. L'opera venne completata nel 1316, anche se il processo di revisione non venne terminata solo nel 1323, sotto il governo di suo figlio, nonch\u00e9 successore Shidibala. Per certi versi il nuovo codice di leggi rifletteva i costumi e le tradizioni peculiari dei Mongoli, in quanto ricordava le origini delle precedenti dinastie regnanti in Cina. \nAyurbarwada riteneva che la classe dirigente mongola dovesse apprendere molto dalla cultura cinese. Durante il suo regno, un gran numero di libri e opere cinesi vennero tradotti in mongolo e pubblicati con l'autorizzazione di Ayurbarwada, tra i quali spiccavano \"Shang Shu\" (\u5c1a\u66f8, \"Libro di storia\"), \"Daxue Yanyi\" (\u5927\u5b78\u884d\u7fa9, \"Senso esteso del Grande Apprendimento\"), \"Zhenguan Zhengyao\" (\u8c9e\u89c0\u653f\u8981, \"Elementi essenziali di governo del periodo Zhenguan\") ed il \"Xiao Jing\" (\u5b5d\u7d93, \"Libri della piet\u00e0 filiale\").\nNell'inverno del 1311 Ayurbarwada ordin\u00f2 l'abolizione dei \"jarghuchi\" (giudici) e lo stato principesco di Ogedei Khan, che lo regn\u00f2 dal 1229 al 1241, e pose anche tutti i Mongoli sotto la giurisdizione legislativa vigente anche in Cina. \nDurante il suo regno, Ayurbarwada incoraggi\u00f2 l'agricoltura per incrementare le entrate dell'impero. Il suo consigliere pi\u00f9 anziano, Temuder, prese misure drastiche che includevano la creazione del monopolio di stato sul sale e sul ferro oltre che sul commercio marittimo con l'estero. Malgrado la crescita dei legami commerciali con l'Europa, l'amministrazione di Ayurbarwada, guidata da Temuder, tent\u00f2 nel 1314, ma senza successo, una nuova revisione catastale di tutte le terre che garantisse una tassazione pi\u00f9 equa. Purtroppo il progetto fall\u00ec, anche a causa della corruzione e del favoritismo operato dagli ufficiali del catasto e che caus\u00f2 molto risentimento tra la popolazione. Come risultato, nel 1315 a Chiang-Shi scoppi\u00f2 una grande rivolta, che venne comunque repressa nel giro di due mesi. \nL'imperatrice, Buyantu Khagan, garant\u00ec, a partire dal 1314 un proprio diploma (lo yarliq) per esentare i monaci francescani da qualsiasi tassazione. I frati in cambio avrebbero dovuto pregare per il Gran Khan mongolo dedicandogli delle messe in sua benedizione.\nTemuder tagli\u00f2 corto anche con le autonomie dei principi, giustiziando gli oppositori, sebbene poi questo fatto gli diede il soprannome di \"ministro demoniaco\". Questo suo modo di agire gli cost\u00f2, nel 1317, le dimissioni per mano dello stesso imperatore\n. Ayurbarwada, per evitare un conflitto con sua madre Dagi non fece giustiziare Temuder.\nImpero mongolo.\nAyurbarwada continu\u00f2 la politica imperialista dei suoi predecessori. Riconferm\u00f2 tutti gli stati vassalli della Cina al momento della sua ascesa al trono, cogliendo l'occasione per ricordare a tutti il pagamento dei tributi, entro i termini previsti. Tra i principi vassalli si ricordano quelli del Champa, dell'Annam, del Malabar e i regni ai confini dello Yunnan.\nNel 1312 il musulmano Ozbeg Khan ascese al trono dell'Orda d'oro. Impose, tra i Mongoli russi, la religione buddista e lo sciamanesimo. Ad ogni modo Ayurbarwarda mantenne sempre rapporti amichevoli con Ilkhan e Oljeitu e con gli altri regnanti a lui sottoposti a parte alcune eccezioni che videro comunque vittorioso l'Imperatore.\nGli ultimi anni.\nAyurbarwada mor\u00ec il 1\u00ba marzo 1320. Suo figlio Shidibala, venne eletto imperatore, visto che aveva gi\u00e0 il titolo di principe ereditario. La sua morte ad ogni modo diede avvio a due decenni di tumulti politici che porteranno nel 1323 all'assassinio di Shidibala."}
{"id": "3056122", "revid": "144796", "url": "https://it.wikipedia.org/wiki?curid=3056122", "title": "Ren Zong (imperatore Yuan)", "text": ""}
{"id": "3056126", "revid": "1354930", "url": "https://it.wikipedia.org/wiki?curid=3056126", "title": "Silvano Schiavon", "text": "Carriera.\nEsord\u00ec da professionista nel 1965 appena ventiduenne, per volont\u00e0 di Eberardo Pavesi patron della Legnano, e gi\u00e0 nello stesso anno corse il Giro d'Italia, classificandosi al tredicesimo posto. Al Giro del 1966 si classific\u00f2 undicesimo e nella settima tappa, la Roma &gt; Rocca di Cambio, fu battuto di soli tre secondi dal tedesco Rudi Altig.\nNel 1967 vinse la sua prima e unica gara tra i professionisti a Marina di Massa; al Giro si classific\u00f2 dodicesimo (con un secondo posto nella seconda tappa, la Alessandria &gt; La Spezia) e due terzi posti (nella quarta e settima tappa) e fu per tre giorni in maglia rosa. L'anno dopo partecip\u00f2 sia al Giro che alla Tour de France, cui partecip\u00f2 con la nazionale italiana, ottenendo buoni piazzamenti nella tappa del Giro del Blockhaus e in quella del Tour di Saint-Gaudens.\nNel 1969, in maglia Sanson, ebbe il compito di fare da spalla a Gianni Motta nel Giro: si classific\u00f2 al quarto posto (con un terzo posto nella decima tappa) e per due giorni fu in maglia rosa. Nel 1970 ottenne un terzo posto nella dodicesima tappa del Tour e si classific\u00f2 undicesimo al Giro. L'anno seguente ottenne il sesto posto al Giro e nell'edizione successiva ancora l'undicesimo. Nel 1972 vinse la classifica degli scalatori nella Tour de Suisse.\nNel 1974 lasci\u00f2 il professionismo e torn\u00f2 al suo paese natale. Mor\u00ec in un incidente sul lavoro, schiacciato dal suo trattore, nel 1977, a soli 34 anni."}
{"id": "3056128", "revid": "599013", "url": "https://it.wikipedia.org/wiki?curid=3056128", "title": "Julija Merkulova", "text": "Gioca nel ruolo di centrale nel Volejbol'nyj klub Zare\u010d'e Odincovo.\nCarriera.\nJulija Merkulova inizia la sua carriera nel 1999, tra le file delle giovanili del Volejbol'nyj klub Lipeck-Indezit, squadra della sua citt\u00e0 natale. Dopo un solo anno, viene ingaggiata nel 2000 dal Volejbol'nyj klub Zare\u010d'e Odincovo, dove resta per nove stagioni. Negli anni trascorsi allo Zare\u010d'e Odincovo vince un campionato e si aggiudica per sette volte la Coppa di Russia, oltre a disputare la finale di Coppa CEV 2006-07 e di Champions League 2007-08. Nel 2005 riceve le prime convocazioni in nazionale, con cui ha vinto la medaglia di bronzo al campionato europeo. Un anno dopo vince la medaglia d'argento al World Grand Prix, ma soprattutto vince il campionato mondiale 2006, in finale contro il Brasile. Nel 2007 vince per la seconda volta la medaglia di bronzo al campionato europeo.\nNella stagione 2009-10 viene ingaggiata dalla \u017denskij volejbol'nyj klub Dinamo Krasnodar; nel 2010 vince con la nazionale il secondo campionato mondiale consecutivo. Gioca i campionato 2010-11 e 2011-12 con la \u017denskij volejbol'nyj klub Dinamo Moskva, con la quale vince la coppa di Russia 2011. Nella stagione 2012-13 torna a gioca nella \u017denskij volejbol'nyj klub Dinamo Krasnodar, aggiudicandosi la Challenge Cup; la stagione successiva invece ritorna a giocare nel Volejbol'nyj klub Zare\u010d'e Odincovo, con cui vince nuovamente la Challenge Cup."}
{"id": "3056131", "revid": "298229", "url": "https://it.wikipedia.org/wiki?curid=3056131", "title": "Campionati europei di atletica leggera 2010 - 10000 metri piani maschili", "text": "Record.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\nFinale.\nMarted\u00ec 27 luglio, ore 21:05 CEST."}
{"id": "3056133", "revid": "287204", "url": "https://it.wikipedia.org/wiki?curid=3056133", "title": "7448 P\u00f6llath", "text": "7448 P\u00f6llath \u00e8 un asteroide della fascia principale. Scoperto nel 1948, presenta un'orbita caratterizzata da un semiasse maggiore pari a 2,3014055\u00a0UA e da un'eccentricit\u00e0 di 0,1653292, inclinata di 24,61623\u00b0 rispetto all'eclittica.\nL'asteroide \u00e8 dedicato a Reinhard P\u00f6llath, professore di diritto fiscale all'Universit\u00e0 di M\u00fcnster."}
{"id": "3056134", "revid": "3115", "url": "https://it.wikipedia.org/wiki?curid=3056134", "title": "Gruppo V", "text": "Il Gruppo V (da \"Visione\") \u00e8 stato un gruppo di artisti e operatori visuali italiano attivo tra il 1959 e il 1967, noto dal 1968 come Gruppo di ricerca cibernetica.\nStoria.\nIl gruppo era costituito da un nucleo di artisti riminesi interessati a vario titolo al rapporto tra arte e scienza, operanti in stretta collaborazione con il Centro di Cibernetica e di Attivit\u00e0 Linguistiche dell'Universit\u00e0 di Milano diretto da Silvio Ceccato. Nato su iniziativa del pittore Pino Parini e da lui coordinato, il gruppo coinvolse inizialmente nelle sue attivit\u00e0 sperimentali i pittori Giulio Tedioli e Giorgio Scarpa, a cui seguirono Giorgio Benzi, Galliano Ricci e Mario Valentini, lo scultore Flavio Casadei, l'architetto Aldo Villani, l'ingegnere Antonio Valmaggi, Gerardo Filiberto Dasi e - per qualche tempo - Vittorio D'Augusta, Eugenio Lombardini ed Augusto Betti.\nL'ambito di interesse e di attivit\u00e0 di quelli che vennero definiti \"pittori cibernetici riminesi\" era rivolto allo studio dei processi mentali a fondamento della percezione visiva: ci\u00f2 costituiva all'epoca un approccio innovativo nell'ambito dell'estetica e della stessa ricerca artistica, generando un connubio che avvicinava l'artista allo scienziato e lo scienziato al filosofo.\nIl gruppo present\u00f2 la propria \u201cdichiarazione di poetica\u201d, sintesi dei presupposti teorici della ricerca, al XIII Convegno Internazionale Artisti, Critici e Studiosi d'Arte tenutosi a Rimini nel 1964, partecipando successivamente in prima persona a esposizioni collettive ad Avezzano (\"Strutture di Visione\" nel 1964), Milano (\"Nuove ricerche visive in Italia\" nel 1966), Zagabria (\"Tendencija 3\" nel 1965 e \"Tendecije 4\" nel 1968) ed una personale a Ferrara (\"Gruppo V\" nel 1974).\nNel 1968 il Gruppo V mut\u00f2 la denominazione in \"Gruppo di ricerca cibernetica\", assumendo di fatto l'impegno di rigorosa aderenza alle ricerche condotte dal gruppo di Ceccato sulle operazioni percettive.\nTale linea di ricerca - facente fulcro su quella che \u00e8 definita \"Scuola operativa italiana\" - \u00e8 tuttora condotta avanti dal \"Centro internazionale di didattica operativa\" attivo a Rimini, e dalla \"Societ\u00e0 di cultura metodologica operativa\" a Milano.\nL'attivit\u00e0 del Gruppo V va inquadrata nel contesto del suo periodo storico, ricco di fermenti culturali e artistici in cui viene indagata la stessa nozione di arte da parte di gruppi sperimentali formati da operatori visuali attenti non solo al ruolo dell'artista ma anche a quello del fruitore: in tale clima creativo nascono Gruppo T a Milano, Gruppo N a Padova, Gruppo Uno, Sperimentale P e Gruppo Operativo R a Roma, Tempo 3 a Genova, Gruppo Atoma a Livorno ed altri similari.\nLa sua partecipazione al serrato dibattito artistico negli anni sessanta sul tema dell\"'arte programmata\" e cinetica \u00e8 citata, durante gli anni di attivit\u00e0 del gruppo, nella rivista Domus nn. 422-433 (1965) e nelle pubblicazioni \"Le arti oggi in Italia\" curata da Maurizio Fagiolo Dell'Arco (1966) e \"New art around the world: painting and sculpture\" di W. Grohmann e S. Hunter (1966). Essa \u00e8 stata successivamente sottolineata nelle esposizioni \"Arte in Italia 1960-1977\" alla Galleria civica d'arte moderna di Torino (1977), \"Linee della ricerca artistica in Italia 1960-1980\" a Roma nel 1981, \"Movement as a message\" a Praga nel 2008 e nella pubblicazione \"A Little-Known Story about a Movement, a Magazine, and the Computer's Arrival in Art: New Tendencies and Bit International, 1961-1973\" edita nel 2011."}
{"id": "3056135", "revid": "2048388", "url": "https://it.wikipedia.org/wiki?curid=3056135", "title": "Torna a Surriento", "text": "Torna a Surriento \u00e8 una canzone napoletana, composta nel 1894 da Ernesto De Curtis su parole del fratello Giambattista. La canzone fu ufficialmente pubblicata con diritti d'autore nel 1905 (prima registrazione in giugno da parte del tenore Mario Massa) per l'Edizione Bideri. Da allora \u00e8 divenuta molto popolare, e fino ad oggi \u00e8 stata eseguita da innumerevoli cantanti, tra cui Tito Schipa, Beniamino Gigli, Bono, Elvis Presley, Dean Martin, Jos\u00e9 Carreras, Pl\u00e1cido Domingo, Luciano Pavarotti, Robert Plant, Mario Lanza, Nino Martini, Franco Corelli, Robertino Loretti, Giuseppe Di Stefano, Francesco Albanese, Giuni Russo, Anna German, Andrea Bocelli e Roberto Murolo.\nClaude Aveling scrisse il testo in inglese della canzone, intitolato \"Come Back to Sorrento\", da cui Doc Pomus e Mort Shuman la riadattarono per la versione di Elvis Presley, intitolata \"Surrender\" che raggiunge la prima posizione nella Billboard Hot 100 per due settimane, nel Regno Unito per 4 settimane e nelle Fiandre in Belgio, seconda in Italia e Norvegia, terza in Olanda e sesta in Germania.\nStoria.\nPer molto tempo si \u00e8 ritenuto che la canzone fosse stata composta e pubblicata dai fratelli Eugenio e Giambattista De Curtis nel 1904. Giovan Battista era poeta e musicista, ma era stato assunto da Guglielmo Tramontano, proprietario dell'albergo omonimo a Sorrento. Secondo lo storico sorrentino Nino Cuomo, qui Giovan Battista conobbe Carmela Maione, figlia di contadini affittuari del Tramontano. L'artista, che se ne innamor\u00f2, le dedic\u00f2 la canzone \"Carmela\" (registrata alla SIAE nel 1890). \"Torna a Surriento\" sarebbe stata depositata due anni dopo, nel 1892, senza tuttavia essere mai eseguita ufficialmente.\nRecenti ricerche hanno testimoniato come invece la composizione risalga al 1894, come attestato dalla partitura per pianoforte dell'Edizione Bideri. Ernesto De Curtis avrebbe tratto ispirazione per il ritornello della canzone dal canto di un usignolo mentre si trovava ospite del fratello presso l'Hotel Tramontano nella citt\u00e0 di Sorrento: l'usignolo riproduceva le prime cinque note del ritornello.\nLa canzone fu preannunciata in pubblico per la prima volta nel 1902, eseguita probabilmente dalla coppia Giovanni Ambrosini e Maria Cappiello, quando il presidente del consiglio Giuseppe Zanardelli alloggi\u00f2 all'hotel di Guglielmo Tramontano, allora sindaco di Sorrento. Fu annunciato che il brano era stato composto su richiesta di Tramontano, per ricordare a Zanardelli di mantenere la promessa di far realizzare una serie di opere pubbliche necessarie a Sorrento tra le quali la pi\u00f9 importante era la rete fognaria all'epoca inesistente. Il brano in realt\u00e0 fu soltanto riadattato per l'occasione.\nSuccessivamente la canzone fu replicata nel concerto di musiche e canzoni napoletane nel teatro Tasso e la canzone fu eseguita dal tenore Giovanni Ambrosini). \"Torna a Surriento\", nel testo e nella musica attuali, fu cantata, per la prima volta, nel 1904 a Napoli, in occasione della Piedigrotta Garibaldi.\n\u00c8 stata usata come campionatura nella canzone \"Sexy People\" di Arianna (voce delle pi\u00f9 famose sigle e colonne sonore Disney) e Pitbull."}
{"id": "3056137", "revid": "287204", "url": "https://it.wikipedia.org/wiki?curid=3056137", "title": "7448 Pollath", "text": ""}
{"id": "3056146", "revid": "599013", "url": "https://it.wikipedia.org/wiki?curid=3056146", "title": "Denis Curzi", "text": "Biografia.\nHa vinto un titolo nazionale e conta nove presenze in nazionale, partecipando agli europei di . Nel 1998 \u00e8 arrivato 12\u00ba alla maratona d'Italia di Carpi.\nIl suo miglior tempo in maratona \u00e8 di 2h12'28\", ottenuto a Roma il 24 marzo 2002. Sulla mezza maratona ha un primato di 1h02'23\", corso a Gargnano nel 2000. Nel 2006 ha corso la maratona di 2h11'17\" (4\u00ba a Treviso), tempo non ratificato come primato.\nIl suo record nei 5000 m piani \u00e8 di 13'42\"62, corso a Ponzano Veneto nel 2000, mentre nei 10000 m piani \u00e8 di 28'32\"87, stabilito a Valmontone (provincia di Roma) nel 2002.\nNel 2006 si \u00e8 sposato con Veronica De Angelis, con lei ha due figli, Nicol\u00f2 (2007) e Mattia (2008). Ha una sorella, Diana Curzi."}
{"id": "3056154", "revid": "636662", "url": "https://it.wikipedia.org/wiki?curid=3056154", "title": "Stazione di Torino Dora FS", "text": ""}
{"id": "3056170", "revid": "599013", "url": "https://it.wikipedia.org/wiki?curid=3056170", "title": "Costantino Ricciardi", "text": ""}
{"id": "3056174", "revid": "1243", "url": "https://it.wikipedia.org/wiki?curid=3056174", "title": "Stazione di Torino Fossata-Rebaudengo", "text": ""}
{"id": "3056185", "revid": "729019", "url": "https://it.wikipedia.org/wiki?curid=3056185", "title": "Attacco a Malta", "text": "L'attacco a Malta fu un'azione militare, denominata Operazione Malta Due, avvenuta durante la seconda guerra mondiale ad opera della Regia Marina italiana nel 1941.\nL'attacco venne sferrato da una squadra di incursori della X\u00aa Flottiglia MAS, speciale unit\u00e0 d'assalto, a bordo di barchini esplosivi e siluri a lenta corsa, contro le installazioni portuali dell'isola, e si risolse in un disastro per gli attaccanti, con gravi perdite umane e nessun risultato sostanziale.\nLe ricognizioni.\nPartendo dalla base navale di Augusta due MAS guidati dal capitano di fregata Vittorio Moccagatta effettuarono il 25 maggio 1941 una ricognizione, portandosi fino a 4 miglia dal forte di La Valletta. Fu quindi programmata per il 30 maggio l'\"Operazione Malta 1\", ma la mancanza di navi in rada rilevata da una ricognizione aerea, rinvi\u00f2 l'operazione al 28 giugno, per essere poi rinviata ancora.\nLo svolgimento.\nNel luglio 1941 l'ambiziosa e temeraria azione contro Malta, denominata \"Malta 2\", fu operativa. Con due Mas, partiti la sera del 25 luglio da Augusta, il 26 luglio la X\u00aa MAS prov\u00f2 ad attaccare il possedimento inglese partendo dalla nave appoggio \"Diana\". Vi presero parte il \"451\" del sottotenente di vascello Giorgio Sciolette e il \"452\" al comando del tenente di vascello Giobatta Parodi (recante a bordo il capitano Moccagatta e il capitano medico Bruno Falcomat\u00e0); con loro un consistente gruppo di barchini esplosivi M.T.M. (con a bordo tra gli altri Fiorenzo Capriotti, preso prigioniero nell'azione e decorato con la medaglia d'argento al valor militare) e due SLC: il piano operativo prevedeva che durante la notte l'SLC facesse saltare le ostruzioni di ponte sant'Elmo che chiudevano il porto di La Valletta, e immediatamente i barchini avrebbero dovuto irrompere nel varco e colpire le navi all'ancora. L'altro SLC avrebbe dovuto attaccare i sommergibili inglesi in porto. Gli inglesi gi\u00e0 quando i natanti italiani si trovavano a 14 miglia dalla costa, erano in stato d'allerta e con i cannoni pronti, avendoli individuati grazie ai radar terrestri.\nL'attacco iniziale alle ostruzioni doveva essere portato dal maggiore Tesei, fondatore del gruppo, che visto il ritardo accumulato a causa delle varie avarie ai mezzi si port\u00f2 con il suo SLC insieme con il 2\u00b0 capo palombaro Alcide Pedretti per far saltare le ostruzioni. Le difese dell'isola erano per\u00f2 entrate in stato di allerta grazie agli avvistamenti radar; Tesei allora si fece saltare in aria col suo mezzo, spolettando il siluro a tempo zero (esplosione immediata) facendo crollare una parte del ponte girevole di sant'Elmo, e a quel punto l'M.T.M.2 di Frassetto e M.T.M.3 di Carabelli si diressero in successione contro il ponte saltando in aria, ma ostruendo anche il passaggio.\nAllora gli incursori si lanciarono contro l'entrata, ma molti vennero falciati dalle postazioni che difendevano l'imboccatura di una delle due baie che costituiscono il porto, Marsamuscetto (Marsamxett in maltese, l'altra \u00e8 il Grand Harbour, o Porto Grande); due di loro, Costa e Barla, sbarcati sulle coste maltesi, furono catturati, cos\u00ec come Frassetto, caduto in acqua.\nInfine, all'alba, decollarono dagli aeroporti dell'isola (\u0126al Far e Luqa) trenta aerei da caccia Hurricane inglesi del 126\u00b0, 185\u00b0 e 251\u00b0 \"Squadron\" che individuarono le navi appoggio italiane e le colpirono duramente, causando anche molti morti e feriti, tra i quali Moccagatta, nonostante venissero contrastati da dieci caccia Macchi MC.200 del 54\u00ba Stormo e il Mas 451 fu distrutto e 9 uomini d'equipaggio catturati.\nNella battaglia aerea secondo gli italiani vennero abbattuti tre Hurricane contro due Macchi, mentre gli inglesi affermarono di aver abbattuto tre Macchi perdendo un solo Hurricane.\nL'esito e le conseguenze.\nIl bilancio complessivo dell'azione fu di 15 morti, 18 prigionieri e la perdita di due MAS, due SLC, otto MTM e un MTL per la Regia Marina, e due caccia Macchi 200 con i relativi piloti per la Regia Aeronautica. Dei diretti partecipanti all'incursione solo 11 naufraghi del MAS 452, trasbordati sul MTSM che stavano rimorchiando, riuscirono a raggiungere l'Avviso Diana al largo di Capo Passero, e da l\u00ec Augusta. \u00c8 stato il singolo fatto d'arme per il quale sono state conferite il maggior numero di Medaglie d'oro al Valor militare (1 a vivente e 8 alla memoria), come segue:\nFurono inoltre conferite 13 medaglie d'argento al V.M. (di cui due alla memoria), 7 medaglie di bronzo al V.M. (di cui 2 alla memoria), e una Croce di Guerra al Valor Militare.\nIl vicegovernatore di Malta, sir Edward Jackson, ricordando l'episodio il 4 ottobre 1941 scrisse: \"Nel luglio scorso gli italiani hanno condotto un attacco con grande decisione per penetrare nel porto, impiegando MAS e \"siluri umani\" armati da \"squadre suicide\" (\u2026). Questa impresa ha richiesto le pi\u00f9 alte doti di coraggio personale.\""}
{"id": "3056191", "revid": "298229", "url": "https://it.wikipedia.org/wiki?curid=3056191", "title": "Campionati europei under 20 di atletica leggera", "text": "I Campionati europei under 20 di atletica leggera (in inglese \"European Athletics U20 Championships\") sono una competizione continentale organizzata dalla European Athletic Association, riservata agli atleti della categoria under 20.\nLa manifestazione ha cadenza biennale e si svolge negli anni dispari. La prima edizione si \u00e8 tenuta nel 1970 a Parigi, Francia. Fino all'edizione del 2015 erano noti come Campionati europei juniores di atletica leggera (nome ufficiale in inglese \"European Athletics Junior Championships\")."}
{"id": "3056194", "revid": "830939", "url": "https://it.wikipedia.org/wiki?curid=3056194", "title": "Amaury de B\u00e8ne", "text": "Biografia.\nNacque sul finire del XII secolo a Bennes, un villaggio tra Oll\u00e9 e Chauffours nella diocesi di Chartres.\nFu un fervente propugnatore dell'Apocatastasi, un concetto teologico secondo cui alla fine dei tempi tutte le creature saranno reintegrate nella pienezza del divino, compresi Satana e la morte: in tal senso, dunque, le pene infernali, per quanto lunghe, avrebbero un carattere non definitivo ma purificatorio. I dannati esistono, ma non per sempre, poich\u00e9 il disegno salvifico non si pu\u00f2 compiere se manca una sola creatura. Si tratta di una sorta di panteismo, secondo cui Dio e l'universo sarebbero una cosa sola; ci\u00f2 implicherebbe anche il rifiuto della dottrina della transustanziazione. Amaury sostenne la dottrina secondo cui lo Spirito Santo si sarebbe incarnato in ciascun uomo, divinizzandolo attraverso un'illuminazione interiore e rendendo perci\u00f2 i sacramenti inutili e obsoleti. L'illuminazione produrrebbe la conoscenza di nuove verit\u00e0, e questa conoscenza sarebbe lo stesso paradiso, mentre l'inferno sarebbe l'ignoranza di queste verit\u00e0.\nInsegn\u00f2 filosofia e teologia all'Universit\u00e0 di Parigi ed ebbe fama di sottile dialettico; i suoi sermoni spiegavano la filosofia di Aristotele e attiravano un grande seguito di ascoltatori. Nel 1204 le sue dottrine furono condannate dall'universit\u00e0 di Parigi e, su personale appello di papa Innocenzo III, ad Amalrico fu ordinato di ritornare a Parigi e abiurare. \u00c8 stato detto che la sua morte sopravvenne per l'umiliazione subita, o forse per avvelenamento. Nel 1209 Guglielmo Alifax, cofondatore del movimento amalriciano e tredici prelati loro seguaci vennero arrestati dietro la denuncia di una spia, \"Mastro Rodolfo\"; quattro prelati abiurarono, mentre gli altri furono bruciati vivi alle porte di Parigi. Nel 1210, a seguito di una speciale sentenza di scomunica le ossa di Amalrico furono esumate e gettate in terra non consacrata.\nDopo la sua morte egli, le sue idee, le sue dottrine e i suoi seguaci, conosciuti come Amalriciani, furono condannati formalmente dal IV Concilio Laterano nel 1215, e dichiarati eretici. Papa Innocenzo III defin\u00ec la dottrina degli amalriciani \u00abpi\u00f9 un'insania che un'eresia\u00bb."}
{"id": "3056195", "revid": "287204", "url": "https://it.wikipedia.org/wiki?curid=3056195", "title": "Julius Klengel", "text": "Biografia.\nFiglio di un avvocato, un musicista dilettante e amico di Felix Mendelssohn inizialmente studi\u00f2 con il padre, in seguito ebbe come insegnante Emil Hegar. \nDopo aver compiuto 15 anni Klengel collabor\u00f2 alla Gewandhausorchester Leipzig. Inizi\u00f2 a viaggiare preferendo la strada come solista. Divent\u00f2 docente alla Universit\u00e0 della Musica e del Teatro di Lipsia, fra i suoi allievi Emanuel Feuermann, Guilhermina Suggia, Paul Gr\u00fcmmer, Gregor Piatigorsky e William Pleeth.\nEgli ha composto, fra gli altri, 4 concerti per violoncello e 2 per violoncello e violino. Sua figlia Eva Klengel apr\u00ec una scuola per giovani violoncellisti."}
{"id": "3056197", "revid": "54354", "url": "https://it.wikipedia.org/wiki?curid=3056197", "title": "Giava Occidentale", "text": "Giava Occidentale (indonesiano: \"Jawa Barat\", sondanese: \"Jawa Kulon\") \u00e8 una provincia indonesiana situata nell'isola di Giava. Il capoluogo provinciale \u00e8 Bandung.\nGeografia fisica.\nMorfologia e confini.\nLa provincia di Giava Occidentale \u00e8 situata nell'isola di Giava, la pi\u00f9 meridionale tra le principali isole dell'arcipelago indonesiano. Giava Occidentale confina con altre tre province: a Oriente con la provincia di Giava Centrale e a Occidente con la provincia di Banten e la citt\u00e0-provincia (nonch\u00e9 capitale indonesiana) Giacarta. La Provincia si affaccia a Sud con l'Oceano Indiano orientale a Nord con il Mar di Giava nell'Oceano Pacifico. Grande parte della provincia \u00e8 occupata da montagne (spesso vulcani) di altezza di circa dai 750 ai 1500 metri.\nClima.\nIl clima principale di Giava Occidentale \u00e8 di tipo tropicale con frequenti precipitazioni e l'abbondanza di Foreste tropicali; all'estremo nord della provincia, per\u00f2, sono presenti piccole Foreste pluviali e le precipitazioni raggiungono i 15000\u00a0mm annui.\nStoria.\nSultanato di Banten\nSociet\u00e0.\nLingue e dialetti.\nLa lingua officiale e quella pi\u00f9 parlata \u00e8 l'indonesiana ma nella regione \u00e8 presente un'altra lingua spesso parlata: il sondanese\nReligione.\nLa religione pi\u00f9 praticata in questa parte di isola di Giava \u00e8 senza dubbio l'Islam (96,6%). Altre religioni minori sono: Protestantesimo (1.2%), Cattolicesimo (0.7%), Buddhismo (0.2%) e l'Induismo (0,1%).\nEtnie e minoranze straniere.\nMolte sono l'etnie presenti nella Giava occidentale, sia di origini Asiatiche sia di origini Austronesiane. L'etnia pi\u00f9 diffuse \u00e8 quella sondanese (74%), poi segue l'etnia giavanese (11%), Batawi (5%) e l'etnia cirebonese (5%).\nGeografia antropica.\nSuddivisioni amministrative.\nLa provincia di Giava Occidentale \u00e8 suddivisa in 17 reggenze (\"kabupaten\") e 9 municipalit\u00e0 (\"kota\"):"}
{"id": "3056204", "revid": "124341594", "url": "https://it.wikipedia.org/wiki?curid=3056204", "title": "Am\u0101null\u0101h Kh\u0101n", "text": "Biografia.\n Am\u0101null\u0101h Kh\u0101n (Shah Am\u0101null\u0101h Ghazi) condusse l'Afghanistan all'indipendenza dai colonizzatori inglesi ed ebbe un ruolo cruciale nel progresso politico e sociale del suo paese. Nel 1907, a sua richiesta, allorch\u00e9 era ancora Emiro d\u2019Afghanistan, fu iniziato in Massoneria contro il parere dei suoi consiglieri. Egli successe al padre, il re Habibullah Kh\u0101n, dopo l'assassinio di quest'ultimo, guadagnando la fedelt\u00e0 e la fiducia dei capi tribali. Al momento della sua ascesa al trono nel 1919 competevano al sovrano gli affari interni, mentre gli affari esteri erano amministrati dal vicer\u00e9 dell'India (Gran Bretagna). Re Am\u0101null\u0101h Kh\u0101n, non accettando questa limitazione alla propria sovranit\u00e0, dichiar\u00f2 guerra all'Impero britannico il 3 maggio 1919 (terza guerra anglo-afghana). Il 19 agosto 1919 (Festa nazionale) fu firmata la pace.\nNel 1921 promulg\u00f2 la prima costituzione afghana, nella quale veniva garantita l'eguaglianza dei diritti a tutti i cittadini del paese senza distinzione di sesso. Fu dunque durante il regno di Am\u0101null\u0101h Kh\u0101n che per la prima volta i diritti delle donne furono posti al centro dell'attenzione. Il re, insieme alla regina Soraya, mise all'ordine del giorno la questione delle donne in un paese in cui la societ\u00e0 patriarcale e tribale le aveva tenute lontane da qualsiasi forma di diritto. Questo programma di riforme costitu\u00ec una delle campagne politiche pi\u00f9 progressiste di tutta l'Asia, con il fine di migliorare la condizione delle donne in tutto il Medio Oriente. Fu istituita la scolarizzazione obbligatoria fino alla quinta elementare per maschi e femmine.\nPromulg\u00f2 inoltre il codice di famiglia che proteggeva i diritti delle donne e che prevedeva:\nNel 1921 fu inaugurata dalla regina la prima scuola femminile del Paese. All'inizio c'erano 50 studentesse e dopo due anni erano gi\u00e0 700. Fu abolita l'obbligatoriet\u00e0 del velo e le donne poterono dunque apparire in pubblico a capo scoperto. L'argomento era naturalmente controverso e delicato, ma vi era convinzione nei sovrani che l'uso del velo fosse un impedimento per l'emancipazione femminile. Nel 1928, su iniziativa della regina, il re dichiar\u00f2 pubblicamente ad una riunione di donne: \"Abbandonate il pardah (velo). Il Corano non lo impone. Le donne delle nostre trib\u00f9 vivono con il viso scoperto, fate lo stesso\". La prima donna a fare questo gesto fu la regina Soraya che, durante una folta assemblea, scopr\u00ec il suo volto.\nAmanullah accolse la richiesta di alcuni diplomatici e tecnici occidentali di avere un cappellano cattolico che svolgesse il suo servizio religioso in tutto il paese. L'accordo tra gli Stati dell'Afghanistan e dell'Italia e la Santa Sede, stipulato nel 1921 e reso operativo il primo gennaio 1933, non fu mai revocato in tutte le vicissitudini politiche del paese. \nPer tutte queste vicende, l'Afghanistan era diventato un paese modello, libero e soprattutto indipendente. Le proteste contro le riforme di Amanullah iniziarono nell'area del Passo Khyber e degenerarono nel saccheggio degli uffici governativi, del palazzo reale. la rivolta fu guidata da Habibullah Kalak\u0101n\u012b, che costrinse il re a rescindere le riforme pi\u00f9 controverse. Amanullah nel 1928 abdic\u00f2 e cerc\u00f2 asilo in Italia.Re Am\u0101null\u0101h Kh\u0101n mor\u00ec il 25 aprile del 1960 e la regina Soraya il 20 aprile del 1968. Sono sepolti a Jalalabad, in Afghanistan, nel Mausoleo Reale."}
{"id": "3056205", "revid": "599013", "url": "https://it.wikipedia.org/wiki?curid=3056205", "title": "Universit\u00e0 della musica e del teatro di Lipsia", "text": "L\u00b4Universit\u00e0 della musica e del teatro di Lipsia (in tedesco: \"Hochschule f\u00fcr Musik und Theater Leipzig\"), \u00e8 un'universit\u00e0 ubicata a Lipsia, nello stato di Sassonia, Germania.\nStoria.\nFelix Mendelssohn Bartholdy, compositore e direttore dell'Orchestra del Gewandhaus di Lipsia fond\u00f2 un conservatorio a Lipsia il 2 aprile del 1843. La scuola cambi\u00f2 sede e nome diverse volte: nel 1876 fu chiamata \"K\u00f6nigliches Konservatorium zu der Musik di Lipsia\" (Conservatorio reale di musica di Lipsia), e ci fu una nuova sede inaugurata il 5 dicembre 1887.\nCambi\u00f2 di nuovo nome l'8 giugno 1941 mentre nel 1944 la scuola rimase chiusa per via della seconda Guerra Mondiale. L'ultima volta che cambi\u00f2 il nome fu nel 1992.\nRettori.\nRettori dell'universit\u00e0:"}
{"id": "3056206", "revid": "1149807", "url": "https://it.wikipedia.org/wiki?curid=3056206", "title": "Softpedia", "text": "Softpedia \u00e8 un sito web romeno che raccoglie informazioni e consente di scaricare software per diversi sistemi operativi. Il sito raccoglie anche notizie su computer, tecnologia, scienza, salute e passatempi. Nel luglio 2010 Softpedia si classificava tra i 400 siti web pi\u00f9 visitati della rete. \nSoftpedia garantisce che ogni prodotto software nel sito web \u00e8 stato testato accuratamente per rivelare la presenza di malware, adware o spyware. Per agevolare gli utenti sono spesso inclusi uno o pi\u00f9 screenshot di ciascuna applicazione e vengono mostrati spesso i men\u00f9 dell'applicazione per illustrarne le funzionalit\u00e0.\nSoftpedia \u00e8 una destinazione molto conosciuta per il download di software ed ha all'interno del suo sito un'area dedicata a recensioni e news del mondo IT."}
{"id": "3056210", "revid": "5585", "url": "https://it.wikipedia.org/wiki?curid=3056210", "title": "Luigi Maggi", "text": "Biografia.\nCominci\u00f2 a lavorare prima come tipografo all'UTET, poi come attore presso il teatro Pi\u00e9mont, e divenne capo di una filodrammatica dialettale alla Camera del Lavoro della sua citt\u00e0. Nel 1906 conobbe Arturo Ambrosio, che lo assunse presso la casa cinematografica da lui fondata, la \"Ambrosio Film\", a 100 lire al mese, e nella compagnia, Maggi svolse il lavoro di attore, regista, sceneggiatore e direttore artistico.\nL'esordio avvenne nel 1907, ma il successo arriv\u00f2 l'anno seguente con il film \"Gli ultimi giorni di Pompei\", diretto insieme ad Ambrosio, a cui fecero seguito altre pellicole dello stesso genere come \"Nerone\" e \"Luigi XI, re di Francia\", entrambi del 1909. In molti suoi film comparve anche nel ruolo di attore come in \"Nozze d'oro\" del 1911.\nDal 1914 lavor\u00f2 anche per varie case cinematografiche nazionali tra le quali vi furono la \"Leonardo Film\" (\"Il fornaretto di Venezia\", in cui diresse Paola Pezzaglia), la \"Itala Film\", la \"Film d'Arte Italiana\", la \"Rosa Film\" e la \"Caesar Film\". In queste compagnie gir\u00f2 film anche come attore diretto da altri registi, come avvenne in \"Maciste alpino\" (1916) e \"Lasciate fare a Niniche\" (1919).\nSuo ultimo film da regista e di successo fu girato nel 1925 dal titolo \"La bambola vivente\", tra i primissimi esempi di film fantascientifico in Italia. Da allora si ritir\u00f2 dal cinema dedicandosi all'attivit\u00e0 teatrale e alla realizzazione di commedie in ambito radiofonico."}
{"id": "3056213", "revid": "287204", "url": "https://it.wikipedia.org/wiki?curid=3056213", "title": "Amanullah Khan", "text": ""}
{"id": "3056217", "revid": "1924342", "url": "https://it.wikipedia.org/wiki?curid=3056217", "title": "Caro Emerald", "text": "Ha debuttato discograficamente nel giugno 2009 con il singolo \"Back It Up\", seguito dall'album \"Deleted Scenes from the Cutting Room Floor\" e anticipato dal singolo \"A Night like This\", entrambi arrivati al primo posto delle rispettive classifiche di vendita olandesi. In particolare l'album ha mantenuto tale posizione per svariati mesi seppur scendendo al secondo posto per due settimane.\nBiografia.\nDopo aver studiato al conservatorio e successivamente lavorato come insegnante di canto, ha esordito sulla scena musicale olandese nel giugno 2009 con il singolo \"Back It Up\", scritto e prodotto da David Schreurs e Jan van Wieringen della Grandmono Records, l'etichetta discografica con cui ha firmato un contratto insieme al compositore Vincent Degiorgio.\nIl brano riscuote un buon successo nei Paesi Bassi raggiungendo la tredicesima posizione della classifica dei singoli e permette alla cantante di farsi conoscere anche in Belgio, dove il singolo ha raggiunto la ventesima posizione. Nonostante il brano non fosse risultato tra i dieci pi\u00f9 comprati, ha comunque goduto di un notevole seguito grazie anche ad alcuni remix, tra cui uno eseguito da Kraak &amp; Smaak insieme a Madcon, che hanno permesso al singolo di rimanere in classifica per ben sei mesi, da luglio a dicembre. Proprio nel mese di dicembre \u00e8 stato pubblicato il suo secondo singolo, intitolato \"A Night like This\", che ottiene un successo ancor maggiore raggiungendo la vetta della classifica olandese e rimanendovi per svariati mesi. Il singolo ha anticipato la pubblicazione del disco di debutto della cantante, intitolato \"Deleted Scenes from the Cutting Room Floor\", uscito a fine gennaio 2010 sempre per la Grandmono Records, che anche grazie al successo dei primi due singoli ha debuttato alla vetta della classifica olandese, rimanendovi per diversi mesi (32 settimane) e abbandonando questa posizione solamente per due settimane, battendo il record di Michael Jackson con l'album Thriller. Nel maggio del 2010 \u00e8 stato pubblicato \"That Man\", un terzo singolo, che tuttavia ha avuto poco successo nella classifica olandese, nonostante il successo del disco.\nA partire dal mese di giugno dello stesso anno il disco \u00e8 stato pubblicato anche fuori dai confini olandesi dalla Columbia e da altri partner come Universal Music e Time Records, promosso come primo singolo dal suo primo successo discografico, \"Back It Up\". Nei mesi successivi ha ottenuto particolare successo la pubblicazione internazionale di \"A Night like This\". Il 19 novembre 2010 nei Paesi Bassi e il 1\u00ba febbraio 2011 in Europa viene pubblicato un quarto singolo, \"Stuck\". Il 3 giugno 2011 viene pubblicato il singolo \"Riviera Life\" in duetto con Giuliano Palma, estratto dalla ristampa (cd+DVD) del disco \"Deleted Scenes from the Cutting Room Floor\", in uscita il 28 giugno 2011, nonch\u00e9 quinto singolo dell'album. La ristampa dell'album di debutto contiene tre brani dal vivo (\"Back It Up\", \"A Night like This\" e \"The Lipstick on His Collar\") registrati live presso il The Place di Roma\n, in occasione del primo concerto di Caro Emerald in Italia andato in scena il 25 settembre 2010.\nDopo il successo avuto in Italia, Caro Emerald decide di esibirsi in tre luoghi: l'8 luglio 2011 partecipa alla serata d'apertura di Umbria Jazz, a Perugia, esibendosi sul main stage. Il 25 luglio 2011 \u00e8 all'Arena Civica di Milano per il Milano Jazzin' Festival, il 26 luglio 2011 \u00e8 all'Auditorium Parco della Musica di Roma. Ha debuttato negli Stati Uniti esibendosi in due posti: nella citt\u00e0 di New York al the Poisson Rouge e nella grande Los Angeles a El Rey dove ha riscosso grande successo tra gli americani: entrambe le date hanno registrato il tutto esaurito. Nell'agosto del 2012 la Grandmono ha annunciato che l'album di debutto della cantante sar\u00e0 pubblicato indipendentemente negli Stati Uniti. Questo comporta un investimento pari a 200\u00a0000 euro. Le parole non sono state vane poich\u00e9 l'album \"Deleted Scenes from the Cutting Room Floor\" \u00e8 stato pubblicato il 9 aprile 2013 negli Stati Uniti. Nel marzo 2013 si \u00e8 esibita al Royal Albert Hall dove ha ottenuto il tutto esaurito con oltre seimila presenze. Per la nuova stagione autunnale Caro Emerald ha annunciato l'inizio di un nuovo tour, il The Shocking Miss Emerald Tour, che la vedr\u00e0 impegnata nei pi\u00f9 grandi teatri europei. Il 5 ottobre 2013 si \u00e8 esibita al Teatro Nuovo di Milano, sua unica tappa italiana, dove ha ottenuto un altro tutto esaurito. Nel 2013 si sarebbe dovuta esibire nelle pi\u00f9 importanti Arene del Regno Unito, ma ha rinviato il progetto all'anno successivo, data la gravidanza. Il progetto \u00e8 infine andato in porto, Caro Emerald si \u00e8 infatti esibita nelle pi\u00f9 grandi Arene tra cui la O2 Arena, ottenendo diversi tutto esaurito. Sebbene non abbia promosso nessun album, la cantante ha continuato ad esibirsi in giro per il mondo per tutto il 2014. Finite le date, ne annuncia altre, esclusivamente in Europa, a novembre 2015.\nIl 24 aprile 2015 ha pubblicato il singolo \"Quicksand\", annunciando l'uscita del terzo album, da cui \u00e8 tratto. Nel giugno 2015 la cantante partecipa alla terza edizione del \"Coca-Cola Summer Festival\" con il brano \"Quicksand\", ottenendo una nomination per il \"Premio RTL 102.5 - Canzone dell'estate\".\nVita privata.\nCaro Emerald ha annunciato la sua prima gravidanza il 19 settembre 2013. La cantante ha partorito una bambina il 19 marzo 2014."}
{"id": "3056218", "revid": "79968", "url": "https://it.wikipedia.org/wiki?curid=3056218", "title": "M5S", "text": ""}
{"id": "3056219", "revid": "767487", "url": "https://it.wikipedia.org/wiki?curid=3056219", "title": "Monsters (film 2010)", "text": "Monsters \u00e8 un film del 2010 scritto e diretto da Gareth Edwards, che ne ha curato anche fotografia, scenografia, montaggio ed effetti visivi.\nTrama.\nNel 2016 delle forme di vita aliene si sono diffuse a macchia d'olio in tutta l'America centrale, causando una quarantena generale in met\u00e0 del Messico. Lungo il confine con gli Stati Uniti, \u00e8 stato creato un muro di separazione gestito da forze armate americane e messicane per contrastare l'espandersi delle creature.\nIl film inizia con un filmato che riprende una pattuglia dell'esercito americano che guida attraverso una citt\u00e0 del Texas nel bel mezzo della notte. Mentre uno dei soldati intona la \"Cavalcata delle Valchirie\" di Wagner, un'esplosione ribalta uno dei veicoli e il filmato mostra i soldati americani sparare ad una enorme creatura tentacolare. I militari ottengono l'approvazione per un attacco aereo contro il nemico. Nel frattempo, un civile chiede aiuto ai soldati mentre allontana il corpo di una donna dalla creatura. I soldati aiutano l'uomo sollevando la donna e cercando di portarla via. Pochi istanti dopo, un missile abbatte la creatura.\nLa scena seguente vede girovagare tra i resti di un edificio distrutto Andrew, un giovane fotoreporter americano, che \u00e8 stato assunto dal suo ricco datore di lavoro per trovare la figlia Samantha e per riportarla negli Stati Uniti da San Jos\u00e9, America Centrale . Andrew trova Samantha e i due cominciano il loro viaggio di ritorno verso gli Stati Uniti. Ad Andrew non piace l'idea di fare da scorta alla figlia del suo datore di lavoro, mentre Samantha non ha voglia di tornare a casa per via del suo imminente matrimonio con il fidanzato. Durante il viaggio su un treno diretto verso la costa messicana, per prendere una barca per gli Stati Uniti, la coppia \u00e8 costretta a scendere dal mezzo per via della distruzione della ferrovia. Vengono ospitati da una donna nella propria casa, la quale li informa che se non lasceranno il Paese entro tre giorni saranno costretti a rimanere in Messico per sei mesi, dal momento che i viaggi aerei e marittimi saranno bloccati. Una volta giunti al porto, Andrew compra il biglietto per gli Stati Uniti a Samantha, con partenza prevista per le 7 del mattino successivo. Quella notte i due bevono insieme e trascorrono una piacevole serata, ma Samantha non invita Andrew ad entrare nella sua stanza all'hotel e questi decide di andare al bar e continuare a bere alcolici. La mattina seguente Samantha \u00e8 pronta a salire sul traghetto, ma Andrew si accorge di essere stato derubato dalla ragazza del posto con cui aveva trascorso la notte. Tra gli oggetti rubati c'\u00e8 anche il passaporto di Samantha, senza il quale alla ragazza non \u00e8 permesso partire. Perci\u00f2 i due sono costretti a cercare un modo alternativo per tornare negli Stati Uniti. Samantha baratta il suo anello di fidanzamento per pagare il viaggio via terra a s\u00e9 stessa e ad Andrew, scortati attraverso la zona infetta. Raggiungono in auto il confine che delimita la zona infetta, poi proseguono il loro viaggio a bordo di una barca, che li conduce lungo il fiume. Nella notte una creatura aliena si avvicina all'imbarcazione, ma Samantha ed Andrew e gli altri a bordo riescono a ripartire e ad allontanarsi. La barca si ferma la mattina dopo sulla sponda del fiume e lascia Samantha ed Andrew nelle mani di un gruppo di uomini armati, che li scorter\u00e0 fino al confine con gli Stati Uniti. Ma mentre sono in viaggio, nella notte, la loro auto viene attaccata da una creatura aliena, che uccide tutti i membri della scorta, lasciando Andrew e Samantha costretti a proseguire da soli. Alla fine i due arrivano al muro di confine, che separa la grande zona infetta dagli Stati Uniti, ma una volta raggiunto il checkpoint, Andrew e Samantha si rendono conto che il confine statunitense \u00e8 stato evacuato e che gli alieni hanno invaso anche gli Stati Uniti. Dopo aver camminato, la coppia sceglie di trascorrere la notte presso un distributore di benzina abbandonato. Andrew chiama la polizia e viene assicurato che una pattuglia giunger\u00e0 presto per portare lui e Samantha al sicuro. Andrew e Samantha telefonano alle loro rispettive famiglie, informandole del loro imminente ritorno ma, all'improvviso, compare una creatura aliena. Il mostro penetra all'interno della stazione di servizio con i suoi tentacoli, ma non attacca Samantha, che era rimasta all'interno, bens\u00ec si limita ad estrarre energia elettrica dal televisore acceso. Samantha allora spegne la corrente e la creatura aliena si allontana. Contemporaneamente giunge un'altra creatura aliena. Andrew e Samantha rimangono meravigliati dallo spettacolo offerto loro da quelle creature aliene, che non si mostrano aggressive nei loro confronti, ma si limitano a flirtare tra loro. Le creature aliene si allontanano e Samantha, con tono nostalgico, dichiara di non voler tornare a casa e si avvicina ad Andrew. I due si baciano, ma vengono interrotti dall'arrivo dei militari. Uno dei soldati giunti a prelevarli intona la \"Cavalcata delle Valchirie\" e i dialoghi degli altri soldati sono gli stessi del filmato d'apertura del film. Perci\u00f2 viene svelato che la scena d'apertura del film riprende in realt\u00e0 ci\u00f2 che accade ad Andrew e Samantha dopo essere stati prelevati dai militari.\nProduzione.\nIspirandosi a film come \"28 giorni dopo\" di Danny Boyle, \"Cloverfield\" di Matt Reeves, \"District 9\" di Neill Blomkamp e \"Jurassic Park\" di Steven Spielberg, l'aspirante regista inglese Gareth Edwards nel 2009 inizi\u00f2 a lavorare a una sceneggiatura dai toni horror fantascientifici, dando una premessa su ci\u00f2 che sarebbe stato il suo film di debutto: \u00ab\"Sei anni fa, una sonda della NASA \u00e8 tornata nel Nuovo Messico con un contenuto alieno, che improvvisamente ha preso a crescere e a proliferare, contagiando e occupando tutto il sud degli Stati Uniti e il nord del Messico. Ora, un giornalista americano accetta di scortare un turista USA da questa terra di nessuno alla salvezza\"\u00bb.\nOccupandosi oltre che della sceneggiatura, anche di regia, fotografia e, in parte, del montaggio, Edwards si \u00e8 aiutato con il limitato fondo finanziario offertogli dalla Vertigo Films per il sostentamento della lavorazione nell'America Centrale, tra Messico, Guatemala, Belize e in parte negli Stati Uniti. Allan Niblo e James Richardson della Vertigo sono stati incaricati di supervisionare la produzione.\nPer ragioni di bilancio ( $ circa nella lavorazione, $ circa totali), Edwards non ha scritto una vera e propria sceneggiatura, stendendo tutt'al pi\u00f9 degli \"scena per scena\" privi di dialogo, lasciando agli attori libera creativit\u00e0 riguardo alle battute. Secondo il regista, dall'idea originale fino al concepimento finale, l'opera \u00e8 essenzialmente un road movie che intreccia in esso amore (il rapporto tra i due protagonisti) e fantascienza, mescolando a s\u00e9 elementi romantici e di film di mostri. Comunque, l'intenzione di Edwards era di realizzare \u00ab\"qualcosa come un Lost in Translation che incontra La guerra dei mondi\"\u00bb.\nPer circa il 90% delle riprese, la troupe \u00e8 consistita nella presenza di 7 persone, trasportate sui set tutte in un solo autofurgone; queste erano: Ian Maclagan (operatore del suono), Jim Spencer (produttore), Verity Oswin (fissatore), Gareth Edwards, autista, gli attori Able e McNairy. A causa del basso bilancio a disposizione, non \u00e8 stato possibile adoperare un'apparecchiatura Dolly sulla quale montare una telecamera, motivo per cui Edwards ha fatto posizionare una macchina da presa fuori dal finestrino del furgone della troupe, imbottita con alcuni vestiti.\nGli effetti visivi sono stati realizzati direttamente da Edwards attraverso il proprio computer.\nLa versione finale mostrata ai vari festival \u00e8 arrivata dopo ore ed ore di montaggio e selezione di scene. In accordo con Edwards, il primo montaggio era della durata di 4 ore e mezza, escludendo in quella selezione centinaia di ore di girato mai usate. Procedendo con il taglio delle scene, la durata \u00e8 stata accorciata attorno ai 90 minuti.\nColonna sonora.\nIl compositore inglese Jon Hopkins, noto anche per i suoi lavori nel campo dell'elettronica, \u00e8 stato scritturato per la realizzazione della colonna sonora.\nPromozione.\nIl 16 luglio 2010, la rivista \"Empire\" ha pubblicato in rete la prima locandina inglese fortemente ispirata allo stesso materiale promozionale usato durante la campagna di marketing virale di \"District 9\", poco pi\u00f9 di una settimana dopo, il 26, il sito web \"Movies IGN\" ha mostrato il primo trailer ufficiale e una nuova locandina per l'uscita britannica.\nLa prima locandina per la promozione americana \u00e8 stata resa disponibile dall'Internet Movie DataBase il 9 agosto 2010, con lo slogan \u00ab\"Now, it's our turn to adapt\"\u00bb, disegnata da Neil Kellerhouse e Erik Buckham.\nDistribuzione.\nPresentato nel marzo 2010 come parte dell'edizione della mostra cinematografica e musicale South by Southwest di Austin con un'anteprima di alcuni minuti, ricevendo una buona accoglienza, il 17 dello stesso mese, la Magnet Releasing per la Magnolia Pictures ne ha acquistato i diritti per la distribuzione cinematografica in Nord America e Messico interessata al prodotto. Il 24 maggio la DFilms ha acquistato i diritti per la distribuzione cinematografica in Canada dalla Magnolia dopo aver partecipato alla proiezione del film al SXSW. Ha anche preso parte all'edizione 2010 del festival di Cannes nella sezione del mercato per la prevendita di diritti di distribuzione in cerca di compratori per il mercato estero.\nIn giugno \u00e8 stato presentato in anteprima nazionale per il Regno Unito al festival del cinema di Edimburgo, anticipando di pochi giorni la presentazione del film negli Stati Uniti lo stesso mese al Los Angeles Film Festival.\nTra luglio e agosto \u00e8 stato oggetto di anteprime anche al Melbourne International Film Festival in Australia e al Fantasy Filmfest in Germania.\nDate di uscita.\n\"Monsters\" ha debuttato nei cinema russi con una prima cinematografica il 30 settembre 2010, distribuito dalla Volgafilm e con Timur Bekmambetov a parteciparvi.\nIl film era inizialmente previsto per uscire nelle sale cinematografiche statunitensi il 12 novembre 2010, distribuito dalla Vertigo Films, ma dopo il passaggio dei diritti di distribuzione dalla Vertigo alla Magnolia Pictures, quest'ultima ne anticip\u00f2 la data d'uscita di due settimane circa, al 29 ottobre, optando per una iniziale uscita limitata.\nIn Italia esce il 4 marzo 2011 distribuito da One Movie; la data d'uscita fu annunciata poco meno di due mesi prima, il 9 gennaio, accompagnata dal primo trailer per l'edizione italiana e da una breve sinossi redatta dalla compagnia distributrice.\nCritica.\nIl film \u00e8 stato accolto positivamente dalla critica e dal pubblico. Su Rotten Tomatoes ha ottenuto il 72% di recensioni positive, su Metacritic ha registrato 63/100 basato su 23 recensioni. Peter Bradshaw, giornalista del The Guardian, ha affermato che Edwards \"\u00e8 riuscito ad unire gli elementi dark di Werner Herzog e Francis Ford Coppola, in una trama dai toni Spielbergiani\".\nIncassi.\nIl film ha riscosso un buon successo al botteghino, pur trattandosi di un film indipendente, incassando 4.2 milioni di dollari.\nDistribuzione televisiva.\nDal 25 settembre 2010 \"Monsters\" \u00e8 stato reso fruibile per la televisione on demand, distribuito da Magnolia Pictures.\nSequel.\nNel 2014 \u00e8 uscito il sequel del film."}
{"id": "3056221", "revid": "729019", "url": "https://it.wikipedia.org/wiki?curid=3056221", "title": "Yaakov Dori", "text": "Biografia.\nNato nell'attuale Ucraina col nome Yakov Dostrovsky (in russo: \"\u042f\u043a\u043e\u0432 \u0414\u043e\u0441\u0442\u0440\u043e\u0432\u0441\u043a\u0438\u0439\") da Tzvi e Myriam, la sua famiglia emigr\u00f2 nella Palestina Ottomana dopo il pogrom anti-ebraico di Odessa del 1905. Dopo aver completato gli studi superiori alla Hebrew Reali School di Haifa, si arruol\u00f2 nella Legione Ebraica dell'esercito britannico; durante la prima guerra mondiale egli si un\u00ec alla Haganah (dove divenne il comandante delle forze militari di Haifa) e ha adottato il nome di battaglia \"Dan\".\nNel 1939 Dori viene nominato Capo di Stato Maggiore della Haganah, incarico che mantenne fino al 1946: in questa veste si sforz\u00f2 per un introdurre un modello militare di autodisciplina tra i soldati che rese tale organizzazione molto forte e compatta dal punto di vista bellico. Dal 1946 al 1947 guid\u00f2 la delegazione ebraico-palestinese inviata negli Stati Uniti d'America per l'acquisto di armi da guerra.\nQuando nel 1948 venne fondata la Tzva HaHagana LeYisra'el (le forze armate israeliane), Dori fu nominato suo primo capo di Stato Maggiore. Eppure, nonostante la sua buone conoscenze e capacit\u00e0 organizzative, egli era gi\u00e0 di salute cagionevole ed ebbe difficolt\u00e0 a comandare le sue truppe durante la Guerra arabo-israeliana del 1948, in cui molte decisioni vennero prese dal suo vice Yigael Yadin. Ha completato il suo mandato come Capo di Stato Maggiore e il 9 novembre 1949 e si ritir\u00f2 dall'esercito: fu proprio Yadin a succedergli.\nAnche dopo la sua uscita dall'esercito israeliano, tuttavia, continu\u00f2 ad indossare la divisa da ufficiale e venne premiato con una cerimonia pubblica quando venne promosso sottotenente. Uscendo dalle forze armate, Dori \u00e8 stato nominato presidente del Consiglio della Scienza, presso l'ufficio del primo ministro. In seguito fu nominato presidente del Technion di Haifa, posizione che mantenne fino al 1965.\nYaakov Dori \u00e8 stato sposato dal 1929 con l'insegnante Badana, nata Pintov, originaria della localit\u00e0 Kurenetz, anch'essa ucraina. Suo figlio, Yerachmiel Dori, serv\u00ec la patria come comandante delle Forze di Difesa Israeliane nel Corpo Ingegneristico. Sua figlia, Etana Padan, \u00e8 una biochimica e professoressa di ecologia microbica presso l'Universit\u00e0 Ebraica di Gerusalemme."}
{"id": "3056222", "revid": "2184720", "url": "https://it.wikipedia.org/wiki?curid=3056222", "title": "Deleted Scenes from the Cutting Room Floor", "text": "Deleted Scenes from the Cutting Room Floor \u00e8 l'album di debutto della cantante jazz olandese Caro Emerald, pubblicato il 29 gennaio 2010 dall'etichetta discografica Grandmono Records.\nL'album, anticipato dai singoli di successo \"Back It Up\" e \"A Night like This\", ha riscosso uno straordinario successo nei Paesi Bassi debuttando al primo posto della classifica dei dischi pi\u00f9 venduti rimanendovi finora per 30 settimane non consecutive. Ha abbandonato tale posizione solo in due occasioni, scendendo di un solo posto, nei mesi di aprile e giugno, ed \u00e8 tornata alla vetta dopo alcune settimane nella top ten nel novembre dello stesso anno. \u00c8 stato inoltre certificato doppio disco di platino per le oltre centomila copie vendute nei Paesi Bassi.\nDal disco, nel maggio del 2010, \u00e8 stato estratto un terzo singolo, \"That Man\", che per\u00f2 ha ottenuto un successo inferiore rispetto ai precedenti.\nL'11 giugno dello stesso anno il disco \u00e8 stato pubblicato anche oltre i confini olandesi dalla Columbia Records; l'album \u00e8 stato promosso a livello internazionale dal singolo d'esordio della cantante, \"Back It Up\", seguito poi da \"A Night like This\", \"That Man\", \"Stuck\". Il 28 giugno 2011, una nuova versione dell'album \u00e8 stata pubblicata in Italia con un DVD, tre bonus track registrate dal vivo, e un duetto con il cantante italiano Giuliano Palma nella canzone \"Riviera Life\", pubblicata il 3 giugno 2011. Questo singolo anticipa la nuova versione dell'album in Italia. La versione originale del singolo, senza l'aggiunta di Giuliano Palma, \u00e8 stata pubblicata il 15 aprile 2011 come quinto singolo estratto dalla edizione standard dell'album. L'edizione con il DVD in Italia \u00e8 arrivato alla posizione numero 14."}
{"id": "3056223", "revid": "827882", "url": "https://it.wikipedia.org/wiki?curid=3056223", "title": "Thomas Hood (poeta)", "text": "Biografia.\nNacque a Londra in una famiglia di librai di origini scozzesi e svolse gli studi presso Islington.\nIl suo stile e i suoi gusti letterari si possono suddividere in varie fasi creative: nella prima, agli esordi della carriera, Hood anticip\u00f2 alcuni elementi tardo-romantici e del decadentismo ispirandosi alle opere di William Wordsworth, di Samuel Coleridge e soprattutto di John Keats, prediligendo nella stesura dei suoi versi il culto della bellezza. \nIn un secondo periodo Hood raggiunse una sua pi\u00f9 riuscita dimensione poetica accostandosi all'umorismo e alle liriche eroicomiche, distinguendosi per le idee vivaci e argute, come nell'opera \"Miss Kilmansegg and Her Precious Leg\", con la quale riscosse successo di pubblico e di critica. La trama del poemetto evidenzi\u00f2 il pensiero ed il gusto umoristico di Hood e difatti lo scopo dell'opera \u00e8 ironizzare sull'utilit\u00e0 e sull'importanza di alcuni valori mondani, quali il potere e la ricchezza.\nInoltre Hood scrisse poesie d'impegno e di denuncia sociale, come \"Il canto della camicia\" (Song of the shirt, 1843), \"Odi e discorsi alla gente importante\" (Odes and addresses to great people, 1825), \"Capricci e stranezze\" (Whims and oddities, 1826 e 1827), con le quali ottenne grande notoriet\u00e0.\nFond\u00f2 numerosi periodici, tra cui lo \"Hood's Magazine\", su cui scrissero Robert Browning, Charles Dickens e Edward Bulwer-Lytton, oltrech\u00e9 le \"Comic Annual\" che furono molto popolari."}
{"id": "3056225", "revid": "124808", "url": "https://it.wikipedia.org/wiki?curid=3056225", "title": "The Storm", "text": ""}
{"id": "3056226", "revid": "2184720", "url": "https://it.wikipedia.org/wiki?curid=3056226", "title": "Back It Up (Caro Emerald)", "text": "Back It Up \u00e8 un singolo della cantante olandese Caro Emerald, pubblicato il 7 agosto 2009 come primo estratto dal primo album in studio \"Deleted Scenes from the Cutting Room Floor\".\nDescrizione.\nIl brano, scritto da Jan Van Wieringen, Robin Veldman, David Schreurs e Vincent Degiorgio e prodotto da Van Wieringen e Schreurs, \u00e8 stato in seguito diffuso come singolo internazionale per la promozione dell'album oltre i confini olandesi nel giugno 2010.\nPromozione.\nIl brano \u00e8 stato usato come stacchetto nel programma televisivo \"Striscia la notizia\" e nel 2011 come colonna sonora di una serie di pubblicit\u00e0 della Wind con Aldo, Giavanni e Giacomo.\nSuccesso commerciale.\nIn classifica per quasi un anno, il singolo ha raggiunto posizione n\u00ba 13 nei Paesi Bassi nel mese di aprile 2010, in seguito a una massiccia promozione supportata anche dalla realizzazione di alcuni remix di successo. Di successo anche in Belgio, dove ha raggiunto la ventesima posizione della classifica locale.\nIn Italia \u00e8 stato il 100\u00ba singolo pi\u00f9 venduto nel 2010 secondo Fimi."}
{"id": "3056227", "revid": "256896", "url": "https://it.wikipedia.org/wiki?curid=3056227", "title": "Cimitero di Kensal Green", "text": ""}
{"id": "3056230", "revid": "767487", "url": "https://it.wikipedia.org/wiki?curid=3056230", "title": "Horacio Salinas (musicista)", "text": "Biografia.\nGli esordi.\nNel 1951 nasce a Lautaro, nel sud del Cile, sesto di otto fratelli. I primi rudimenti musicali li apprende a sette anni, quando il padre lo spinge ad andare a lezioni di fisarmonica. Nel 1960, dopo il fortissimo terremoto di Valdivia, si trasferisce a Santiago con tutta la famiglia. Qui inizia a suonare la chitarra influenzato in particolare da Atahualpa Yupanqui ed Eduardo Fal\u00fa, partecipa a vari festival per ragazzi, vincendo, nel 1966 il Festival dell'Accademia di Discipline Umanistiche.\nNel 1965 entra nell'orchestra del Balletto Folkloristico Pucar\u00e1, dove conosce H\u00e9ctor Pavez. Nello stesso periodo inizia anche a studiare chitarra classica entrando alla scuola serale di musica del Conservatorio dell'Universit\u00e0 del Cile. \u00c8 in questo modo che interiorizza un modo ibrido di suonare la chitarra che tiene conto di entrambi i mondi musicali da lui frequentati.\nNel 1967 forma un gruppo insieme ad alcuni giovani, tra i quali Homero Altamirano, con il quale realizza alcuni concerti di cui qualcuno anche nelle nascenti \"pe\u00f1as\" dove si diffondeva quella che poi verr\u00e0 chiamata Nueva Canci\u00f3n Chilena. Sempre nello stesso anno conosce Horacio Dur\u00e1n, all'epoca fidanzato di sua sorella Mar\u00eca Cristina e musicista appassionato del charango, che di l\u00ec a poco lo invita ad entrare negli appena formati Inti-Illimani.\nGli anni con gli Inti-Illimani.\nIn questo gruppo ha coperto il ruolo di direttore musicale, dal 1968 (subentrando in questa funzione a Pedro Ya\u00f1ez) al 2001, anno in cui ha deciso di ritirarsi dal gruppo, passando il testimone a Manuel Meri\u00f1o. Con loro ha suonato soprattutto la chitarra, ma anche il tiple colombiano, il cuatro venezuelano, il charango, le percussioni ed \u00e8 stato anche voce solista in alcuni brani.\nDiscograficamente, esordisce con gli Inti-Illimani nel loro primo disco, Si somos americanos (1969), e ne far\u00e0 parte ininterrottamente fino al 1999 e all'album Sinf\u00f3nico, incidendo con il gruppo quasi una quarantina di album.\nNegli Inti-Illimani, Salinas si \u00e8 distinto come compositore, firmando numerosi temi molto importanti per la storia e l'evoluzione artistica del gruppo. Brani strumentali come \"Alturas\", \"El mercado Testaccio\", \"Danza di Cala Luna\", o vocali come \"Sensemaya\" o \"Mulata\" (solo per ricordare i pi\u00f9 famosi), sono tuttora degli \"evergreen\" nella produzione del gruppo. Salinas ha quindi animato gli Inti anche come strumentista e cantante, e come arrangiatore, secondo i canoni propri della musica colta.\nQuando accade il colpo di Stato in Cile del 1973, gli Inti-Illimani si trovano in tour in Italia. Non potendo rientrare nel loro paese, decidono di stabilirsi qui in esilio. Horacio Salinas e gli altri componenti del gruppo vivono in Italia, prima a Genzano e poi a Roma, dal 1973 al 1988..\nDal 1988, come gli altri componenti del gruppo, fa ritorno e torna a vivere nella sua madrepatria.\nGli anni con gli Inti-Illimani Hist\u00f3rico.\nNel 2001, a seguito di tensioni nel gruppo, Salinas lascia gli Inti-Illimani. Qualche anno dopo pubblica il suo primo disco solista di canzoni, \"Remos en el agua\", poi, nell'agosto 2004, in occasione di un concerto dal vivo con i Quilapay\u00fan, insieme con altri due musicisti storici del gruppo e ad alcuni musicisti pi\u00f9 giovani, fonda gli Inti-Illimani Hist\u00f3rico, con i quali produrr\u00e0 diversi dischi e nei quali continua a militare.\nAltre attivit\u00e0.\nHa scritto molte colonne sonore di film, spettacoli teatrali e lavori per la televisione, parte delle quali pubblicate in alcune incisioni discografiche. Ad esempio, nel 1980, ha scritto una ventina di brani per la colonna sonora dello sceneggiato \"L'assedio\", regia di Silvio Maestranzi, trasmesso dalla Rai in due puntate.\nNel 1995, in occasione del restauro del film di Pedro Sienna \"El h\u00fasar de la Muerte\" (il film muto cileno pi\u00f9 antico tra quelli arrivati fino a noi), Horacio Salinas \u00e8 stato incaricato di realizzare una nuova colonna sonora che lui ha registrato insieme alla Orquesta Sinf\u00f3nica Nacional Juvenil. Questa colonna sonora \u00e8 stata poi pubblicata ufficialmente nel 2020.\nNel 2013 ha pubblicato in Cile il suo primo libro, dedicato alla musica degli Inti-Illimani, intitolato \"La canci\u00f3n en el sombrero\".\nNel 2014 il chitarrista australiano John Williams ha registrato e pubblicato per la JCW recordings (all'interno del suo disco Concerto) il concerto per tre solisti e orchestra scritto da Salinas e intitolato \"Danzas Peregrinas\" che rielabora alcuni temi scritti originariamente per gli Inti-Illimani.\nHa un ampio repertorio di composizioni che include generi quali folk, world music, fusion e musica contemporanea e molti stili latino americani."}
{"id": "3056231", "revid": "54728", "url": "https://it.wikipedia.org/wiki?curid=3056231", "title": "Amalrico di B\u00e8ne", "text": ""}
{"id": "3056237", "revid": "767487", "url": "https://it.wikipedia.org/wiki?curid=3056237", "title": "Teofilo da Corte", "text": "Biografia.\nNato con il nome di Biagio de' Signori da Giovanantonio e Maria Maddalena Arrighi a Corte, in Corsica, allora parte della Repubblica di Genova, a soli 17 anni lasci\u00f2 casa ed entr\u00f2 nei Cappuccini di San Francesco poi pass\u00f2 ai Frati Minori Osservanti e il 21 settembre 1693 prese il nome di Teofilo che significa \"amante di Dio\".\nStudi\u00f2 filosofia a Roma e teologia nel convento di Santa Maria La Nova di Campagna, nei pressi di Salerno dove prese i voti.\nDivenne poi eremita a Bellegra nel Lazio e incontr\u00f2 sui Monti Prenestini, nel 1702, san Tommaso da Cori.\nRimase a Bellegra per molti anni, poi nel 1730 torn\u00f2 in Corsica, a Zuani, quindi, nel 1734, torn\u00f2 a Roma e poi a Bellegra nel 1735, ma vi rimase poco tempo perch\u00e9 fond\u00f2 un nuovo convento in Toscana, a Fucecchio, dove mor\u00ec all'et\u00e0 di 63 anni.\nCulto.\nNel 1755 venne dichiarato da papa Benedetto XIV venerabile, nel 1896 venne beatificato da Leone XIII e il 29 giugno 1930 venne canonizzato da Pio XI."}
{"id": "3056243", "revid": "767487", "url": "https://it.wikipedia.org/wiki?curid=3056243", "title": "Hans Christian Branner", "text": "La sua produzione narrativa riflette la crisi dello smarrimento degli anni della guerra e del dopoguerra: \"Tra poco ce ne andremo\" (1939), \"La storia di Borge\" (1942), \"Due minuti di silenzio\" (1944), \"Il cavaliere\" (1949). Nei suoi drammi si avvertono influenze di James Joyce, Sigmund Freud, Henrik Ibsen, e in particolare dell'esistenzialismo degli anni cinquanta (\"Una recita sull'amore e sulla morte\", 1960)."}
{"id": "3056246", "revid": "731511", "url": "https://it.wikipedia.org/wiki?curid=3056246", "title": "Nikolaj Ivanovi\u010d Gnedi\u010d", "text": "Biografia.\nTrascorse un'infanzia difficile e malinconica e si defin\u00ec lui stesso \u00aborfano triste nel mondo\u00bb. \nLavor\u00f2 dapprima al Ministero della pubblica istruzione e poi alla Biblioteca nazionale di Pietroburgo, dove incontr\u00f2 lo scrittore Krylov.\nRaggiunse presto fama di ottimo traduttore di testi teatrali (Voltaire, Friedrich Schiller, Shakespeare). I suoi primi versi apparvero tra il 1804 e il 1805 suscitando vivo interesse per lo slancio libertario e la passione politica che li animavano. \nMaestro riconosciuto della \"Giovane Generazione\" (Aleksandr Pu\u0161kin, Kondratij F\u00ebdorovi\u010d Ryleev, Evgenij Abramovi\u010d Baratynskij), leg\u00f2 il suo nome alla traduzione, in esametri, dell'Iliade (1829), a cui lavor\u00f2 circa vent'anni e che fu salutata, alla sua pubblicazione, come un avvenimento storico nella letteratura russa.\nCome autore originale, risult\u00f2 un esponente del poema idillico della scuola sentimentale."}
{"id": "3056247", "revid": "37401", "url": "https://it.wikipedia.org/wiki?curid=3056247", "title": "Kythnos", "text": ""}
{"id": "3056249", "revid": "767487", "url": "https://it.wikipedia.org/wiki?curid=3056249", "title": "Hugh Henry Brackenridge", "text": "Fu insegnante, giornalista, avvocato, uomo politico di parte repubblicana e giudice della Suprema Corte della Pennsylvania. Tra il 1792 e il 1815 pubblic\u00f2 a puntate un lungo romanzo picaresco dal titolo \"Cavalleria moderna\" (Modern Chivalry), una satira degli avvenimenti storici, delle idee del tempo e delle istituzioni.\nHa fondato la \"Pittsburgh Academy\", l'attuale Universit\u00e0 di Pittsburgh, ed ha contribuito alla nascita del Pittsburgh Post-Gazette che \u00e8 oggi il pi\u00f9 importante quotidiano di Pittsburgh."}
{"id": "3056262", "revid": "6923", "url": "https://it.wikipedia.org/wiki?curid=3056262", "title": "Societ\u00e0 Italiana per le strade ferrate meridionali", "text": ""}
{"id": "3056266", "revid": "3831", "url": "https://it.wikipedia.org/wiki?curid=3056266", "title": "Societ\u00e0 per le Strade Ferrate della Sicilia", "text": ""}
{"id": "3056271", "revid": "729019", "url": "https://it.wikipedia.org/wiki?curid=3056271", "title": "Battaglia di Rocheservi\u00e8re", "text": "La battaglia di Rocheservi\u00e8re \u00e8 stata una battaglia della quarta guerra di Vandea combattuta il 19 e 20 giugno 1815 a Rocheservi\u00e8re.\nAntefatto.\nTornato dall'Angi\u00f2, il generale Jean Maximilien Lamarque lasci\u00f2 Nantes con 3.000 uomini e l'11 giugno si un\u00ec con Jean-Pierre Travot a Machecoul, quindi il 12 giugno presero Leg\u00e9 e Palluau. Lamarque disponeva ora di 6.000 uomini e il 17 giugno, venne a sapere che 8.000 vandeani comandati da Charles d'Autichamp e Pierre Constant de Suzannet si trovano nei pressi di Rocheservi\u00e8re in Vandea.\nLa battaglia.\nLe forze vandeane erano ben piazzate, Suzannet si trovava sulle alture di Rocheservi\u00e8re, protetto a ovest dal fiume Boulogne, che difficilmente un esercito poteva guadare, Saint-Hubert si trovava a Saint-Andr\u00e9-Treize-Voies a 9\u00a0km a est da Rocheservi\u00e8ere, mentre Charles d'Autichamp si trovava a Vieillevigne a 7\u00a0km da Rocheservi\u00e8re.\nGli imperiali difficilmente potevano attaccare queste posizioni, ma improvvisamente, il 19 giugno, i vandeani evacuarono Rocheservi\u00e8re, pare contro la volont\u00e0 di Suzannet, e guadagnarono Mormaison. Gli imperiali passarono all'attacco: Travot si scontr\u00f2 con i vandeani a La Grolle, situata tra Rocheservi\u00e8re e Saint-Andr\u00e9, ma Suzannet riusc\u00ec a fare intervenire la sua cavalleria costringendo Travot a battere in ritirata, quindi riun\u00ec i suoi vandeani a La Grolle.\nIl giorno successivo, il 20 giugno, Suzannet decise di passare al contrattacco portandosi al luogo di incontro degli imperiali, scrisse a d'Autichamp, il generale in capo, per avere supporto ma questo rispose che piuttosto avrebbero dovuto mantenere la loro posizione. Suzannet e Saint-Hubert vollero ugualmente condurre l'attacco e superando il fiume Boulogne si scontrarono con l'esercito imperiale sulla piana di Grand-Collet a sud-ovest di Rocheservi\u00e8re. Tuttavia le truppe di Saint-Hubert e Suzannet si trovavano ad una certa distanza le une dalle altre, cos\u00ec le truppe imperiali poterono attaccarli singolarmente: entrarono prima in contatto con le forze di Saint-Hubert, che attaccate su un fianco, furono mandate in rotta, quindi con quelle di Suzannet che arriv\u00f2 troppo tardi sul campo di battaglia e si lanci\u00f2 in una carica disperata contro le truppe imperiali. Durante lo scontro Suzannet venne colpito da una proiettile e rimase gravemente ferito, quindi Lamarque fece intervenire la sua cavalleria che costrinse i vandeani alla fuga.\nA Vieillevigne, il generale d'Autichamp fu informato dei combattimenti sulla piana di Grand-Collet e immediatamente si lanci\u00f2 su Rocheservi\u00e8re per dare aiuto ai due generali ma giunse quando ormai le truppe di Suzannet e Saint-Hubert erano gi\u00e0 in rotta. D'Autichamp decise allora di piazzare i suoi uomini in difesa del ponte che attraversava il Boulogne per permettere ai vandeani in rotta di ripiegare verso la sua posizione, ma Lamarque fece attraversare il fiume dalle sue truppe su dei guadi e entrarono a Rocheservi\u00e8re prendendo i vandeani alle spalle, che si fecero prendere dal panico e ripiegarono in modo disordinato su Clisson.\nIl giorno seguente, il generale Suzannet mor\u00ec per le ferite riportate in battaglia a Aigrefeuille-sur-Maine."}
{"id": "3056273", "revid": "122285788", "url": "https://it.wikipedia.org/wiki?curid=3056273", "title": "Arthur Conolly", "text": " \nBiografia.\nRimasto orfano a dodici anni, studi\u00f2 a Rugby e quindi si trasfer\u00ec in India, raggiunta via mare insieme al vescovo di Calcutta, Reginald Heber, che ne rinvigor\u00ec il fervore religioso e la fiducia nella missione civilizzatrice del cristianesimo.\nNel 1823, a soli sedici anni, entr\u00f2 nel \"6th Bengal Native Light Cavalry\" facendo una rapida e brillante carriera da ufficiale che gli consent\u00ec di conseguire il grado di capitano.\nFu proprio lui a coniare il termine \"Grande Gioco\" per descrivere lo scontro tra l'impero britannico e quello russo per l'egemonia in Asia centrale e in India (1829).\nNel 1830-1831 effettu\u00f2 una lunga esplorazione dell'Asia centrale partendo da Mosca, attraversando il Caucaso, il mar Caspio e il deserto del Karakum e infine raggiungendo l'India britannica.\nNel 1834, in seguito alle esplorazioni effettuate, pubblic\u00f2 un lungo resoconto del viaggio che ne consacr\u00f2 la fama di esploratore e scrittore.\nNel 1840 ripart\u00ec per l'Asia centrale per tentare di convincere i governanti dei tre canati del Turkestan (Khiva, Bukhara e Kokand) a mettere da parte i loro contrasti, a fare fronte comune contro i tentativi russi di penetrazione commerciale e militare, e a liberare i numerosi cittadini russi ivi tenuti in schiavit\u00f9: l'impresa era rischiosa, ma fu da lui accettata senza tentennamenti, sembra anche a causa di una recente e cocente delusione d'amore.\nNel settembre 1840 raggiunse Khiva ove fu ricevuto amichevolmente dal khan Allah Quli Bahadur che tuttavia declin\u00f2 la sua offerta di allearsi con gli altri due canati in chiave antirussa.\nPoco dopo raggiunse Kokand dove fu nuovamente ben accolto dal khan locale, Muhammad Ali Khan, detto Madali Khan, il quale stava per\u00f2 accingendosi a dichiarare guerra a Bukhara e quindi non era disponibile ad accettare alcuna proposta di alleanza. Nell'occasione, anzi, il khan mise Conolly in guardia dall'emiro bucarese Nasrullah Khan, sconsigliando il viaggio nel terzo canato.\nNonostante ci\u00f2 nell'autunno 1841 l'ufficiale inglese decise di fare visita a Nasrullah, prefiggendosi di ottenere da questi, quanto meno, la liberazione del tenente colonnello Charles Stoddart, ivi fatto prigioniero qualche tempo prima (autunno 1838) con l'accusa di aver mancato di rispetto all'emiro per averlo salutato senza smontare da cavallo, secondo l'uso militare inglese.\nDapprima Nasrullah ricevette Conolly in modo cordiale e accett\u00f2 di alleviare le condizioni di detenzione di Stoddart, consentendogli di risiedere con lui presso una dimora privata, l'abitazione di Abdul Samut. Quando per\u00f2 apprese della rivolta afgana e della successiva disfatta britannica in Afghanistan, l'emiro non esit\u00f2 a privare della libert\u00e0 anche Conolly.\nAlla fine di aprile del 1842 una missione russa lasci\u00f2 Bukhara senza che l'ufficiale che ne era a capo, il colonnello Buteneff, riuscisse a convincere l'emiro a liberare i due britannici.\nNel giugno 1842 Conolly e Stoddart furono condannati a morte con l'accusa di spionaggio.\nL'esecuzione dei condannati, costretti a scavarsi la fossa con le loro mani, ebbe luogo di fronte alla cittadella bucarese (\"Ark\") al cospetto di una folla silenziosa.\nIl primo a cadere sotto la scure del boia fu proprio Stoddart: al momento dell'esecuzione ebbe la presenza di spirito di denunciare la tirannide dell'emiro; secondo un'altra versione, in punto di morte avrebbe invece rivendicato la propria fede cristiana. Fu poi il turno di Conolly che tuttavia ricevette da Nasrullah l'offerta di avere salva la vita se si fosse fatto musulmano come Stoddart: rifiut\u00f2, rilevando che la conversione non aveva salvato la vita al compagno e quindi non avrebbe potuto salvare la sua, e si disse pronto a morire. Fu giustiziato pochi istanti dopo."}
{"id": "3056274", "revid": "156618", "url": "https://it.wikipedia.org/wiki?curid=3056274", "title": "Bernard de Marigny", "text": ""}
{"id": "3056275", "revid": "767487", "url": "https://it.wikipedia.org/wiki?curid=3056275", "title": "Johann Ernst Fabri", "text": "Nacque a Oels, oggi Ole\u015bnica, in Bassa Slesia.\nNel 1776 intraprese lo studio della teologia all'Universit\u00e0 di Halle, ma il suo interesse presto lo condusse a studiare geografia e storia. Successivamente insegn\u00f2 all'Universit\u00e0 di Gottinga, dove fu influenzato da importanti studiosi come Johann Christoph Gatterer, August Ludwig von Schl\u00f6zer e Johann Friedrich Blumenbach.\nNel 1786 si trasfer\u00ec a Jena come professore associato di geografia e statistica e nel 1794 divenne professore all'Universit\u00e0 di Erlangen. Per buona parte della sua carriera Fabri non ricevette alcun compenso per le sue lezioni, solo nel 1815 incominci\u00f2 a ricevere uno stipendio fisso."}
{"id": "3056277", "revid": "171091", "url": "https://it.wikipedia.org/wiki?curid=3056277", "title": "Ghiacciaio di Monciair", "text": "Il ghiacciaio di Monciair (in francese e ufficialmente, Glacier du Montchair) si trova nel massiccio del Gran Paradiso nel versante valdostano.\nPronuncia.\nIl toponimo in francese \"Montchair\" si pronuncia \"Monsh\u00e8r\". La grafia \"Monciair\" altro non \u00e8 che l'adattamento italiano della pronuncia in patois valsavarein.\nUbicazione.\nIl ghiacciaio si colloca ai piedi della becca di Monciair.\nAccesso.\nLa via normale di salita alla becca di Monciair si svolge prima lungo il bordo orientale del ghiacciaio e poi lungo la cresta nord-orientale della montagna."}
{"id": "3056279", "revid": "6923", "url": "https://it.wikipedia.org/wiki?curid=3056279", "title": "Rifugio Barbustel", "text": "Il rifugio Guido Barbustel - Lac Blanc \u00e8 situato nella Valle di Champdepraz all'interno del Parco naturale del Mont Avic. Posto ad un crocevia di sentieri, su un altopiano erboso circondato da vari laghi (Lago Cornu, Lac Blanc, Lac Noir, Lago Vallette) permette la vista su numerose vette alpine, tra cui il Mont Avic e, in lontananza, il Cervino e il massiccio del Monte Rosa.\nAccesso.\nIl rifugio \u00e8 raggiungibile sia partendo dalla localit\u00e0 \"Veulla\" di Champdepraz, sia dalla frazione \"Cort\" di Champorcher. \nDalla localit\u00e0 \"Veulla\" si tratta di risalire per circa 1.000 m di dislivello il vallone e di passare nei pressi del \"lago della Selva\". Dalla frazione \"Cort\" si tratta di salire di circa 500 m fino al \"col du lac blanc\" (= colle del lago bianco) (2.309 m) e poi di scendere al rifugio."}
{"id": "3056280", "revid": "729019", "url": "https://it.wikipedia.org/wiki?curid=3056280", "title": "Battaglia di Montreuil-Bellay", "text": "La battaglia di Montreuil-Bellay \u00e8 stata una battaglia della prima guerra di Vandea combattuta l'8 giugno 1793 a Montreuil-Bellay\nLa battaglia.\nIl 7 giugno, i vandeani mettevano in fuga a Concourson-sur-Layon 1.500 soldati inesperti comandati da Fran\u00e7ois Leigonyer, quindi presero Dou\u00e9-la-Fontaine. L'obiettivo dei vandeani era prendere Saumur protetta a nord e a nord-est dalla Loira e a ovest dal Thouet, che i vandeani attraversarono a Montreuil-Bellay per attaccare Saumur da sud-est.\nDa Saumur, il generale Charles Duhoux de Hauterive invi\u00f2 molte lettere per richiedere rinforzi, in particolare chiese al generale Fran\u00e7ois de Salomon, che si trovava a Thouars, di rioccupare Saumur. Nella notte del giorno successivo, l'8 giugno, la colonna di de Salomon forte di 3.500-5.000 uomini trov\u00f2 la citt\u00e0 di Montreuil-Bellay occupata dall'esercito vandeano, cos\u00ec prov\u00f2 ad approfittare dell'oscurit\u00e0 per entrare in citt\u00e0, ma venne respinto dall'artiglieria vandeana e poi attaccato su un fianco dalle truppe di de La Fleuriot, i repubblicani furono messi in rotta e, abbandonando i loro cannoni, fuggirono verso Parthenay, nello scontro persero 102 uomini mentre 800 furono fatti prigionieri."}
{"id": "3056281", "revid": "767487", "url": "https://it.wikipedia.org/wiki?curid=3056281", "title": "Il vaso di Pandora (film 1929)", "text": "Il vaso di Pandora (\"Die B\u00fcchse der Pandora\"), anche conosciuto con il titolo Lulu - Il vaso di Pandora, \u00e8 un film tedesco del 1929 diretto da Georg Wilhelm Pabst ed interpretato da Louise Brooks. Il ritratto dato dalla Brooks di una giovane donna seducente e disinibita, dalla sfrenata sessualit\u00e0 e dall'irresistibile malizia, che inesorabilmente porta alla rovina gli uomini che di lei si innamorano, rese l'attrice una vera star.\nTrama.\n1888. Lul\u00f9, ex fioraia, vuole fare carriera nel mondo del variet\u00e0, e per questo \u00e8 l'amante del dott. Sch\u00f6n. Tuttavia questi, a conoscenza delle sue numerose relazioni, decide di lasciarla per sposare Charlotte Marie Adelaide. Alwa, figlio di Sch\u00f6n e innamorato di Lul\u00f9, la scrittura per uno spettacolo. Durante la prima, il dott. Sch\u00f6n viene sorpreso da Charlotte tra le braccia di Lul\u00f9 e, per questo, decide di sposare quest'ultima.\nTuttavia, durante la festa di matrimonio, Sch\u00f6n, ingelosito dalla presenza del vecchio Schigolch (che Lul\u00f9 indica come padre) nella camera da letto nuziale, afferra la pistola e, nella disputa che ne segue con Lul\u00f9, viene da lei accidentalmente ucciso. Processata, Lul\u00f9 viene giudicata colpevole, ma Alwa - in combutta con la contessa Anna Geschwitz, anche lei attratta da Lul\u00f9 - crea un diversivo e fugge con lei.\nIn treno i due vengono per\u00f2 riconosciuti e ricattati dal marchese Casti-Piani, che li conduce in una bisca clandestina a bordo d'un battello in Francia, tenendoli in ostaggio e minacciando di consegnarli alla polizia. Casti-Piani vuole vendere Lul\u00f9 a un egiziano, fatto che spinge Alwa, Schilgoch e Lul\u00f9 a fuggire nuovamente, rifugiandosi a Londra. Ridottisi in miseria, Lul\u00f9 decide di prostituirsi per sfamare se stessa e gli amici, finendo vittima di Jack lo squartatore.\nProduzione.\nIl film, sceneggiato da Laszlo Wajda, \u00e8 ispirato alle due tragedie di Frank Wedekind \"Lo spirito e la terra\" e \"Il vaso di Pandora\".\nPer il ruolo di Lul\u00f9 Pabst prefer\u00ec, contro il parere di tutti, l'americana Louise Brooks alla tedesca Marlene Dietrich.\nTemi.\n\"Il vaso di Pandora\" di Pabst rappresenta sullo schermo, probabilmente per la prima volta, l'attrazione lesbica del personaggio della contessa Geschwitz nei confronti di Lul\u00f9. Il film infatti mostra esplicitamente questa attrazione in varie scene, sia durante il ballo del matrimonio che nella gelosia espressa dallo sguardo dell'attrice Alice Roberts. La contessa \u00e8 una delle \"vittime\" del fascino di Lul\u00f9, e per lei si rovina, cos\u00ec come si distruggeranno tutti gli uomini attratti dal suo charme. Tuttavia l'attrazione della contessa rimarr\u00e0 \"sterile\", irrealizzata.\nLa Roberts era anche consapevole del rischio di identificazione in cui sarebbero cadute lei e Louise Brooks nell'interpretare due personaggi lesbici: era convinta che impersonando una lesbica, molti spettatori si sarebbero convinti che lei lo fosse veramente, e per questo motivo era inizialmente contraria ad interpretare un personaggio omosessuale. Louise Brooks invece dichiar\u00f2 di averne preso coscienza soltanto molto pi\u00f9 tardi.\nVersione francese.\nIn Francia il film venne significativamente modificato al montaggio, rendendo la contessa Geschwitz un'amica d'infanzia di Lul\u00f9, cos\u00ec da smorzare la morbosit\u00e0 del rapporto ambiguo tra le due donne. Inoltre Lul\u00f9 viene dichiarata innocente al processo per l'omicidio del marito, e manca del tutto la scena di Jack lo squartatore, poich\u00e9 il film termina con Lul\u00f9 che si unisce all'esercito della Salvezza."}
{"id": "3056282", "revid": "767487", "url": "https://it.wikipedia.org/wiki?curid=3056282", "title": "Gian Pietro Felisatti", "text": "Biografia.\nMusiche da lui composte sono state utilizzate per il cinema e la televisione ed \u00e8 stato anche produttore discografico.\nCome compositore ha firmato il brano di successo, \"Ancora, ancora, ancora\", cantato da Mina, e, insieme a Claudio Daiano, la canzone \"Sei bellissima\", interpretato da Loredana Bert\u00e8. Ha composto anche per Iva Zanicchi e per Andrea Bocelli (con Gloria Nuti e con Zucchero Fornaciari) \"Il mare calmo della sera\", contenuto nell'album omonimo.. Per il complesso Il Magazzino Dei Ricordi ha composto la musica del brano Bugiarda e sola, i versi del quale sono stati scritti da Claudio Fontana. Ha collaborato anche con Cristiano Malgioglio e con Gatto Panceri.\nFra i suoi successi figurano anche i brani \"Super Superman\" (cantata da Miguel Bos\u00e9 e co-composta con Danilo Vaona), \"Sylvie\", \"Ancor di pi\u00f9\" (del 1978) e \"Ba Ba Go Go\" (del 1983).\nNegli anni ottanta grazie al compositore e produttore Danilo Vaona collabora con la compagnia discografica Hispavox e Gamma Mexico in diversi album per Manuel Mijares, Roc\u00edo Banquells, Paloma San Basilio, Yuri, Pandora, Lucero, Daniela Romo, Alejandra Guzm\u00e1n, Antonio De Carlo, Timbiriche, Bertha Patricia Manterola Carri\u00f3n, Fey, Kairo, Miguel Bos\u00e9, Miguel Gallardo e Luc\u00eda M\u00e9ndez."}
{"id": "3056284", "revid": "400694", "url": "https://it.wikipedia.org/wiki?curid=3056284", "title": "Lulu - Il vaso di Pandora", "text": ""}
{"id": "3056285", "revid": "400694", "url": "https://it.wikipedia.org/wiki?curid=3056285", "title": "Die B\u00fcchse der Pandora", "text": ""}
{"id": "3056290", "revid": "92723", "url": "https://it.wikipedia.org/wiki?curid=3056290", "title": "J\u00e1n Koll\u00e1r", "text": "Fu il principale ideologo del panslavismo.\nBiografia.\nStudi\u00f2 al liceo luterano di Presburgo, oggi Bratislava. Successivamente fu studente di teologia all'Universit\u00e0 di Jena in Germania e prese parte alla festa della Wartburg il 18 ottobre 1817, in cui il professor Oken rivolse un discorso pangermanista. Da questa dottrina J\u00e1n Koll\u00e1r prender\u00e0 le mosse per sviluppare una concezione panslavistica, enunciata nel 1836 nell'opera \"O litern\u00ed vz\u00e1jemnosti mezi rozli\u010dn\u00fdmi kmeny a n\u00e1\u0159e\u010d\u00edmi slovansk\u00e9ho n\u00e1rodu\" (Sulla reciprocit\u00e0 letteraria dei diversi ceppi e dialetti della nazione slava) in questi termini:\nA Weimar incontr\u00f2 Goethe, che si interess\u00f2 alle canzoni popolari slovacche e gli chiese di procurargliene.\nDivenne pastore luterano a Budapest, e dal 1849 fu professore di antichit\u00e0 slave all'Universit\u00e0 di Vienna e pi\u00f9 volte consigliere del governo austriaco per questioni circa gli slovacchi. Ader\u00ec al movimento nazionale slovacco nella sua prima fase.\nElabor\u00f2 il concetto di reciprocit\u00e0 fra i popoli slavi. Consider\u00f2 quattro lingue internazionali: il russo, il polacco, il ceco-slovacco e il serbo-croato. Riguardo allo slovacco, consider\u00f2 come tale le parlate della Slovacchia centrale: Turiec, Liptov, Orava, Tren\u010d\u00edn, Nitra e Zvolen, tuttavia caldeggi\u00f2 l'uso del ceco per ragioni politiche.\nUn museo a lui dedicato (aperto nel 1974) a Mo\u0161ovce \u00e8 ospitato in quello che era il suo granaio, l'unica parte della casa costruita in muratura (il resto della sua casa natale era in legno e fu distrutto in un incendio il 16 agosto 1863).\nOpere.\nIn quest'opera elabor\u00f2 il concetto di reciprocit\u00e0 slava. Espresse i suoi sentimenti a una donna, ma questo amore si trasforma in amor di patria.\n\u00c8 divisa in 5 capitoli e una prefazione.\nPrefazione\nL'autore esprime il suo timore che gli Slovacchi possano sparire dall'Europa come altri popoli slavi del passato. Chiede agli Slovacchi di cercare aiuto dai russi.\n1. S\u00e1la\nQuesta parte contiene sonetti d'amore. Glorifica la sua amata e la rende un idolo delle donne slovacche. La ragazza \u00e8 M\u00edna, la figlia della dea Sl\u00e1va.\n2. Labe, R\u00e9n, Vltava\nIn questo capitolo l'autore ci conduce verso i luoghi abitati nel passato dai popoli slavi. \u00c8 deluso perch\u00e9 queste regioni appartengono ora a paesi stranieri.\n3. Dunaj\nL'autore arriva in Slovacchia. Deve constatare la povert\u00e0 della regione. \u00c8 molto deluso e brama di morire.\n4. L\u00e9th\u00e9\n5. Acheron\nM\u00edna, la figlia della dea Sl\u00e1va (l'amata dell'autore), si trasforma in una fata e conduce l'autore nel paradiso e nell'inferno degli Slovacchi.\nOltre a opere di poesia scrisse anche trattati teorici.\nPubblic\u00f2 anche una raccolta in due volumi di canzoni popolari sotto il titolo \"Narodnie zpievanky\" (1834-1835), che \u00e8 la prima raccolta di poesia popolare slovacca."}
{"id": "3056292", "revid": "262457", "url": "https://it.wikipedia.org/wiki?curid=3056292", "title": "Amith\u0101ba", "text": ""}
{"id": "3056297", "revid": "486946", "url": "https://it.wikipedia.org/wiki?curid=3056297", "title": "Classe Knox (cacciatorpediniere)", "text": ""}
{"id": "3056300", "revid": "767487", "url": "https://it.wikipedia.org/wiki?curid=3056300", "title": "Locomotiva FS 688", "text": "Le locomotive FS 688 hanno costituito un piccolo gruppo di locomotive a vapore con tender, di fabbricazione austriaca, a vapore surriscaldato, a doppia espansione e con motore a 2 cilindri, (eccetto due unit\u00e0 a 4 cilindri) incorporate dalle Ferrovie dello Stato come risarcimento bellico. Le locomotive, originalmente immatricolate come \"kkStB 429\", erano macchine per servizi viaggiatori delle Kaiserlich-k\u00f6nigliche \u00f6sterreichische Staatsbahnen (kkStB).\nStoria.\nLe locomotive vennero progettate tenendo come base il progetto del gruppo 329 che venne modificato da Karl G\u00f6lsdorf applicando il surriscaldatore Schmidt. Erano state prodotte, tra 1909 e 1916 da Lokomotivfabrik Floridsdorf, Wiener Neust\u00e4dter Lokomotivfabrik, Lokomotivfabrik der StEG e B\u00f6hmisch-M\u00e4hrischen Maschinenfabrik in 57 unit\u00e0 (429.01-57) per la kkStB. In seguito ad alcuni problemi manifestatisi nella distribuzione le 126 unit\u00e0 successive vennero modificate dotandole di cassetto cilindrico ad entrambi i gruppi di cilindri ad alta e a bassa pressione; queste costituirono la serie 429.100-225. Le ulteriori 197 unit\u00e0 acquistate da kkStB (429.900-999 e 429.1900-1996) ebbero un'altra importante variante in quanto prodotte con motore a due cilindri, sempre a doppia espansione e con ambedue i distributori a cassetto cilindrico. Le locomotive vennero coinvolte, come molti altri gruppi, dalla sconfitta dell'Austria nella prima guerra mondiale e si trovarono ripartite in varie nazioni. Un certo quantitativo (28 unit\u00e0 secondo alcune fonti ) venne assegnato all'Italia quasi tutte della serie 429.900-999 e 429.1900-1996 che costituirono il gruppo 688, immatricolate ai numeri 001-028. Le locomotive erano tutte a 2 cilindri eccetto la 429.147 e la 429.215 che erano a 4 cilindri e vennero immatricolate rispettivamente come 688.001 e 688.002. La sorte delle locomotive italiane \u00e8 piuttosto complicata in quanto alcune tornarono in Austria all'inizio degli anni cinquanta, altre rimasero in Jugoslavia dopo il secondo conflitto mondiale; si trattava, secondo il Kalla-Bishop, di 7 unit\u00e0 del deposito locomotive di Lubiana rimaste in territorio jugoslavo al termine della seconda guerra mondiale. Secondo una lista statistica tuttavia le locomotive passate in mano jugoslava furono di pi\u00f9: si tratt\u00f2 delle unit\u00e0 688.002, 005, 018, 019, 020, 022, 023, 026 e 028, che divennero le JDZ 106.008-016. Le locomotive \"restituite\" all'Austria, tra 1950 e 1951 furono le 688.003, 004, 008, 009, 011, 012, 013, 021, 024 e 027 immatricolate come \u00d6BB 35.251-259 eccetto la 699.021 che, , venne demolita nello stesso anno 1951. Le locomotive rimaste in Italia vennero radiate entro il 1952.\nCaratteristiche tecniche.\nSi trattava di macchine a rodiggio simmetrico 1-3-1, con tender a 3 assi, a vapore surriscaldato e a doppia espansione. La distribuzione era a cassetto cilindrico."}
{"id": "3056308", "revid": "181699", "url": "https://it.wikipedia.org/wiki?curid=3056308", "title": "Turiec", "text": ""}
{"id": "3056313", "revid": "1372005", "url": "https://it.wikipedia.org/wiki?curid=3056313", "title": "Emanuel Feuermann", "text": "Biografia.\nNacque a Kolomyia, nella regione della Galizia, al tempo parte dell'Impero Austro-Ungarico (oggi Kolomyja, Ucraina) da una famiglia ebrea. Entrambi i genitori erano musicisti dilettanti e anche suo fratello maggiore, Sigmund, divent\u00f2 un musicista di talento. La famiglia si trasfer\u00ec nel 1907 a Vienna per garantire ai figli e al padre stesso migliori possibilit\u00e0 di carriera nel mondo della musica. Emanuel ebbe come primi maestri suo padre e Friedrich Buxbaum, e nel febbraio del 1914, fece il suo debutto in un concerto, condotto da Felix Weingartner. \nNel 1917 studi\u00f2 a Lipsia con il celebre violoncellista Julius Klengel. Feuermann in seguito divenne violoncellista principale dell'orchestra G\u00fcrzenich grazie alla nomina di Hermann Abendroth. Fu membro del quartetto Bram Elderling e di un trio composto dal fratello e da Bruno Walter.\nNel 1929, Feuermann divenne docente presso il Musikhochschule a Berlino. Di questo periodo le sue collaborazioni con Carl Flesch, Szymon Goldberg, Joseph Wolfsthal, Paul Hindemith, Jascha Heifetz, William Primrose e Artur Rubinstein. Dopo essere stato costretto ad abbandonare la scuola per le sue origini ebraiche viaggi\u00f2 sposandosi poi con Eva Reifenberg nel 1935. Nel 1933 suona nella prima esecuzione assoluta nella Koninklijke Harmonie di Anversa del Trio per archi n. 2 in sol diesis/la bemolle di Paul Hindemith, nel 1934 nel primo concerto nell'Orchestra Hall di Chicago e nel 1935 nella prima esecuzione assoluta a Londra del Concerto per violoncello e orchestra di Arnold Sch\u00f6nberg.\nEmigr\u00f2 alla fine negli Stati Uniti nel 1937. Continu\u00f2 ad insegnare presso la Curtis Institute of Music fino alla morte. Tra i suoi allievi pi\u00f9 importanti Bernard Greenhouse, Suzette Forgues Halasz, Aldo Parisot, Alan Shulman, David Soyer e August Wenzinger. Mor\u00ec nel 1942 per una complicazione in seguito ad un intervento chirurgico\nNel 1999 vinse il Grammy Hall of Fame Award per Shelomo, Rhapsody For Cello And Orchestra di Ernest Bloch diretto da Leopold Stokowski con la Philadelphia Orchestra del 1940 per la RCA Victor."}
{"id": "3056315", "revid": "6923", "url": "https://it.wikipedia.org/wiki?curid=3056315", "title": "Jean Marc Deletang", "text": ""}
{"id": "3056317", "revid": "374393", "url": "https://it.wikipedia.org/wiki?curid=3056317", "title": "Meulan", "text": ""}
{"id": "3056320", "revid": "534114", "url": "https://it.wikipedia.org/wiki?curid=3056320", "title": "102\u00aa Divisione Motorizzata &quot;Trento&quot;", "text": ""}
{"id": "3056322", "revid": "73843", "url": "https://it.wikipedia.org/wiki?curid=3056322", "title": "Dansa", "text": "Una dansa o in occitano moderno dan\u00e7a ( , ) era una forma occitana di poesia lirica sviluppatasi tra i trovatori nel tardo XIII secolo. Correlato al termine italiano \"danza\" era spesso accompagnata da ballo o danza. Una forma pi\u00f9 strettamente correlata, la balada o balaresc, aveva una struttura pi\u00f9 complessa, ed \u00e8 correlata alla ballata francese (da non confondere con la ballata italiana), ma non relazionata alla ballata popolare. Entrambi i termini derivano dalle parole occitane che significano \"ballare, danzare\": \"dansar\" e \"balar/ballar\". \nUna \"dansa\" inizia con un \"respos\" di uno o due versi, il cui schema metrico non si armonizza con il primo verso o i due di ogni \"cobla\" successiva. L'attuale \"respos\" si potrebbe ripetere tra stanze, di solito tre, a mo' di ritornello. Le poche melodie sopravvissute di \"dansas\" somigliano alle incipienti virelais. Le strofe della \"dansa\" venivano cantate da un solista, mentre il ritornello da un coro. Una \"dansa\" che manca della vuelta (volta) viene chiamata danseta. \nIn una \"balada\" ogni stanza viene suddivisa in tre parti. La prima e la seconda parte sono identiche, ognuna terminante con la stessa rima del primo verso della poesia. La terza parte della stanza \u00e8 identica al ritornello (\"refranh\") nella forma. Il ritornello, che inizia la canzone, viene ripetuto dopo ogni stanza. In una \"balada\" i versi del coro e del solista potrebbero mischiarsi. \nUna desdansa (o \"desdan\u00e7a\") \u00e8 l'opposto di una \"dansa\", non nella forma ma nel contenuto. Laddove una \"dansa\" possiede un testo allegro e una musica vivace, una \"desdansa\" \u00e8 triste e lamentevole, molto simile a un \"planh\" destinato alla danza. La \"desdansa\" viene definita, ed esemplificata, nel Can\u00e7oneret de Ripoll. "}
{"id": "3056326", "revid": "352448", "url": "https://it.wikipedia.org/wiki?curid=3056326", "title": "Danseta", "text": ""}
{"id": "3056329", "revid": "352448", "url": "https://it.wikipedia.org/wiki?curid=3056329", "title": "Desdansa", "text": ""}
{"id": "3056330", "revid": "287204", "url": "https://it.wikipedia.org/wiki?curid=3056330", "title": "Il vaso di Pandora", "text": ""}
{"id": "3056332", "revid": "33833255", "url": "https://it.wikipedia.org/wiki?curid=3056332", "title": "Classe G (cacciatorpediniere)", "text": ""}
{"id": "3056336", "revid": "1452073", "url": "https://it.wikipedia.org/wiki?curid=3056336", "title": "She Cat", "text": ""}
{"id": "3056337", "revid": "352448", "url": "https://it.wikipedia.org/wiki?curid=3056337", "title": "Estampida", "text": ""}
{"id": "3056339", "revid": "1305772", "url": "https://it.wikipedia.org/wiki?curid=3056339", "title": "Classe G", "text": ""}
{"id": "3056345", "revid": "1452073", "url": "https://it.wikipedia.org/wiki?curid=3056345", "title": "Limia nigrofasciata", "text": "Limia nigrofasciata \u00e8 un pesce d'acqua dolce appartenente alla famiglia Poeciliidae.\nDistribuzione e habitat.\nQuesta specie \u00e8 diffusa in tutte le acque dolci di Haiti.\nDescrizione.\nPresenta un corpo allungato, piuttosto compresso ai fianchi, con ventre pronunciato e peduncolo caudale robusto e allungato. Le pinne sono ampie e arrotondate, la pinna caudale \u00e8 a delta. Gli esemplari adulti presentano uno spiccato dimorfismo sessuale poich\u00e9 i maschi, con l'et\u00e0, tendono ad avere un corpo molto compresso ai fianchi con una notevole gibbosit\u00e0 dorsale e pinne pi\u00f9 ampie delle femmine. La livrea presenta un colore di fondo giallo-brunastro, con dorso e fianchi argentati, percorsi da numerose fasce nere. Il ventre \u00e8 bianco-argentato. Le pinne sono giallo-verdastre, pi\u00f9 o meno screziate di nero, diverse per ogni esemplare. I maschi adulti hanno riflessi verde smeraldo.\nRaggiunge una lunghezza di 5\u00a0cm, (il maschio \u00e8 leggermente pi\u00f9 grande della femmina).\nComportamento.\nAvannotti e giovani tendono a vivere in gruppi numerosi, nascosti tra la fitta vegetazione dell'habitat d'origine. Gli adulti vivono in gruppi piuttosto dispersi, poich\u00e9 tendono ad avere carattere territoriale e non sono rare le aggressioni tra conspecifici per questo motivo.\nRiproduzione.\nCome in tutti i Poeciliidae la fecondazione \u00e8 interna: dopo un periodo di gestazione la femmina partorisce 20-30 avannotti. Non vi sono cure parentali.\nAlimentazione.\nSi nutre prevalentemente di piccoli invertebrati.\nAcquariofilia.\n\"Limia nigrofasciata\" \u00e8 un pesce piuttosto esigente in fatto di qualit\u00e0 dell'acqua e per questo non \u00e8 commercializzato cos\u00ec ampiamente come numerose altre specie di Poeciliidae; tuttavia \u00e8 allevato con successo da appassionati di tutto il mondo."}
{"id": "3056349", "revid": "263989", "url": "https://it.wikipedia.org/wiki?curid=3056349", "title": "Campionato del mondo di hockey su ghiaccio 1930", "text": ""}
{"id": "3056352", "revid": "263989", "url": "https://it.wikipedia.org/wiki?curid=3056352", "title": "Campionato del mondo di hockey su ghiaccio 1994", "text": ""}
{"id": "3056353", "revid": "1342115", "url": "https://it.wikipedia.org/wiki?curid=3056353", "title": "Partito del Rispetto", "text": "Il Partito del Rispetto, gi\u00e0 noto come Rispetto-Coalizione Unita, era un partito di sinistra fondato il 25 gennaio 2004 a Londra, attivo in Inghilterra e in Galles.\nTale formazione nel 2012 riusc\u00ec a eleggere un deputato al Parlamento del Regno Unito, ossia George Galloway che vinse le suppletive del Collegio di Bradford West e rimase in carica fino al 2015."}
{"id": "3056355", "revid": "298229", "url": "https://it.wikipedia.org/wiki?curid=3056355", "title": "Francesco Uguagliati", "text": "Laureato in scienze motorie, docente presso l'Universit\u00e0 di Padova e l'Universit\u00e0 degli Studi di Verona. Prima di ricoprire il ruolo di DT, \u00e8 stato responsabile del settore velocit\u00e0, quindi del settore giovanile.\nHa allenato, tra gli altri, Manuela Levorato."}
{"id": "3056357", "revid": "263989", "url": "https://it.wikipedia.org/wiki?curid=3056357", "title": "Campionato del mondo di hockey su ghiaccio 2000", "text": ""}
{"id": "3056358", "revid": "767487", "url": "https://it.wikipedia.org/wiki?curid=3056358", "title": "La corsa pi\u00f9 pazza del mondo 2", "text": "La corsa pi\u00f9 pazza del mondo 2 (\"Speed Zone!\") \u00e8 un film statunitense del 1989, diretto da Jim Drake.\n\u00c8 uscito negli Stati Uniti il 21 aprile 1989.\nTrama.\nPrima che inizi la \"Cannonball\", una importante gara automobilistica illegale, tutti i concorrenti vengono arrestati per ordine del capo della polizia Spiro T. Edsel, desideroso di fare carriera politica. A questo punto gli sponsor devono trovare al pi\u00f9 presto altri piloti.\nValentino Rosatti si ritrova nella sua Lamborghini Countach il poliziotto Jack O'Neill che aveva origliato una sua telefonata al distretto di polizia; il timido Charlie Cronan guida per conto del cinico e prepotente ex compagno di classe Leo Ross una BMW con dentro Tiffany, la fidanzata di Leo, e tra i due nasce subito una storia; lo sceicco gi\u00e0 partecipante delle precedenti edizioni si ritira dopo essersi invaghito di una prosperosa cameriera; due neolaureate, Lea e Margaret, seducono un ricco uomo d'affari allo scopo di procurarsi un'auto e dimostrare la validit\u00e0 della loro invenzione, un sistema per avvisare l'autista della presenza di problemi o volanti della polizia; l'inglese Alec Stewart partecipa accompagnato da Vic DeRubis, esattore dello strozzino a cui Stewart deve una montagna di denaro; i milionari fratelli Van Sloan corrono per sfizio, ma barano andando in aereo a Las Vegas per divertirsi e poi fare meno della met\u00e0 della gara; Charlie e Tiffany ricevono un messaggio tramite Carl Lewis, che corre loro dietro per miglia prima di raggiungerli; Jack e Valentino passano non poche vicissitudini che li vedono contrapposti a DeRubis e Stewart, non ultima la semidistruzione della Lamborghini.\nIntanto, il capo Spiro T. Edsel, venuto a sapere che la corsa si sta svolgendo comunque, decide di scatenare una vera caccia all'uomo: per inseguire DeRubis e Stewart che hanno rubato un'autopattuglia, prende la loro Jaguar vincendo addirittura la corsa al posto loro. In cambio della vittoria, verr\u00e0 colpito in faccia dall'uomo della Lamborghini sbagliata, che ha visto solo la Jaguar ma non gli occupanti. Valentino decide di mettersi in societ\u00e0 con Jack mollando il cugino Donato nei guai; Charlie e Tiffany iniziano una storia; Alec convince Vic, con cui ha diviso a met\u00e0 il premio, a mettersi in affari con lui; Lea e Margaret decidono di restare e cominciano ad interessarsi ai giovani surfisti; due giornalisti che hanno litigato per tutta la strada seguendo i corridori si dichiarano e si baciano."}
{"id": "3056361", "revid": "263989", "url": "https://it.wikipedia.org/wiki?curid=3056361", "title": "Campionato del mondo di hockey su ghiaccio 2008", "text": ""}
{"id": "3056363", "revid": "263989", "url": "https://it.wikipedia.org/wiki?curid=3056363", "title": "Campionato del mondo di hockey su ghiaccio femminile Under-18", "text": ""}
{"id": "3056365", "revid": "767487", "url": "https://it.wikipedia.org/wiki?curid=3056365", "title": "Guilhermina Suggia", "text": "Biografia.\nAll'et\u00e0 di 5 anni si interess\u00f2 di musica, ebbe diversi maestri il primo fu suo padre. Studi\u00f2 a Lipsia con Julius Klengel, terminando gli studi all'et\u00e0 di 18 anni. Dal 1907 al 1913 ha vissuto e lavorato a Parigi con il violoncellista Pau Casals. Fu una delle prime donne ad avviare una carriera professionale di violoncellista."}
{"id": "3056367", "revid": "263989", "url": "https://it.wikipedia.org/wiki?curid=3056367", "title": "Campionato del mondo di hockey su ghiaccio Under-18", "text": ""}
{"id": "3056371", "revid": "62004", "url": "https://it.wikipedia.org/wiki?curid=3056371", "title": "Paris-Tours Espoirs", "text": ""}
{"id": "3056372", "revid": "263989", "url": "https://it.wikipedia.org/wiki?curid=3056372", "title": "Campionato del mondo di hockey su ghiaccio Under-20", "text": ""}
{"id": "3056375", "revid": "1461604", "url": "https://it.wikipedia.org/wiki?curid=3056375", "title": "Storiche suddivisioni amministrative in Sardegna", "text": "Durante il Regno di Sardegna, con D.L. 12 agosto 1848 n. 245, la Sardegna fu ripartita in 3 Divisioni (Cagliari, Nuoro e Sassari) guidate da un Governatore; in 11 Province (Alghero, Cagliari, Cuglieri, Iglesias, Isili, Lanusei, Nuoro, Oristano, Ozieri, Sassari e Tempio Pausania) guidate da un Vice-Governatore; in 84 mandamenti (sedi di pretura e di collegi elettorali) e 363 comuni. La suddetta ripartizione avvenne nel seguente modo: Divisione di Cagliari (Cagliari, Iglesias, Isili, Lanusei, Oristano), Divisione di Nuoro (Cuglieri, Nuoro), Divisione di Sassari (Alghero, Ozieri, Sassari e Tempio Pausania). Sempre durante il regno sardo-piemontese con il successivo R.D. 23 ottobre 1859 n. 3702, il cosiddetto Decreto Rattazzi, la Sardegna fu suddivisa in 2 Province (Cagliari e Sassari), che divennero sede prima di Governatorato e poi di Prefettura; in 9 Circondari (Alghero, Cagliari, Iglesias, Lanusei, Nuoro, Oristano, Ozieri, Sassari e Tempio Pausania), che furono sede prima di Vice-Governatorato e poi di Sotto-Prefettura; in 91 mandamenti e 371 comuni. Ogni provincia era guidata da un Governatore (poi rinominato con il Regio Decreto n. 250 del 1860, Prefetto), nominato dal Re, coadiuvato da un vice-governatore, diretti dipendenti del Ministro dell'Interno, con un consiglio provinciale eletto dal governo, che fungeva da giudice amministrativo. Questa suddivisione, che si mantenne fino al 1927 quando furono eliminati tutti i Circondari in Italia (cos\u00ec stabil\u00ec il Regio Decreto n. 1 del 2 gennaio 1927), fu attuata nel seguente modo: \nDal gennaio 1927 fino al luglio 1974 la Sardegna fu suddivisa in 3 Province (Cagliari, Nuoro e Sassari) nel seguente modo: \nCon legge del 16 luglio 1974 n. 306, fu istituita la Provincia di Oristano, come scorporo della zona nord-ovest della provincia di Cagliari e di una piccola parte della zona sud-ovest della provincia di Nuoro: i 76 comuni della nuova provincia. tra cui la stessa Oristano, erano principalmente in provincia di Cagliari. La Sardegna fu quindi suddivisa in 4 Province, fino al 2005, nel seguente modo: \nCircoscrizioni giudiziarie e sedi di tribunale (circondari).\nL'intero territorio regionale della Sardegna costituisce il distretto della Corte di appello di Cagliari, all'interno del quale si trovano i 6 tribunali, la cui circoscrizione territoriale di ciascuno viene definita circondario. I 6 tribunali sono organizzati, inoltre, con sezioni distaccate nei principali centri del circondario, spesso corrispondenti con la sede delle soppresse preture, il cui territorio veniva definito mandamento. Le sedi staccate per le figure e i servizi di Presidente del Tribunale, di Giudice delle Esecuzioni, di GIP, di GUP e la Procura della Repubblica fanno comunque riferimento al Tribunale con sede nel capoluogo di circondario. Per quanto concerne le Procure ordinarie la circoscrizione \u00e8 quella del Tribunale ordinario cui afferiscono, cos\u00ec come per la Procura Distrettuale antimafia, la cui circoscrizione \u00e8 rappresentata dal distretto della Corte d'Appello di Cagliari.\nArticolazione territoriale\nCorte dei Conti e Tribunale Amministrativo Regionale.\nLa Corte dei conti \u00e8 un Organo dello stato di rilievo costituzionale, la cui legge la ricomprende tra gli organi ausiliari del Governo. \u00c8 un organo con funzioni consultive, di controllo e giurisdizionali, e amministrative di controllo in materia di entrate e spese pubbliche. In Sardegna, con sede a Cagliari, si ha la Corte dei Conti con Sezione giurisdizionale, Procura Regionale, Sezione regionale di controllo e Sezioni Riunite. \nI Tribunali Amministrativi Regionali (TAR) sono organi di giurisdizione amministrativa, competenti a giudicare sui ricorsi proposti contro atti amministrativi da privati che si ritengono lesi (in maniera non conforme all'ordinamento giuridico) in un proprio interesse legittimo. Si tratta di giudici amministrativi di primo grado, le cui sentenze sono appellabili dinanzi al Consiglio di Stato.\nSuddivisione fiscale e tributaria.\nL'Agenzia delle Entrate \u00e8 cos\u00ec articolata:"}
{"id": "3056377", "revid": "447535", "url": "https://it.wikipedia.org/wiki?curid=3056377", "title": "Schwazer", "text": ""}
{"id": "3056379", "revid": "263989", "url": "https://it.wikipedia.org/wiki?curid=3056379", "title": "Campionato del mondo di hockey su ghiaccio - Terza Divisione", "text": ""}
{"id": "3056381", "revid": "263989", "url": "https://it.wikipedia.org/wiki?curid=3056381", "title": "Campionato del mondo di hockey su ghiaccio - Seconda Divisione", "text": ""}
{"id": "3056383", "revid": "263989", "url": "https://it.wikipedia.org/wiki?curid=3056383", "title": "Campionato del mondo di hockey su ghiaccio - Prima Divisione", "text": ""}
{"id": "3056390", "revid": "767487", "url": "https://it.wikipedia.org/wiki?curid=3056390", "title": "Kingfisher Airlines Tennis Open 2005", "text": "Il Kingfisher Airlines Tennis Open 2005 \u00e8 stato un torneo di tennis giocato sul cemento. \n\u00c8 stata la 9\u00aa edizione del Kingfisher Airlines Tennis Open, che fa parte della categoria International Series nell'ambito dell'ATP Tour 2005. Si \u00e8 giocato a Ho Chi Minh City in Vietnam, dal 26 settembre al 2 ottobre 2005.\nCampioni.\nSingolare.\n Jonas Bj\u00f6rkman ha battuto in finale Radek \u0160t\u011bp\u00e1nek 6\u20133, 7\u20136(4)\nDoppio.\n Lars Burgsm\u00fcller / Philipp Kohlschreiber hanno battuto in finale Ashley Fisher / Robert Lindstedt 5\u20136(3), 6\u20134, 6\u20132"}
{"id": "3056395", "revid": "729019", "url": "https://it.wikipedia.org/wiki?curid=3056395", "title": "Campionati Internazionali di Sicilia 2005", "text": "I Campionati Internazionali di Sicilia 2005 sono stati un torneo di tennis giocato sulla terra battuta. \u00c8 stata la 26\u00aa edizione dei Campionati Internazionali di Sicilia, che fanno parte della categoria International Series nell'ambito dell'ATP Tour 2005. Si sono giocati a Palermo in Italia, dal 26 settembre al 2 ottobre 2005.\nCampioni.\nSingolare.\n Igor' Andreev ha battuto in finale Filippo Volandri 0\u20136, 6\u20131, 6\u20133\nDoppio.\n Mart\u00edn Garc\u00eda / Mariano Hood hanno battuto in finale Mariusz Fyrstenberg / Marcin Matkowski 6-2, 6-3"}
{"id": "3056402", "revid": "1442080", "url": "https://it.wikipedia.org/wiki?curid=3056402", "title": "Antrim GAA", "text": "L'Antrim County Board, pi\u00f9 conosciuto come Antrim GAA \u00e8 uno dei 32 county boards irlandesi responsabile della promozione degli sport gaelici nella contea di Antrim e dell'organizzazione dei match della propria rappresentativa. Antrim GAA \u00e8 usato anche per indicare le franchige degli sport gaelici della contea) con altre contee.\nL'Antrim costituisce un \"unicum\" sia nel panorama dell'Ulster, dove \u00e8 l'unica contea dove l'hurling \u00e8 di gran lunga pi\u00f9 popolare del calcio gaelico, sia a livello nazionale dato che \u00e8 l'unica contea pi\u00f9 a nord di Dublino e Galway a giocare ufficialmente nella competizione All-Ireland.\nHurling.\nLa prima partita di hurling giocata con le regole ufficiali fu disputata nel 1885. Le partite della squadra si tengono sempre a Belfast e le squadre di club dei \"Glens\" hanno acquisito grande prestigio nazionale per il loro alto livello.\nLa contea nello sport \u00e8 anche la pi\u00f9 forte della provincia intera ed \u00e8 anche l'unica ad avere disputato la finale dell'All-Ireland Senior Hurling Championship, tuttavia perdendola sempre. Nel 1943 la sconfitta avvenne per mano di Cork, vanificando un percorso prestigioso che aveva portato la franchigia a battere Galway e Kilkenny. Nel 1989 invece la squadra fu sconfitta da Tipperary. La squadra partecipa tuttora all'Ulster Senior Hurling Championship, dove \u00e8 dominatrice pressoch\u00e9 incontrastata, ma anche al Leinster Senior Hurling Championship, dal momento che il primo non consente di accedere alla competizione All-Ireland.\nCalcio gaelico.\nPur non essendo lo sport dominante, il calcio gaelico \u00e8 comunque molto seguito ed apprezzato nella contea. Peraltro, come nell'hurling, la contea \u00e8 giunta due volte alla finale della massima competizione nazionale ad inizio XX secolo, precisamente nel 1911 e 1912, perdendo in entrambe le occasioni. \nNel 1912 tuttavia, visto che non fu possibile organizzare il torneo provinciale, Antrim accedette direttamente all'All-Ireland come detentrice e, a sorpresa, batt\u00e9 Kerry. Il fatto fu sorprendente dal momento che la squadra era arrivata senza le bench\u00e9 minima preparazione atletica e, di conseguenza, il raggiungimento della finale, seppure persa, fu gi\u00e0 visto come un eccellente risultato. La squadra del 1946, seppure non vinse nulla pi\u00f9 di un Ulster Senior Football Championship \u00e8 ritenuta una delle pi\u00f9 spettacolari di sempre."}
{"id": "3056403", "revid": "287204", "url": "https://it.wikipedia.org/wiki?curid=3056403", "title": "Open de Moselle 2005", "text": "L'Open de Moselle 2005 \u00e8 stato un torneo di tennis giocato sul cemento indoor. \u00c8 stata la 3\u00aa edizione dell'Open de Moselle, che fa parte della categoria International Series nell'ambito dell'ATP Tour 2005. Si \u00e8 giocato all'Ar\u00e8nes de Metz di Metz in Francia, dal 3 ottobre al 9 ottobre 2005.\nCampioni.\nSingolare.\n Ivan Ljubi\u010di\u0107 ha battuto in finale Ga\u00ebl Monfils 7\u20136(7), 6\u20130\nDoppio.\n Micha\u00ebl Llodra / Fabrice Santoro hanno battuto in finale Jos\u00e9 Acasuso / Sebasti\u00e1n Prieto 5\u20132, 3\u20135, 5\u20134(4)"}
{"id": "3056406", "revid": "287204", "url": "https://it.wikipedia.org/wiki?curid=3056406", "title": "Croatia Open Umag 2010", "text": "L'ATP Studena Croatia Open Umag 2010 \u00e8 stato un torneo di tennis giocato sulla terra rossa. \u00c8 stata la 21\u00aa edizione dell'evento ATP Studena Croatia Open Umag che fa parte della categoria ATP World Tour 250 series nell'ambito dell'ATP World Tour 2010. Si \u00e8 giocato all'International Tennis Center di Umago in Croazia dal 26 luglio al 1\u00ba agosto 2010.\nPartecipanti.\nTeste di serie.\n Teste di serie basate sul ranking al 19 luglio 2010.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Juan Carlos Ferrero ha battuto in finale Potito Starace, 6\u20134, 6\u20134\nDoppio.\n Leo\u0161 Friedl / Filip Pol\u00e1\u0161ek hanno battuto in finale Franti\u0161ek \u010cerm\u00e1k / Michal Merti\u0148\u00e1k, 6\u20133, 7\u20136(7)"}
{"id": "3056414", "revid": "122246", "url": "https://it.wikipedia.org/wiki?curid=3056414", "title": "Chiese di Castellammare di Stabia", "text": "Le chiese di Castellammare di Stabia sono poco meno di una cinquantina, la maggior parte ubicate nel centro storico e nella zona collinare e sono oggi divise in 19 parrocchie: ricadono sotto la giurisdizione dell'arcidiocesi di Sorrento-Castellammare di Stabia.\nLa chiesa principale \u00e8 la concattedrale di Santissima Maria Assunta e San Catello, che ospita anche la cappella del santo patrono della citt\u00e0, ossia San Catello; sono inoltre presenti quattro santuari: il santuario di Santa Maria di Pozzano, che prende il nome da un quadro, raffigurante appunto la Madonna di Pozzano, ritrovato in un pozzo, il santuario della Madonna della Libera, con il suo affresco su roccia in stile bizantino, il santuario del Sacro Cuore, dove si conservano le spoglie della beata Maria Maddalena Starace e il santuario di Santa Maria della Sanit\u00e0, con un affresco del XIV secolo. Tra le chiese monumentali pi\u00f9 rappresentative del centro storico quella di Ges\u00f9 e Maria, di Portosalvo, dello Spirito Santo, mentre della zona collinare quella di San Francesco a Quisisana, di San Giacomo Maggiore e di San Nicola. Le chiese che invece presentato un'architettura di stampo moderno sono quelle ubicate nei quartieri nuovi, sviluppatesi a seguito dell'ingrandimento della citt\u00e0 verso nord, a partire dalla met\u00e0 del '900: si ricordano quelle di Sant'Antonio di Padova, di Maria Santissima del Carmine, di San Marco, di Maria Santissima Annunziata e di Ges\u00f9 Buon Pastore.\nNel 1636 il vicer\u00e9 Manuel de Acevedo y Z\u00fa\u00f1iga, ordin\u00f2 a Orazio Conca di fare un censimento delle chiese di Castellammare di Stabia: queste erano 23 e quasi tutte esistenti ancora oggi. Solo un numero esiguo ha subito modificazioni come la chiesa del convento di San Francesco, notevolmente ridotta e oggi conosciuta come chiesa dell'Oratorio, oppure chiusure come la Cappella San Marco sita in Varano, oggi spostata nell'omonimo rione, o la chiesa di Santa Maria di Portosalvo, in principio edificata sul molo del porto e poi ricostruita in centro per far posto al cantiere navale."}
{"id": "3056415", "revid": "1442080", "url": "https://it.wikipedia.org/wiki?curid=3056415", "title": "Croatia Open Umag 2010 - Singolare", "text": "Il singolare del Croatia Open Umag 2010 \u00e8 stato un torneo di tennis facente parte dell'ATP World Tour 2010.\nIl detentore del titolo \u00e8 Nikolaj Davydenko, che quest'anno \u00e8 stato battuto ai quarti di finale dall'argentino Juan Ignacio Chela.\nIl vincitore di questa edizione del torneo \u00e8 stato lo spagnolo Juan Carlos Ferrero, che ha sconfitto in finale l'italiano Potito Starace 6-4, 6-4.\nTeste di serie.\nLe prime quattro teste di serie passano direttamente al secondo turno. "}
{"id": "3056418", "revid": "33888", "url": "https://it.wikipedia.org/wiki?curid=3056418", "title": "Valentino Parlato", "text": "Biografia.\nParlato nacque a Tripoli, all'epoca capoluogo della provincia omonima (nell'allora Libia italiana), il 7 febbraio del 1931 da genitori italiani, Giuseppe Parlato e Angela Sajeva, originari rispettivamente di Comitini e di Favara (ambedue comuni dell'agrigentino), stabilitisi nella citt\u00e0 libica sul finire degli anni venti. \nTrascorre un'infanzia tutto sommato tranquilla, almeno fino allo scoppio della seconda guerra mondiale, a causa della quale si ritrova costretto a spostarsi con la famiglia nella campagna di Sorman, dove il nonno materno possiede una piccola concessione agricola. Non potendo studiare, divora la modesta biblioteca familiare: \u00e8 il germe di una cultura onnivora e curiosa, che lo accompagner\u00e0 per tutta la vita; con il nonno impara inoltre a conoscere la vita di campagna, molto diversa da quella piccolo-borghese vissuta nella placida societ\u00e0 coloniale tripolitana.\nA conflitto concluso, la Libia passa sotto l'amministrazione britannica ed \u00e8 proprio in questi anni che forma la propria coscienza politica, conoscendo Clara Valenziano - che in seguito sposer\u00e0 -, comunista militante, e figurando perci\u00f2 tra i fondatori del Partito Comunista Libico, fatto che ne provocher\u00e0 l'espulsione dal paese nel 1951. Riparato dunque in Italia, a Roma, dove si iscrive alla facolt\u00e0 di Giurisprudenza, conosce Luciana Castellina e s'iscrive al Partito Comunista Italiano, lavorando per il suo organo di stampa ufficiale, \"l'Unit\u00e0\". Nel 1953 si trasferisce ad Agrigento, dove lavora per la federazione locale del PCI, divenendo successivamente funzionario di partito. Tornato a Roma, prosegue il lavoro con \"l'Unit\u00e0\", collabora con Giorgio Amendola e diviene giornalista di economia per la rivista \"Rinascita\". \nGi\u00e0 organico dell'ala cosiddetta \"ingraiana\" del partito, sar\u00e0 poi parte di quel gruppo di pensiero critico interno allo stesso - composto tra gli altri da Aldo Natoli, Rossana Rossanda e Luigi Pintor - che, nel giugno del 1969, fonder\u00e0 la rivista \"il manifesto\", di cui ricoprir\u00e0 a pi\u00f9 riprese la carica di direttore. Il 24 novembre dello stesso anno, unitamente all'intera redazione del giornale, viene espulso dal partito a causa delle critiche mosse allo stesso partito a proposito del suo posizionamento in merito all'occupazione della Cecoslovacchia da parte degli altri paesi del Patto di Varsavia.\nHa scritto l'introduzione, tra le altre, di edizioni di opere di Adam Smith, Lenin, Antonio Gramsci e Mu\u02bfammar Gheddafi.\n\u00c8 morto a Roma il 2 maggio del 2017, all'et\u00e0 di 86 anni."}
{"id": "3056419", "revid": "1442080", "url": "https://it.wikipedia.org/wiki?curid=3056419", "title": "Croatia Open Umag 2010 - Doppio", "text": "Il doppio del Croatia Open Umag 2010 \u00e8 stato un torneo di tennis facente parte dell'ATP World Tour 2010.\nI detentori del titolo erano Franti\u0161ek \u010cerm\u00e1k e Michal Merti\u0148\u00e1k.\nQuest'anno, il ceco e lo slovacco, sono stati sconfitti in finale contro Leo\u0161 Friedl e Filip Pol\u00e1\u0161ek 6-3, 7-67."}
{"id": "3056420", "revid": "599013", "url": "https://it.wikipedia.org/wiki?curid=3056420", "title": "Aldo Tarlao", "text": "Biografia.\nNato a Grado, dove viveva il padre, da Giovanni Tarlao e Antonietta Verzier il 26 marzo 1926 ( i genitori si incontrarono a Capodistria, provenienza della madre, che lavorava in una fabbrica di sardine), si trasferisce ancora bambino a Capodistria. Cresciuto con la madre e una sorella in ristrettezze economiche, negli anni svolger\u00e0 svariate professioni e una volta stabilitosi a Trieste, lavorer\u00e0 presso le Ferrovie dello Stato. Inizia in giovent\u00f9 a interessarsi di canottaggio (gi\u00e0 all'et\u00e0 di tredici anni).\nDivora Riccardo, il suo primo allenatore, descritto dallo stesso Aldo Tarlao come persona amabile, sar\u00e0 successivamente ispirazione del nome del figlio. Il suo allenamento estivo comprendeva 2000 metri di allenamento al giorno (durante la seconda guerra mondiale i suoi allenamenti vengono interrotti).\nNell'albo d'oro della C.C. Libertas di Capodistria, le vittorie elencate dal 16 agosto 1947 al 18 settembre 1955 sono 17, di cui 7 campionati italiani seniores e uno juniores (in due con timoniere), 4 campionati europei (sempre due con timoniere) di cui tre vinti consecutivamente fra il 1949 ed il 1951, 2 Giochi del Mediterraneo (di cui uno in due con, e l'altro in quattro con) e la medaglia d'argento alle olimpiadi di Londra nel 1948, piazzandosi al quarto posto nelle successive ad Helsinki.\nDurante la seconda guerra mondiale, mentre Tarlao si trovava in cantiere, dei tedeschi (un capitano tedesco e due fascisti) fanno capolino di fronte alla porta e selezionarono il nostro campione per la guerra.\nSubito dopo la guerra, a seguito dell'avanzata jugoslava, le barche vengono prelevate e non fu pi\u00f9 possibile la possibilit\u00e0 per gli atleti di allenarsi direttamente a Capodistria.\nIn seguito, riprender\u00e0 gli allenamenti fino al '49 a Capodistria (abitava a Capodistria e ogni giorno, si alzava alle 5 di mattina e viaggiava con la bicicletta fino a Trieste per gli alleamenti). \u00c8 necessario spostarsi a Trieste, dove vengono messe a disposizione di Tarlao e dei compagni le barche delle societ\u00e0 triestine.\nNel 1955 il gruppo si scioglie. La difficolt\u00e0 di trovare altri compagni dello stesso calibro e dedizione, gli impegni familiari e il panorama sportivo che si delinea nell'immediato dopoguerra, lo inducono ad abbandonare definitivamente il canottaggio.\nSi interesser\u00e0 ancora di sport, orientandosi verso altre attivit\u00e0, in particolare il ciclismo. Sar\u00e0 direttore sportivo e allenatore per anni con la sua societ\u00e0 G.S. Fausto Coppi.\nIl nipote, Andrea, ha ottenuto il bronzo nella prova di ciclismo su strada categoria C4-C5 ai Giochi paralimpici di Rio."}
{"id": "3056421", "revid": "729019", "url": "https://it.wikipedia.org/wiki?curid=3056421", "title": "Battaglia di L\u00fcshunkou", "text": "La battaglia di L\u00fcshunkou fu uno scontro militare combattuto il 21 novembre 1894 tra le truppe dell'Impero Giapponese e l'esercito dell'Impero Cinese nell'ambito della prima guerra sino-giapponese\nAntefatti.\nDopo la sconfitta nella battaglia del fiume Yalu e in altri scontri di minore importanza nella penisola del Liaodong le truppe cinesi dell'esercito Beiyang si ritirarono nella citt\u00e0 di L\u00fcshunkou (chiamata anche Port Arthur), ritenuta imprendibile grazie alle fortificazioni e all'artiglieria.\nSvolgimento.\nUna parte della seconda armata dell'Esercito Imperiale Giapponese guidata dal maresciallo di campo \u014cyama Iwao sbarc\u00f2 a Pi-tse-wo (attuale Pikou, Laioning, Cina) il 24 ottobre 1894. Le forze giapponesi avanzarono rapidamente catturando la citt\u00e0 di Kinchow (moderna Jinxian, Laioning) il 6 novembre e la citt\u00e0 portuale di Dalian il 7 novembre.\nL'assalto a L\u00fcshunkou inizi\u00f2 dopo la mezzanotte del 21 novembre. I giapponesi assaltarono la fortezza nonostante i bombardamenti pesanti a cui furono sottoposti. Le fortificazione sulla costa riuscirono a resistere per diverse ore, ma alle 17:00 una cadde in mano ai giapponesi. Durante la notte del 22 novembre i cinesi disertarono abbandonando le loro postazioni e lasciando in mano al nemico 57 pezzi d'artiglieria di grosso calibro e 163 di piccolo calibro.\nAppena entrati in citt\u00e0 i giapponesi furono bersagliati dai colpi di alcuni soldati cinesi che si erano nascosti nelle case vestiti da civili. I giapponesi iniziarono una caccia al nemico casa per casa, uccidendo anche molti civili che opponevano resistenza.\nEventi posteriori.\nLa presenza di giornalisti occidentali a L\u00fcshunkou fece s\u00ec che la notizia del massacro della popolazione divenne noto nei giornali occidentali, alcuni giustificarono questo massacro come la risposta al trattamento che i cinesi avevano riservato ai giapponesi prigionieri di guerra a Pyongyang ma l'immagine del Giappone ne usc\u00ec comunque gravemente danneggiata a livello internazionale."}
{"id": "3056422", "revid": "599013", "url": "https://it.wikipedia.org/wiki?curid=3056422", "title": "Mauricio Aros", "text": ""}
{"id": "3056423", "revid": "124208441", "url": "https://it.wikipedia.org/wiki?curid=3056423", "title": "Samir Rifa'i", "text": "Biografia.\nRifai \u00e8 di origine palestinese. \u00c8 il figlio dell'ex primo ministro Zaid al-Rifai e nipote di Samir al-Rifai.\nNelle ondate di rivolte che hanno scosso gran parte del mondo islamico contro i propri regimi a gennaio e febbraio 2011, anche Rifa'i, nonostante l'esistenza di una repressione molto minore in Giordania rispetto ad altri Paesi arabi, \u00e8 duramente contestato per le mancate riforme economiche in manifestazioni e rivolte in tutto il Paese.\nCome prima in Tunisia, nella Rivoluzione dei Gelsomini, per la seconda volta in queste rivolte si riesce a far cadere un Governo, in Giordania appunto quello di Rifa'i. Tuttavia ci\u00f2 qui avviene in maniera non cruenta, ma tramite l'azione di Re Abdallah che \u00e8 costretto a nominare un nuovo premier, Marouf Bakhit."}
{"id": "3056425", "revid": "33834420", "url": "https://it.wikipedia.org/wiki?curid=3056425", "title": "Parakiss", "text": ""}
{"id": "3056426", "revid": "33834437", "url": "https://it.wikipedia.org/wiki?curid=3056426", "title": "Scisma donatista", "text": ""}
{"id": "3056429", "revid": "287204", "url": "https://it.wikipedia.org/wiki?curid=3056429", "title": "Costantino I (disambigua)", "text": ""}
{"id": "3056430", "revid": "47767", "url": "https://it.wikipedia.org/wiki?curid=3056430", "title": "Chiesa di San Giovanni Battista (Striano)", "text": "La chiesa parrocchiale di San Giovanni Battista (in latino: \"Parochia Sancti Iohannis Baptiste\") \u00e8 il principale luogo di culto cattolico parrocchiale di Striano nella citt\u00e0 metropolitana di Napoli. Sede della chiesa matrice, appartenente alla Diocesi di Nocera Inferiore-Sarno, \u00e8 collocata nella centralissima Piazza IV Novembre e rappresenta il cuore storico e religioso della citt\u00e0.\nStoria.\nL'antica chiesa di San Michele Arcangelo.\nL'istituzione della Chiesa di San Giovanni risale al Medioevo. Nella bolla dell'Arcivescovo di Salerno Alfano I del 1066 sono riportati i confini della Diocesi di Sarno e i Comuni che sono sotto la sua giurisdizione tra cui Striano. A quei tempi Striano era paludosa e malsana, un piccolo villaggio abitato da poveri agricoltori e pastori che vivevano in primitive capanne di paglia e fango.\nTra la fine dell'XI e l'inizio del XII secolo viene costruita la chiesa dedicata a San Michele Arcangelo nell'abitato di Striano; in questo periodo la giurisdizione passa ai Vescovi di Nola. Nel 1123 sotto i Feudatari di Striano i Conti di Caserta Guglielmo Sanseverino e il figlio Roberto, la chiesa viene donata al Monastero Benedettino dei Santi Severino e Sossio di Napoli da parte del Vescovo di Nola Guglielmo.\nDa questo periodo inizia una vera e propria rinascita sociale e religiosa per questa povera comunit\u00e0. Il territorio inizia a trasformarsi: le terre paludose vengono risanate, disboscate e arate per renderle coltivabili, scompare anche l'aria malsana. Si presume che tutto questo sia avvenuto grazie alla presenza dei monaci benedettini che si erano stabiliti nel piccolo monastero accanto alla chiesa.\nNel 1223 i Feudatari di Striano vengono sospettati di schierarsi a favore di Ottone IV, e sono arrestati da Federico II, cos\u00ec il territorio di Striano ritorna sotto la giurisdizione dei Conti di Sarno.\nNel 1277 il povero villaggio di Striano viene donato al Monastero di Santa Maria di Real Valle dal Re Carlo I d'Angi\u00f2, da lui edificato nei pressi di Scafati e custodito dai monaci cistercensi.\nLa nascita della nuova chiesa di San Giovanni Battista.\nAgli inizi del Cinquecento la fatiscente chiesa medievale di San Michele Arcangelo, viene demolita e sulle sue rovine ne viene costruita una nuova, dedicata a San Giovanni Battista. Infatti sia il testo di una lapide marmorea, oggi collocata nel transetto destro, che quello di un testamento ci fanno ipotizzare che l'edificazione del tempio sia avvenuta proprio intorno alla met\u00e0 del XVI secolo.\nLa trasformazione della nuova chiesa.\nIntorno alla met\u00e0 del XVIII secolo iniziano i lavori per la ricostruzione del campanile crollato durante l'eruzione vulcanica del 1737, a cui viene aggiunto anche un orologio pubblico. Tutti i lavori di ristrutturazione sono resi possibili grazie alle offerte dei cittadini strianesi; i lavori terminano nel 1796, data impressa su di un cippo di pietra lavica posto all'ingresso della chiesa che ancora oggi esiste. Su di un altro cippo posto nell'angolo sinistro della facciata della chiesa troviamo impresso l'anno 1800, probabilmente riferito al termine della ricostruzione della casa canonica.\nNel corso dei secoli XIX e XX vengono effettuati diversi interventi di manutenzione. Il 23 luglio 1867 un tremendo terremoto danneggia il tetto e il campanile, il restauro termina nel 1934.\nIl 1\u00ba aprile del 1941 \u00e8 nominato da Papa Pio XII parroco di Striano don Aniello Tina.\nDurante la seconda guerra mondiale, precisamente il 27 settembre 1943, i Tedeschi in ritirata minano la chiesa e il campanile, causando il crollo della facciata e del campanile: vengono danneggiati l'organo del Settecento composto da circa mille canne in argento e rame, l'antico battistero proveniente dalla Chiesa di San Severino Abate e diversi oggetti sacri. I lavori di ricostruzione vengono completati nel 1958, come riportato dall'icona di S. Giovanni Battista dipinta su Maioliche di Vietri posta sulla facciata del campanile.\nIl sisma del 23 novembre 1980, causa gravi danni alla chiesa, al campanile e alla casa canonica. Le celebrazioni furono officiate in un box di lamiera donato dalla Caritas, collocato nella Villa Comunale di Via Risorgimento. Con l'aiuto dei fondi ai terremotati, da parte dello Stato con legge n. 219 del maggio 1981, iniziano i lavori di restauro della chiesa da parte della Soprintendenza per i Beni Architettonici ed Artistici di Napoli che durano dodici anni. Durante il restauro la Soprintendenza smantella le travi di legno e le tegole del tetto del XVIII secolo rovinando una parte estetica della chiesa. Grazie allo zelo e all'interessamento di don Michele Fusco, succeduto a don Aniello Tina nel 1982, vengono ultimati i lavori di restauro alla chiesa il 19 marzo 1993, rendendone possibile la domenica delle Palme del 4 aprile la riapertura solenne alla presenza del vescovo di Sarno mons. Gioacchino Illiano.\nIl 18 dicembre 1996 improvvisamente crolla una parte della vetusta e fatiscente casa canonica, il giorno seguente, per una questione di sicurezza don Michele Fusco decide di abbatterla.\nNell'anno seguente, il campanile subi una ristrutturazione, fortemente voluta dal parroco Don Michele Fusco, che port\u00f2 alla collocazione della croce sopra la guglia, rimossa nel 1979. Il 29 aprile 1999 iniziano ufficialmente i lavori di ricostruzione della casa canonica.\nNell'anno 2000 il parroco Don Michele Fusco, in occasione del Grande Giubileo decide di acquistare l'organo a canne, che viene inaugurato e benedetto l'11 giugno 2000, solennit\u00e0 di Pentecoste, alla presenza del maestro Vincenzo De Gregorio, direttore del Conservatorio di San Pietro a Majella di Napoli e organista titolare del Duomo di Napoli.\nNel 2006 la Basilica di San Sossio di Frattamaggiore dona alla parrocchia una reliquia del santo patrono San Severino abate. Nello stesso anno iniziano i lavori di riqualificazione dell'ipogeo e di realizzazione dell'Oratorio Parrocchiale. Sempre nel 2006 viene restaurata la Sagrestia, riportando alla luce i pregiati affreschi. Nel 2008 vengono completati i lavori di trasformazione del box di lamiera (spostato dalla Villa Comunale al Giardino Parrocchiale) in oratorio parrocchiale, inaugurato alla presenza del vescovo diocesano mons.Gioacchino Illiano.\nNel\u00a02009, in previsione dell'anno giubilare Severiniano, avutosi nella ricorrenza del sedicesimo Centenario della nascita di San Severino abate, la parrocchia ha subito un ulteriore ristrutturazione fortemente voluta da don Michele Fusco. Durante i lavori \u00e8 stata posizionata anche la zoccolatura in marmo.\nIl 17 e 18 aprile 2010 la chiesa ha ospitato l'urna contenente il corpo di San Severino abate, proveniente in \"peregrinatio\" da Frattamaggiore, un evento di grazia unico per la citt\u00e0 di Striano.\nNel 2011 viene ripristinato il tetto smantellato nel 1992 di nuova fattura, con travi d'acciaio e tegole in cotto. Inoltre vengono posizionati dei pannelli fotovoltaici che producono circa la met\u00e0 del fabbisogno energetico della parrocchia. Tali pannelli vengono installati anche sul tetto dell'allora costruenda casa canonica.\nL'8 gennaio 2013, solennit\u00e0 di san Severino, Apostolo del Norico e patrono della citt\u00e0 di Striano, viene inaugurata, dopo dieci anni, la nuova casa canonica e i locali parrocchiali annessi. La nuova struttura ha seguito la stessa linea architettonica della precedente e l'intero edificio \u00e8 costituito da quattro piani: il seminterrato, il primo piano con l'Auditorium, il secondo con le stanze destinate ad attivit\u00e0 associative e il terzo con l'abitazione del parroco. Ci\u00f2 \u00e8 stato possibile grazie al contributo della C.E.I., dell'Amministrazione Comunale e del popolo strianese. Alla cerimonia di inaugurazione hanno partecipato il Vescovo della Diocesi di Nocera Inferiore-Sarno Mons. Giuseppe Giudice, il Vescovo emerito Mons. Gioacchino Illiano.\nArchitettura e arte.\nLa Chiesa di San Giovanni Battista presenta una pianta a croce latina con un'unica navata. Lungo la navata si aprono tre cappelle a sinistra e tre a destra, coperte da volte a botte. In queste cappelle vi sono altrettante nicchie con i santi, scandite ritmicamente da paraste scanalate e dentate sul altri piedritti e sormontate da capitelli ionici che si ergono lungo tutto il perimetro interno della chiesa. Al di sopra di un'alta cornice si erge la copertura, realizzata con volte a botte estradossate e lunettate in direzione delle finestre rettangolari della navata centrale e di quelle trilobate del transetto. Al centro del transetto si innalza la cupola, a sezione emisferica, ben illuminata da finestre poste sulla parte inferiore della cupola e nella lanterna.\nL'organo a canne.\nSulla cantoria, posta nella parte sovrastante il portale d'ingresso maggiore, all'interno di una cassa armonica in rovere, \u00e8 situato l'organo a canne, costruito dalla ditta Cav. Francesco Zanin di Gustavo Zanin nel 1983. Lo strumento, a trasmissione meccanica, si presenta con due tastiere di 56 note ciascuna ed una pedaliera concavo-radiale di 30. L'organo, formato da 639 canne, viene benedetto e inaugurato nel giorno di Pentecoste, l'11 giugno 2000, in occasione del Grande Giubileo, alla presenza del maestro Vincenzo De Gregorio, direttore del Conservatorio di San Pietro a Majella di Napoli e organista titolare del Duomo di Napoli.\nIl concerto di campane e il campanile.\nIl campanile prima di cadere sotto i bombardamenti dell'ultimo conflitto mondiale era formato da quattro ordini in seguito fu ricostruito nelle forme e dimensioni attuali, secondo tre ordini scanditi da cornicioni orizzontali, con l'ultimo piano leggermente arretrato rispetto al filo della muratura, scandito da quattro colonne su cui si erge una cupola alla cui sommit\u00e0 poggia una croce caduta nel 1978 e ripristinata nel 1997.\nIl 31 luglio 1988, viene benedetto dal vescovo diocesano Mons. Gioacchino Illiano il nuovo concerto di campane, costituito dalle due campane preesistenti, una risalente alla data di ristrutturazione della chiesa del 1739 e l'altra risalente alla data di ricostruzione del campanile del 1958 dopo gli eventi bellici, e da dodici nuove campane, di nuova fattura.\nIl sisma del 23 novembre 1980 arreca danni sia alla Chiesa che al campanile; la Chiesa ha beneficiato dei lavori di restauro terminati nel 1993, mentre il campanile ha presentato i danni del sisma sino al 1997, anno in cui iniziarono i lavori di restauro. Durante i lavori si pens\u00f2 di restituire alla Chiesa il suo simbolo, la croce. La nuova croce fu donata alla chiesa dal cavaliere Biagio Pellegrino e realizzata della sua azienda l'Osla Sud, grazie anche all'intervento di diverse maestranze. La croce fu fissata su una base tronco-piramidale e ricoperta da corpi illuminanti negli spazi laterali accrescendo il suo carattere simbolico.\nGemellaggi.\nLa parrocchia \u00e8 gemellata moralmente con:"}
{"id": "3056431", "revid": "110157", "url": "https://it.wikipedia.org/wiki?curid=3056431", "title": "Sulawesi Sudorientale", "text": "Il Sulawesi Sudorientale (indonesiano: Sulawesi Tenggara) \u00e8 una provincia dell'Indonesia situata sull'isola di Sulawesi (Celebes) nella parte centrale dell'arcipelago indonesiano. La citt\u00e0 pi\u00f9 grande e popolata della provincia \u00e8 Kendari che \u00e8 anche il capoluogo di questo territorio.\nGeografia fisica.\nIl Sulawesi Sudorientale \u00e8 situato nella quarta penisola del Sulawesi e confina a Nord per pochi chilometri con la provincia del Sulawesi Meridionale e quella del Sulawesi Centrale. L'83% dei confini provinciali sono segnati dal mare, a Occidente, infatti il Sulawesi Sudorientale, si affaccia sul Golfo di Boni e a Sud e a Oriente viene bagnato dal Mare di Banda.\nMorfologia.\nNella penisola del Sulawesi Sudorientale si sono originate parecchie montagne e vulcani che rendono difficile la comunicazione tra le altre province, isolando parzialmente la penisola. Infatti quasi l'unico modo per raggiungere la provincia \u00e8 via mare utilizzando i porti che la provincia possiede ad esempio: Kendari, Batauga, Lesolo.\nClima.\nLa vicinanza con l'equatore fa avere alla provincia un clima equatoriale caratterizzato da un grande caldo afoso e da frequentissime precipitazioni; queste sono le basi per consentire a una Foresta equatoriale di nascere. La penisola non \u00e8 un luogo forestoso a causa delle montagne e vulcani che vi sono presenti, ma le foreste riescono a vivere a pochi chilometri dalla costa dove il territorio \u00e8 pianeggiante.\nSociet\u00e0.\nEvoluzione demografica.\nIl popolo provinciale \u00e8 composto da vari gruppi etnici ad esempio i Tolaki, Buton e i Muna. tra questo popolo la stragrande maggioranza pratica l'Islamismo ma sono presenti altre religioni minori come il Protestantesimo, il Cattolicesimo, il Buddhismo e l'Induismo. Tra il popolo \u00e8 diffusissima la lingua indonesiana che \u00e8 quella ufficiale e pi\u00f9 parlata ma esistono anche altre lingue minori molto meno parlate.\nSuddivisione amministrativa.\nLa provincia di Sulawesi Sudorientale \u00e8 suddivisa in dieci reggenze (\"kabupaten\") e due municipalit\u00e0 (\"kota\"):"}
{"id": "3056433", "revid": "767487", "url": "https://it.wikipedia.org/wiki?curid=3056433", "title": "La mia peggiore amica 2", "text": "La mia peggiore amica 2 (titolo originale \"Poison Ivy II: Lily\") \u00e8 un film drammatico statunitense del 1996, (sequel del film del 1992 \"La mia peggiore amica\") diretto da Anne Goursaud.\nTrama.\nLily \u00e8 una studentessa d'arte proveniente dal Michigan che frequenta un college in California. Trova un appartamento, e fa conoscenza con i suoi coinquilini: Tanya, un'artista con la quale Lily stringe subito amicizia; Bridgette, un'artista crudele a cui piace provocare la gente e che inizialmente non sembra andare molto d'accordo con lei e Robert, un musicista introverso, ma di talento. Tutti gli studenti d'arte hanno qualcosa di strano. Questa per Lily \u00e8 la prima volta in cui si ritrova lontana dal suo villaggio, \u00e8 ancora abituata alla sua vita alquanto cauta del Michigan e chiama frequentemente i suoi genitori. Un giorno trova una scatola con oggetti appartenenti ad una certa Ivy, una ragazza che lei non ha mai visto prima. Nella scatola, trova foto in cui la ragazza appare nuda e il diario di questa. \u00c8 subito attratta dal contenuto e desidera avere la stessa sicurezza di Ivy. In classe ha difficolt\u00e0 ad esprimersi, differentemente da Gredin, un compagno attraente e uno scultore che lei inizia a frequentare. Nel frattempo Lily trova un lavoro come baby-sitter per Daphne, la figlia del suo insegnante d'arte Donald Falk.\nLily diventa gradualmente ossessionata dalle lettere e dalle foto di Ivy e cerca di costruirsi la sua stessa immagine. Si taglia i capelli, si fa un piercing all'ombelico e comincia ad indossare vestiti che mettono meglio in evidenza il suo corpo. Gredin diventa sempre pi\u00f9 attratto da lei e non passa molto tempo prima che i due finiscano col fare l'amore. Lo infastidisce sempre pi\u00f9 il fatto che Lily passi molto tempo con Donald, nonostante lei gli spieghi che si tratta solo di lavoro. Ispira Donald a praticare nuovamente l'arte, dopo aver notato che gi\u00e0 da tempo aveva smesso di dipingere. Lily si fa convincere a posare nuda per lui, trovando anche lei un modo per esprimere se stessa. in tutto questo Donald si innamora segretamente di lei, il che ha un grande impatto nel suo matrimonio con Angela. Ma l'infatuazione di Donald diventa presto un'ossessione.\nUn giorno, Lily scopre Gredin e Bridgette assieme. Molto turbata, inizia a ribellarsi, estraniandosi dagli amici. Ad una festa, nota l'attenzione di un uomo e lo raggiunge iniziando quindi a divertirsi con lui, finch\u00e9 non vede Gredin che balla intimamente con un'altra ragazza. Cercando di farlo ingelosire, bacia un ragazzo mascherato, che si scopre essere Robert. Alla fine passa la notte con Gredin, ma lui la lascia il giorno successivo, spiegandole che \u00e8 cambiata troppo. Nel frattempo, Angela sospetta le stia sfuggendo qualcosa quando scopre che Donald \u00e8 tornato a dipingere. Donald, gi\u00e0 depresso dopo aver visto Lily baciare Gredin, si fa avanti con lei dicendole di essere innamorato di lei e tentando di baciarla. All'inizio sembra infastidita dagli atteggiamenti di Donald, ma alla fine cede, finch\u00e9 non vengono interrotti, allora la ragazza torna in s\u00e9, se ne va e raggiunge Gredin.\nPoco dopo, viene invitata a cenare presso la famiglia Falk e porta Gredin con s\u00e9, il che turba Donald. Quando si trovano da soli in una stanza, Donald si impone su Lily. Lei cerca di fermmarlo ma senza riuscirci. Vengono scoperti da Daphne, che scappa e viene colpita da una macchina. Lily, traumatizzata da ci\u00f2 che \u00e8 successo quella notte, ritorna a casa e distrugge tutto ci\u00f2 che ha a che fare con Ivy. Viene colta di sorpresa da uno psicotico Donald, che l'attacca. Gredin cerca di correre in suo aiuto, ma Donald lo percuote e cerca anche di accoltellarlo. Lily cerca di fuggire salendo sul tetto. Donald la segue ma cade accidentalmente dal tetto finendo cos\u00ec per morire. Alla fine, Lily e Gredin dichiarano il proprio amore l'una verso l'altro e decidono di stare finalmente insieme."}
{"id": "3056437", "revid": "297059", "url": "https://it.wikipedia.org/wiki?curid=3056437", "title": "Stipsi cronica", "text": ""}
{"id": "3056441", "revid": "767487", "url": "https://it.wikipedia.org/wiki?curid=3056441", "title": "Katalin Varga", "text": "Biografia.\nAi campionati europei di scherma ha conquistato una medaglia d'argento a Mosca nel 2002 ed una medaglia di bronzo a Bolzano nel 1999, nella gara di fioretto a squadre\nPalmar\u00e8s.\nIn carriera ha conseguito i seguenti risultati:"}
{"id": "3056444", "revid": "1305772", "url": "https://it.wikipedia.org/wiki?curid=3056444", "title": "Ramona Cataleta", "text": "Biografia.\nAi campionati europei di scherma ha conquistato una medaglia d'argento nella gara di sciabola individuale a Coblenza nel 2001.\nPalmar\u00e8s.\nIn carriera ha conseguito i seguenti risultati:"}
{"id": "3056448", "revid": "599013", "url": "https://it.wikipedia.org/wiki?curid=3056448", "title": "Katarzyna Kuzniak", "text": "Biografia.\nAi campionati europei di scherma ha conquistato una medaglia di bronzo nella gara di sciabola individuale a Coblenza nel 2001.\nPalmar\u00e8s.\nIn carriera ha conseguito i seguenti risultati:"}
{"id": "3056453", "revid": "298229", "url": "https://it.wikipedia.org/wiki?curid=3056453", "title": "Triathlon ai XIII Giochi panamericani", "text": "La gara di triathlon dei XIII Giochi panamericani si \u00e8 tenuta a Winnipeg (Canada) in data 24 luglio 1999.\nTra gli uomini ha vinto il venezuelano Gilberto Gonz\u00e1lez, mentre tra le donne la canadese Sharon Donnelly."}
{"id": "3056457", "revid": "287204", "url": "https://it.wikipedia.org/wiki?curid=3056457", "title": "Barriera mucosa gastrica", "text": "La barriera mucosa gastrica consiste in uno strato mucoso di circa 0,2 mm che ricopre la tonaca mucosa dello stomaco; lo scopo di questa barriera \u00e8 proteggere l'epitelio gastrico dall'azione lesiva dell'HCl prodotto dalle cellule parietali dello stomaco.\nEssa deriva dalla produzione da parte delle cellule superficiali gastriche di goccioline di mucoproteine ad alto peso molecolare (quindi molto viscose) e dalla produzione di bicarbonato.\nCaratteristiche.\nLe mucoproteine formano un vero e proprio gel di rivestimento che ricopre la superficie apicale delle cellule gastriche: esso \u00e8 praticamente impermeabile agli enzimi proteolitici ed ha una scarsa permeabilit\u00e0 all'acqua. \nDi conseguenza se nel lume gastrico il pH \u00e8 2, all'interno del gel vicino alla superficie apicale delle cellule il pH \u00e8 intorno a 7, cio\u00e8 praticamente fisiologico.\nCi\u00f2 non impedisce che ci sia una certa azione litica da parte dei succhi gastrici sull'epitelio gastrico stesso e questo porta ad una altissima velocit\u00e0 di \"turn-over\", di ricambio nell'epitelio gastrico: si calcola che nel giro di 36-48 ore l'intero epitelio gastrico venga rinnovato. \nQuesto causa dei forti problemi nel caso di terapia a farmaci anti-mitotici, perch\u00e9 in questo caso il rinnovamento delle cellule gastriche \u00e8 compromesso e si possono sviluppare gastriti. Si \u00e8 inoltre notato che l'azione protettiva di entrambi i fattori (muco e bicarbonato) \u00e8 ben superiore alla mera somma dei singoli componenti, nel caso agissero singolarmente.\nFattori lesivi.\nI fattori lesivi possono essere endogeni o esogeni.\nI fattori endogeni sono il reflusso gastro-duodenale e lo stress.\nI fattori esogeni sono i farmaci anti-infiammatori non steroidei, l'alcol etilico e l\"'Helicobacter pylori\"."}
{"id": "3056462", "revid": "302448", "url": "https://it.wikipedia.org/wiki?curid=3056462", "title": "Unione Sportiva Basket Recanati", "text": "L'Unione Sportiva Basket Recanati S.r.l., nota anche come U.S.B.R., \u00e8 stata una societ\u00e0 di pallacanestro della citt\u00e0 di Recanati (MC).\nFondata nel 1982, la societ\u00e0 raggiunse il suo massimo splendore nel secondo decennio del nuovo millennio, raggiungendo la Serie A2 e disputando i play-off per la Serie A.\nStoria.\nNel 1982 viene fondata l'Unione Sportiva Basket Recanati a seguito dello scioglimento della Libertas Recanati.\nLe idee della societ\u00e0 sono chiare sin da subito, tanto che alla prima stagione riesce a vincere la Prima Divisione venendo promossa in Promozione.\nNel 1987 approda in Serie D per poi subito retrocedere e vincere nuovamente il campionato di Promozione e militare in Serie D fino al 1994, anno della riforma dei campionati.\nViene cos\u00ec ammessa in Serie C2.\nNel 2003 approda nel basket di livello nazionale disputando la Serie C1 dove milita fino al 2008, quando riesce a vincere il campionato e venire promossa in Serie B Dilettanti.\nL'11 aprile 2010 vince la finale play-off per 67-66 contro la Pallacanestro Senigallia e ottiene la promozione in Serie A Dilettanti.\nNella stagione 2010-11 chiude il campionato al 12\u00ba posto e viene retrocessa per venire poi ripescata.\nNel 2011-12 l'USBR fa una stagione quasi perfetta ma si ferma in semifinale play-off contro l'AcegasAps Trieste dopo aver eliminato ai quarti l'Upea Capo d'Orlando.\nNelle stagioni 2012-13 e 2013-14 lotta per la salvezza, riuscendo in entrambi i casi a non retrocedere.\nNella stagione 2014-2015 arriva la svolta, guidata da un coach esperto come Giancarlo Sacco, chiude al 3\u00ba posto il campionato di Serie A2 Silver e prende parte ai play-off per la Serie A venendo, per\u00f2, eliminata al primo turno dal Basket Ferentino.\nViene quindi ammessa al campionato di Serie A2 (secondo livello nazionale) e si affida ad un professionista a tempo pieno per la direzione generale, affidando l\u2019incarico a Michele Paoletti, appena uscito dall\u2019esperienza con la Pallacanestro Chieti, e chiamando in panchina il veneziano Andrea Zanchi.\nLa stagione regolare \u00e8 difficile per i giallobl\u00f9, che chiudono il campionato in 15\u00aa posizione.\nAi play-out Recanati, che intanto ha richiamato in panchina Giancarlo Sacco, incontra la Virtus Roma che batte 3-1 nella Serie aggiudicandosi la salvezza.\nNell'estate fra la stagione 2015-16 e la stagione 2016-17 la societ\u00e0 comunica che disputer\u00e0 le proprie partite interne al PalaRossini di Ancona a causa del nuovo regolamento della Serie A2 che impone una capienza minima di 2000 posti per gli impianti che ospitano le partite ufficiali, e che il nuovo allenatore \u00e8 Marco Calvani. \nPurtroppo, l\u2019avventura in panchina del coach romano non \u00e8 fortunata e l\u2019U.S.B.R. richiama per la terza volta Giancarlo Sacco; ma il 15 aprile 2017, a causa della sconfitta esterna contro la Pallacanestro Mantovana, la societ\u00e0 retrocede in Serie B con una giornata di anticipo. A causa della retrocessione la societ\u00e0 torna a giocare al PalaCingolani di Recanati. Per campionato di Serie B 2017/2018, la Societ\u00e0 conferma nel ruolo di general manager Michele Paoletti, assembla un roster importante in grado di poter riconquistare subito la Serie A2 e richiama in panchina l'allenatore Piero Coen, gi\u00e0 a Recanati quattro anni prima. La stagione per\u00f2 \u00e8 molto sfortunata a causa di una continua serie di infortuni, nonostante la quale la squadra si classifica al 2\u00ba posto del girone C al termine della stagione regolare, alle spalle della Cestistica San Severo. Nei playoff, per\u00f2, arriva un'inopinata sconfitta (2-1) al primo turno (quarti di finale) contro la Luiss Roma. A giugno, l'assemblea dei soci decide di mettere in vendita la Societ\u00e0 e con essa il titolo sportivo di Serie B, che viene rilevato dalla neonata Teate Basket Chieti s.s.d. a r.l.. \nCestisti.\nIl giocatore pi\u00f9 significativo della societ\u00e0 \u00e8 Attilio Pierini, figlio del presidente Giuseppe, e capitano della squadra.\nAltri atleti importanti che hanno vestito la divisa giallobl\u00f9 sono Dimitri Lauwers, ex-giocatore della Nazionale Belga e vice-capitano della squadra nella stagione 2015-2016, Mario Gigena, vincitore della medaglia di bronzo ai Giochi del Mediterraneo del 2001 con la Nazionale Italiana, ed Erik Rush, pilastro della Nazionale Svedese ad EuroBasket 2013.\nNel 2016 Jalen Reynolds esordisce nella pallacanestro professionistica proprio con la divisa dell\u2019USBR, per successivamente militare in club come il FC Barcelona e lo Zenit San Pietroburgo.\nRivalit\u00e0 e gemellaggi.\nIl gruppo dei tifosi dell'USBR si chiamava \"Brigata leopardiana\".\nUna forte rivalit\u00e0 ci fu contro la Pallacanestro Senigallia ai tempi della memorabile finale play-off dell'allora Serie B Dilettanti.\nLa \"Brigata leopardiana\" presentava un gemellaggio con il gruppo \"Bassa Trevigiana\" dell'Universo Treviso Basket."}
{"id": "3056465", "revid": "56620", "url": "https://it.wikipedia.org/wiki?curid=3056465", "title": "Waseda University", "text": ""}
{"id": "3056471", "revid": "1613689", "url": "https://it.wikipedia.org/wiki?curid=3056471", "title": "Rubik's Master Magic", "text": ""}
{"id": "3056474", "revid": "228587", "url": "https://it.wikipedia.org/wiki?curid=3056474", "title": "Waterford GAA", "text": "Il Waterford County Board, pi\u00f9 conosciuto come Waterford GAA \u00e8 uno dei 32 county boards irlandesi responsabile della promozione degli sport gaelici nella contea di Waterford e dell'organizzazione dei match della propria rappresentativa (Waterford GAA \u00e8 usato anche per indicare le franchige degli sport gaelici della contea) con altre contee. Fu fondato nel 1886.\nSebbene l'hurling sia lo sport generalmente pi\u00f9 praticato, complessivamente anche il calcio gaelico gode di ampia popolarit\u00e0.\nColori e simbolo.\nLa divisa prevede una maglietta bianca, con decorazioni blu e sponsorizzata da 3, pantaloncini e calze blu. In origine e fino al 1936 la maglia era completamente blu, come le calze, mentre i calzoncini erano blu. Il simbolo prevede tre navi vichinghe, dal simbolo di Waterford, affiancate da una torre sulla sinistra: si tratta della Torre circolare di Ardmore. La torre poggia su un prato verde e le navi sono sul mare sullo sfondo.\nHurling.\nL'hurling \u00e8 molto popolare nella contea, come del resto in tutta la provincia del Munster a parte Kerry. La squadra ha vinto due titoli nazionali All-Ireland nel 1948 e 1959, oltre che nove titoli provinciali. Nonostante l'alto livello della squadra, mantenuto nel corso degli anni, essa \u00e8 stata sempre offuscata a livello provinciale dalle strapotenti Cork e Tipperary.\nCalcio gaelico.\nLa popolarit\u00e0 dello sport \u00e8 sempre stata piuttosto alta, anche se i risultati sono sempre scarseggiati. A livello nazionale il massimo risultato consiste nel raggiungimento della finale dell'All-Ireland Senior Football Championship, persa contro Dublino per 2-8 - 0-4. Nello stesso anno la squadra si era aggiudicata il suo unico Munster Senior Football Championship."}
{"id": "3056481", "revid": "288300", "url": "https://it.wikipedia.org/wiki?curid=3056481", "title": "Mauricio Fernando Aros Bahamondes", "text": ""}
{"id": "3056489", "revid": "599013", "url": "https://it.wikipedia.org/wiki?curid=3056489", "title": "Fabrice Gazin", "text": "Biografia.\nNei campionati europei di scherma ha conquistato una medaglia d'argento a Coblenza nel 2001, nella gara di sciabola a squadre.\nPalmar\u00e8s.\nIn carriera ha conseguito i seguenti risultati:"}
{"id": "3056490", "revid": "599013", "url": "https://it.wikipedia.org/wiki?curid=3056490", "title": "Marcelo Vega", "text": "Nel 2009 ha partecipato al reality show cileno 1810."}
{"id": "3056492", "revid": "8660", "url": "https://it.wikipedia.org/wiki?curid=3056492", "title": "Campionato polacco di football americano", "text": "Il campionato di football americano polacco \u00e8 una competizione che riunisce l'\u00e9lite dei club polacchi di football americano dal 2006. L'organizzatore del campionato e delle squadre nazionali \u00e8 la Polski Zwi\u0105zek Futbolu Ameryka\u0144skiego (PZFA).\nQuesta competizione si disputa con una fase con girone all'italiana, seguita dai play-off con una finale soprannominata \"Superfinal\" (\"Polish Bowl\" fino al 2010).\nIl campionato \u00e8 suddiviso in 3 livelli a 11 giocatori (Topliga, PLFA I e PLFA II; fino al 2011 i livelli erano 2 e il massimo livello era la PLFA I) e da un quarto livello a 8 giocatori (PLFA 8, creato nel 2011); dal 2012 esiste poi un campionato giovanile (PLFA J).\nAlla fine del 2017 c'\u00e8 stata una scissione nel football americano polacco che ha portato 20 club a lasciare la PLFA per fondare una nuova lega, la Liga Futbolu Ameryka\u0144skiego (LFA).\nSquadre per numero di campionati vinti.\nLe tabelle seguenti mostrano le squadre ordinate per numero di campionati vinti nelle diverse leghe."}
{"id": "3056495", "revid": "599013", "url": "https://it.wikipedia.org/wiki?curid=3056495", "title": "C\u00e9dric Pillac", "text": "Biografia.\nNei campionati europei di scherma ha conquistato una medaglia d'oro a Funchal nel 2000 ed una medaglia di bronzo a Coblenza nel 2001, nella gara di spada a squadre.\nPalmar\u00e8s.\nIn carriera ha conseguito i seguenti risultati:"}
{"id": "3056496", "revid": "263989", "url": "https://it.wikipedia.org/wiki?curid=3056496", "title": "Campionato del mondo di hockey su ghiaccio - Terza Divisione 2010", "text": ""}
{"id": "3056499", "revid": "110157", "url": "https://it.wikipedia.org/wiki?curid=3056499", "title": "Independence (Louisiana)", "text": "Independence \u00e8 un paese degli Stati Uniti d'America che fa parte della parrocchia di Tangipahoa, nello Stato della Louisiana.\nPopolazione.\nSecondo il censimento dell'anno 2000, la popolazione assomma a 1.724 abitanti. L'abitato fa parte della pi\u00f9 ampia zona (statisticamente: area micropolitana) di Hammond.\nStoria.\nIndipendence \u00e8 stata fondata intorno al 1880 della Great Northern Railroad che collega New Orleans a Jackson.\nLa cittadina venne denominata \"Rabbit Town\" e in seguito dal 1852, \"Uncle Sam\". Questo nome venne sostituito, con \"Indipendence\" proposto da un immigrato di nome Christopher Evens.\nIn quegli anni delle famiglie provenienti dall'Italia, provenienti da Puglia, Calabria e Sicilia, attirati dal fiorente industria ortofrutticola, specializzata in fragole, vi si stabil\u00ec. Il villaggio divenne lentamente divenne una comunit\u00e0 prevalentemente italiana.\nAncora oggi il borgo \u00e8 conosciuto come la Little Italy della Louisiana.\nFestivit\u00e0.\nLa comunit\u00e0 italo-americana in tutto lo Stato festeggia il loro patrimonio culturale attraverso vari festival italiani. Ad Indipendence si svolgono due importanti rievocazioni la festa di San Giuseppe il 19 marzo e annuale \"Festival Italiano\", nell'ultimo settimana di aprile."}
{"id": "3056500", "revid": "263989", "url": "https://it.wikipedia.org/wiki?curid=3056500", "title": "Campionato del mondo di hockey su ghiaccio - Seconda Divisione 2010", "text": ""}
{"id": "3056503", "revid": "123005606", "url": "https://it.wikipedia.org/wiki?curid=3056503", "title": "The Ashes 2010-11", "text": "Il The Ashes 2010-11 \u00e8 stata la 66\u00aa edizione del prestigioso The Ashes di cricket. La serie di 5 partite si \u00e8 disputata in Australia tra il 25 novembre 2010 e il 7 gennaio 2011. Le due squadre eseguiranno un tour per tutta l'Australia iniziando da Brisbane per poi passare per Adelaide, Perth, Melbourne e infine Sydney.\nLa vittoria \u00e8 andata alla selezione inglese, che \u00e8 riuscita a sconfiggere la compagine australiana in trasferta per la prima volta dal 1987.\nCampione.\nInghilterra(30\u00ba titolo)"}
{"id": "3056504", "revid": "263989", "url": "https://it.wikipedia.org/wiki?curid=3056504", "title": "Campionato del mondo di hockey su ghiaccio - Prima Divisione 2010", "text": ""}
{"id": "3056510", "revid": "599013", "url": "https://it.wikipedia.org/wiki?curid=3056510", "title": "Fabian Schmidt", "text": "Biografia.\nNei campionati europei di scherma ha conquistato una medaglia d'argento a Coblenza nel 2001 ed una medaglia di bronzo a Funchal nel 2000, nella gara di spada a squadre.\nPalmar\u00e8s.\nIn carriera ha conseguito i seguenti risultati:"}
{"id": "3056512", "revid": "486946", "url": "https://it.wikipedia.org/wiki?curid=3056512", "title": "Stato di Bahia", "text": ""}
{"id": "3056520", "revid": "599013", "url": "https://it.wikipedia.org/wiki?curid=3056520", "title": "Pierre Halut", "text": "Biografia.\nNei campionati europei di scherma ha conquistato una medaglia d'argento a Coblenza nel 2001, nella gara di fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3056521", "revid": "767487", "url": "https://it.wikipedia.org/wiki?curid=3056521", "title": "Luis Musrri", "text": ""}
{"id": "3056522", "revid": "170423", "url": "https://it.wikipedia.org/wiki?curid=3056522", "title": "Giochi Panamericani del 1995 - Triathlon", "text": ""}
{"id": "3056523", "revid": "288300", "url": "https://it.wikipedia.org/wiki?curid=3056523", "title": "Luis Eduardo Musrri Saravia", "text": ""}
{"id": "3056524", "revid": "288300", "url": "https://it.wikipedia.org/wiki?curid=3056524", "title": "Marcelo Vega Cepeda", "text": ""}
{"id": "3056525", "revid": "599013", "url": "https://it.wikipedia.org/wiki?curid=3056525", "title": "Marc Pichon", "text": "Biografia.\nNei campionati europei di scherma ha conquistato una medaglia d'argento a Coblenza nel 2001, nella gara di fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3056528", "revid": "125809144", "url": "https://it.wikipedia.org/wiki?curid=3056528", "title": "Denilson Gabionetta", "text": "Carriera.\nInizi all'Hortol\u00e2ndia, serie di prestiti e Crotone.\nProveniente dalla squadra brasiliana dell'Hortol\u00e2ndia, viene mandato in prestito a , , Albinoleffe e Crotone. Segna la sua prima rete con i calabresi il 26 settembre 2009, nell'1-1 a Bergamo contro l'Albinoleffe, sua ex squadra. Il 12 dicembre dello stesso anno, segna una rete nella vittoria per 4-2 all'Ezio Scida contro il . Il 6 febbraio 2010 realizza una rete e si procura un rigore nella partita casalinga contro l'Empoli terminata 2-1.\nIl 27 febbraio successivo, segna la rete del definitivo 0-4 allo Zecchini, contro il .\nTorino e ritorno a Crotone.\nIl 22 gennaio 2011 viene ufficializzato il suo passaggio al Torino con la formula del prestito con diritto di riscatto. A fine stagione, con solo 9 presenze e 0 gol, la societ\u00e0 decide di non avvalersi del riscatto e il giocatore torna di propriet\u00e0 del club brasiliano. Il 31 agosto viene ufficializzato il suo ritorno in prestito al Crotone, che culminer\u00e0 con il riscatto a titolo definitivo nel maggio 2010.\nIn Calabria passa 3 anni, tutti in Serie B, dove colleziona 18 gol in 63 presenze diventando un punto di forza della squadra.\nParma e Cluj.\nNel luglio del 2013 il giocatore \u00e8 prelevato dal che nel mercato di gennaio lo cede in prestito ai rumeni del Cluj. Segna il suo primo e unico gol in 15 presenze nel campionato romeno il 10 ottobre 2013 contro l'Otelul Galati. A fine stagione il Cluj non esercita il riscatto e il giocatore ritorna al .\nSalernitana.\nIl 18 luglio 2014 viene acquistato dalla Salernitana con la formula del prestito con diritto di riscatto. Va a segno alla prima giornata di campionato trasformando un calcio di rigore.\nA fine stagione con 6 gol in 28 presenze conquista la promozione nella stagione di Serie B 2015-2016 con la Salernitana.\nRitorna a fine prestito al ma diviene svincolato per via del fallimento del club. Viene cos\u00ec re-ingaggiato dal club granata. All'esordio con la Salernitana nella Serie B 2015-2016 segna due goal nel derby campano contro l'. Il 13 febbraio 2016 \u00e8 espulso dopo soli quattro minuti dal suo ingresso in campo (seconda espulsione consecutiva).\nHangzhou Greentown.\nIl 26 febbraio 2016 viene acquistato dal Hangzhou Greentown societ\u00e0 della massima serie cinese, dove al termine della sua esperienza in Cina colleziona in tutto 53 presenze segnando 10 reti.\nAEL Limassol.\nNel gennaio 2018 fa ritorno in Europa, firmando un contratto biennale con i ciprioti dell'.\nMeizhou Meixian Techand e Caldense.\nNell'estate 2018 fa nuovamente ritorno in Cina, firmando per il Meizhou Meixian Techand, club della seconda divisione cinese. Il 18 aprile 2019 approda in Brasile nel Campeonato Brasileiro S\u00e9rie D, militando per tre mesi nella Caldense.\nRitorno in Italia al Padova.\nIl 16 luglio del 2019 fa ritorno dopo oltre tre anni in Italia, firmando per una stagione con il Padova in Serie C.\nStatistiche.\nPresenze e reti nei club.\n\"Statistiche aggiornate al 16 dicembre 2019.\""}
{"id": "3056533", "revid": "263989", "url": "https://it.wikipedia.org/wiki?curid=3056533", "title": "Campionato del mondo di hockey su ghiaccio Under-20 2010", "text": ""}
{"id": "3056536", "revid": "263989", "url": "https://it.wikipedia.org/wiki?curid=3056536", "title": "Campionato del mondo di hockey su ghiaccio Under-18 2010", "text": ""}
{"id": "3056538", "revid": "599013", "url": "https://it.wikipedia.org/wiki?curid=3056538", "title": "Fernando Cornejo", "text": "\u00c8 deceduto a causa di un cancro allo stomaco."}
{"id": "3056547", "revid": "288300", "url": "https://it.wikipedia.org/wiki?curid=3056547", "title": "Fernando Andr\u00e9s Cornejo Jim\u00e9nez", "text": ""}
{"id": "3056548", "revid": "263989", "url": "https://it.wikipedia.org/wiki?curid=3056548", "title": "Campionato del mondo di hockey su ghiaccio maschile 2010", "text": ""}
{"id": "3056550", "revid": "263989", "url": "https://it.wikipedia.org/wiki?curid=3056550", "title": "Campionato del mondo di hockey su ghiaccio femminile Under-18 2010", "text": ""}
{"id": "3056556", "revid": "263989", "url": "https://it.wikipedia.org/wiki?curid=3056556", "title": "Campionato del mondo di hockey su ghiaccio 2010", "text": ""}
{"id": "3056560", "revid": "30580", "url": "https://it.wikipedia.org/wiki?curid=3056560", "title": "Gran Premio del Belgio 1963", "text": "Il Gran Premio del Belgio 1963 \u00e8 stato un Gran Premio di Formula 1 disputato il 9 giugno 1963 sul Circuito di Spa-Francorchamps. La gara fu vinta da Jim Clark alla guida di una Lotus.\nGara.\nLa gara part\u00ec sotto la pioggia. Al via Clark, rallentato in qualifica da problemi al cambio, fu autore di un grande scatto, riuscendo a concludere il primo giro in testa. Lo scozzese prese ampiamente il largo sugli inseguitori, che si disputarono quindi la seconda posizione. Hill la mantenne fino al 18\u00ba giro, quando dovette ritirarsi per problemi al cambio; a questo punto pass\u00f2 al secondo posto Gurney, che fu per\u00f2 sopravanzato da McLaren a tre tornate dalla conclusione.\nClark domin\u00f2 fino alla bandiera a scacchi, doppiando tutti ad eccezione di McLaren, al quale inflisse comunque quasi cinque minuti di distacco; al terzo posto chiuse Gurney, seguito da Ginther, Bonnier e Godin de Beaufort."}
{"id": "3056561", "revid": "263989", "url": "https://it.wikipedia.org/wiki?curid=3056561", "title": "Campionato del mondo di hockey su ghiaccio 2009", "text": ""}
{"id": "3056563", "revid": "39900", "url": "https://it.wikipedia.org/wiki?curid=3056563", "title": "Cane Giallo", "text": ""}
{"id": "3056568", "revid": "6923", "url": "https://it.wikipedia.org/wiki?curid=3056568", "title": "Ackerman (Mississippi)", "text": "Ackerman \u00e8 una citt\u00e0 (\"town\") degli Stati Uniti d'America, capoluogo della contea di Choctaw, nello Stato del Mississippi."}
{"id": "3056576", "revid": "298229", "url": "https://it.wikipedia.org/wiki?curid=3056576", "title": "Triathlon ai XII Giochi panamericani", "text": "La gara di triathlon dei XII Giochi panamericani si \u00e8 tenuta a Mar del Plata (Argentina) il 26 marzo del 1995.\nTra gli uomini ha vinto il brasiliano Leandro Macedo, mentre tra le donne la statunitense Karen Smyers."}
{"id": "3056577", "revid": "671029", "url": "https://it.wikipedia.org/wiki?curid=3056577", "title": "Lampung", "text": "Lampung \u00e8 una provincia indonesiana situata nell'estremo sud dell'Isola di Sumatra. La citt\u00e0 pi\u00f9 popolata nonch\u00e9 capoluogo provinciale \u00e8 Bandar Lampung.\nGeografia fisica.\nConfini.\nLampung \u00e8 situato nell'estremo sud dell'isola di Sumatra, la pi\u00f9 occidentale fra le grandi isole dell'arcipelago indonesiano. Questa provincia \u00e8 importantissima per il commercio grazie alla sua posizione strategica, infatti \u00e8 il punto pi\u00f9 vicino dall'Isola di Giava. Dista pochissimi chilometri dalla provincia pi\u00f9 occidentale dell'isola di Giava: la provincia di Banten. A nord invece confina con la provincia di Bengkulu e quella della Sumatra Meridionale. A sudoccidente la provincia viene bagnata dall'Oceano Indiano mentre a Nordoriente dal Mar di Giava occidentale.\nMorfologia.\nLampung \u00e8 una provincia prevalentemente pianeggiante ma nel 40% del territorio provinciale sorgono montagne e vulcani (il pi\u00f9 famoso \u00e8 il Krakatoa). Queste altezze sorgono maggiormente nella parte Sudoccidentale della provincia, la parte bagnata dall'Oceano Indiano.\nClima.\nIl clima \u00e8 di tipo equatoriale con forti e abbondanti precipitazioni e caldo afoso ed il paesaggio \u00e8 influenzato dalle Foreste Pluviali presenti nel Nordoriente del paese dove il territorio \u00e8 pianeggiante. Nell'estremo Sud del Lampung, il clima spesso \u00e8 tropicale ma non \u00e8 possibile che nascano foreste tropicali poich\u00e9 le montagne ne impediscono la crescita.\nSociet\u00e0.\nEtnie e minoranze straniere.\nL'etnia pi\u00f9 diffusa nella provincia \u00e8 quella Giavanese (62%). Le altre etnie minori presenti non superano il 10% della popolazione provinciale. Alcune di esse sono: i sondanesi 9%, Peminggir 6%, Pepadun e malesi 4%, e i bantanesi 3%.\nReligione.\nLa religione pi\u00f9 praticata dagli abitanti del Lampung \u00e8 quella Islamica 92%. Le altre religioni praticate nella provincia, non superano il 2% della popolazione ad esempio: Protestantesimo 1,8%, Cattolicesimo 1,8% e Buddhismo 1,7%.\nLingue e dialetti.\nLa sola e unica lingua che si parla nel Lampung \u00e8 l'indonesiano che \u00e8 anche la lingua ufficiale dello stato."}
{"id": "3056578", "revid": "373458", "url": "https://it.wikipedia.org/wiki?curid=3056578", "title": "El Paso de Robles", "text": ""}
{"id": "3056579", "revid": "599013", "url": "https://it.wikipedia.org/wiki?curid=3056579", "title": "Rick Rhoades", "text": "Tra il 1985 e il 1987 ha allenato i Troy Trojans, vincendo il titolo nazionale NCAA Division II nel 1987.\nNel 1988 \u00e8 stato il 16\u00ba allenatore capo della squadra di football americano dei Southern Illinois Salukis a Carbondale (Illinois), con un record di 4 vittorie, 7 sconfitte e 0 pareggi che lo pone al 13\u00ba posto fra gli allenatori della Southern Illinois University in termini di vittorie totali e al 12\u00b0 in termini di percentuale di vittorie (36,36%).\nIn seguito divenne offensive coordinator dell'Universit\u00e0 del Kentucky sotto l'allenatore Bill Curry e poi allenatore capo delle squadre della Nicholls State University e della Delta State University, .\nAttualmente \u00e8 allenatore capo dei Graz Giants nell'Austrian Football League e della nazionale austriaca."}
{"id": "3056583", "revid": "767487", "url": "https://it.wikipedia.org/wiki?curid=3056583", "title": "Shauna Rolston", "text": "Biografia.\nBambina prodigio, i suoi genitori erano Isobel Moore e Thomas Rolston. All'et\u00e0 di 14 anni frequent\u00f2 il conservatorio di Ginevra, Svizzera, dove studi\u00f2 con Pierre Fournier, e poi al Britten-Pears School a Aldeburgh (Inghilterra) dove studi\u00f2 con William Pleeth.\nI compositori che hanno scritto per lei sono stati fra gli altri: Kelly Murphy -Marie, Heather Schmidt, Oskar Morawetz, Bruce Mather, Christos Hatzis, Chan Ka Nin, Krzysztof Penderecki, Gavin Bryers, Mark Anthony Turnage, Rolf Wallin, Augusta Read Thomas, Karen Tanaka e Gary Kulesha."}
{"id": "3056589", "revid": "47767", "url": "https://it.wikipedia.org/wiki?curid=3056589", "title": "Ghostlands", "text": ""}
{"id": "3056590", "revid": "47767", "url": "https://it.wikipedia.org/wiki?curid=3056590", "title": "Eversong Woods", "text": ""}
{"id": "3056591", "revid": "599013", "url": "https://it.wikipedia.org/wiki?curid=3056591", "title": "Rodrigo Barrera", "text": ""}
{"id": "3056595", "revid": "1649409", "url": "https://it.wikipedia.org/wiki?curid=3056595", "title": "Nick Farr-Jones", "text": "Biografia.\nProveniente dall'Universit\u00e0 di Sydney, nella cui squadra di rugby gioc\u00f2 a livello di club, Farr-Jones esord\u00ec nel rugby rappresentativo nel 1984, sia a livello statale per il Nuovo Galles del Sud, sia a livello internazionale negli \"Wallabies\", con cui disput\u00f2 il primo incontro assoluto il 3 novembre a Twickenham contro l', nel primo dei quattro vittoriosi incontri del \"tour\" nel corso del quale l' conquist\u00f2 il Grande Slam nelle Isole Britanniche.\nFu successivamente convocato alla che l' disput\u00f2 in casa (le sedi furono equamente divise tra tale Paese e la Nuova Zelanda) e quattro anni dopo scese in campo per la nel Regno Unito, che gli \"Wallabies\" si aggiudicarono battendo in finale a Twickenham l'.\nAl suo ritiro nel 1993 aveva disputato 63 incontri per l' e 46 per la rappresentativa di Stato del Nuovo Galles del Sud.\nNel 1992 fu insignito dell'onorificenza di membro dell'Ordine dell'Australia e nel 1999 fu ammesso nell'International Rugby Hall of Fame.\nDi professione avvocato, ha fatto parte del senato accademico dell'universit\u00e0 di Sydney e, dal 2010, siede anche nel consiglio direttivo della federazione rugbistica del Nuovo Galles del Sud.\nSempre nel 2010 il Partito liberale australiano propose a Farr-Jones di candidarsi alle primarie per concorrere al seggio di Wentworth al parlamento federale; in precedenza, per lo stesso partito, era stato eletto al consiglio comunale di Sydney."}
{"id": "3056596", "revid": "6923", "url": "https://it.wikipedia.org/wiki?curid=3056596", "title": "Algoma (Mississippi)", "text": "Algoma \u00e8 una citt\u00e0 (\"town\") degli Stati Uniti d'America, situata nella contea di Pontotoc, nello Stato del Mississippi."}
{"id": "3056597", "revid": "287204", "url": "https://it.wikipedia.org/wiki?curid=3056597", "title": "Fucosio", "text": "Il fucosio \u00e8 un aldoso levogiro di formula C6H12O5, monosaccaride corrispondente al 6-desossi-L-galattosio (deossizucchero). \nSi ritrova nelle glicoproteine complesse, in cui zucchero e proteina sono legati tramite un legame O-glicosidico. Si pensa che queste proteine con modificazioni del core alpha (1-3)-fucosio siano implicate in alcune reazioni allergiche.\nIl fucosio legato all'N-acetilglucosamina (comunemente tramite legame \u03b1 1-6 nell'uomo) pu\u00f2 fungere sia da attacco per ulteriori monosaccaridi sia rappresentare una modificazione terminale.Tuttavia, il fucosio legato \u03b1-1,2 al terminale galattosio non riducenteforme l'antigene H, che \u00e8 la sottostruttura degli antigeni A e B dei gruppi sanguigni, ed \u00e8 quindi importante nel determinare i gruppi sanguigni nel sistema AB0. \nDue caratteristiche strutturali distinguono il fucosio dagli altri zuccheri a sei atomi di carbonio presenti nei mammiferi: la mancanza di un gruppo idrossile sul carbonio in posizione 6 (C-6) (rendendolo cos\u00ec un deossi-zucchero) e la configurazione L. \u00c8 equivalente quindi al 6-deossi-L-galattosio. \nLa fucosilazione di anticorpi \u00e8 un metodo affermatosi per ridurre il binding al recettore Fc (FcgammaRIIIA) delle cellule Natural Killer e quindi ridurre la citotossicit\u00e0 cellulare antigene-dipendente . Pertanto anticorpi terapeutici che sono progettati per reclutare il sistema immunitario contro le cellule tumorali sono state prodotte in linee cellulari con deficit di un enzima per la fucosilazione del core (FUT8) e rafforzando in tal modo l'uccisione \"in vivo\" delle cellule."}
{"id": "3056598", "revid": "913245", "url": "https://it.wikipedia.org/wiki?curid=3056598", "title": "Stanislav Emel'janov", "text": "Campione europeo sulla distanza dei 20 chilometri a Barcellona 2010, il 30 luglio 2014 \u00e8 stato privato del titolo dalla IAAF per irregolarit\u00e0 nel passaporto biologico."}
{"id": "3056599", "revid": "263989", "url": "https://it.wikipedia.org/wiki?curid=3056599", "title": "Campionato del mondo di hockey su ghiaccio femminile Under-18 2009", "text": ""}
{"id": "3056600", "revid": "263989", "url": "https://it.wikipedia.org/wiki?curid=3056600", "title": "Campionato del mondo di hockey su ghiaccio maschile 2009", "text": ""}
{"id": "3056602", "revid": "263989", "url": "https://it.wikipedia.org/wiki?curid=3056602", "title": "Campionato del mondo di hockey su ghiaccio Under-20 2009", "text": ""}
{"id": "3056605", "revid": "122047609", "url": "https://it.wikipedia.org/wiki?curid=3056605", "title": "Football Club Belize", "text": "Il Football Club Belize, \u00e8 una societ\u00e0 calcistica del Belize. Fondato nel 2005, ha sede a Belize City e milita nella massima serie del campionato beliziano.\nDisputa le partite casalinghe nel MCC Grounds Stadium. Il colore sociale \u00e8 il blu-granata. Il soprannome dei giocatori del Belize FC \u00e8 \"Chilangos\"."}
{"id": "3056613", "revid": "287204", "url": "https://it.wikipedia.org/wiki?curid=3056613", "title": "Wayne (Pennsylvania)", "text": ""}
{"id": "3056617", "revid": "287204", "url": "https://it.wikipedia.org/wiki?curid=3056617", "title": "Cottus poecilopus", "text": "Lo scazzone siberiano (Cottus poecilopus) \u00e8 un pesce osseo di acqua dolce appartenente alla famiglia Cottidae.\nDistribuzione e habitat.\nQuesta specie ha un areale molto vasto, esteso su gran parte della Siberia ed anche alla Scandinavia e Finlandia. Sono presenti popolazioni anche in Danimarca, zone costiere del mar Baltico in Polonia e Germania (estirpato da quest'ultimo paese) e Carpazi.\nQuesto pesciolino \u00e8 amante delle acque fredde e ben ossigenate: nella parte meridionale dell'areale (Carpazi) si trova nei torrenti montani (molto pi\u00f9 in altitudine che lo scazzone comune) mentre nella parte settentrionale \u00e8 comune in fiumi e laghi di pianura.\nDescrizione.\n\u00c8 molto simile al \"Cottus gobio\", si pu\u00f2 riconoscere soprattutto dal fatto che la linea laterale \u00e8 incompleta ed arriva solo all'inizio della pinna anale. Inoltre la linea laterale corre sopra la linea mediana del corpo (in \"C. gobio\" questo non accade) Inoltre le pinne ventrali sono attraversate da bande scure (da 5 a 15) assenti nello scazzone comune. Anche la colorazione \u00e8 diversa, nello scazzone siberiano \u00e8 pi\u00f9 scura ed ha alcune bande molto scure o nere sui fianchi, che arrivano circa a met\u00e0 del corpo.\nLe dimensioni arrivano a 12\u00a0cm.\nBiologia.\nMolto simile a quella dello scazzone comune.\nPesca.\nNon ha alcun interesse per la pesca n\u00e9 sportiva (se non uno sporadico uso come esca per i salmonidi) n\u00e9 professionale.\nConservazione.\nAnche grazie al vastissimo areale questa specie non \u00e8 globalmente minacciata ma le popolazioni centroeuropee spesso risentono di inquinamenti o di immissioni di predatori come le trote. In Germania \u00e8 estinto."}
{"id": "3056618", "revid": "281901", "url": "https://it.wikipedia.org/wiki?curid=3056618", "title": "Scazzone siberiano", "text": ""}
{"id": "3056620", "revid": "599013", "url": "https://it.wikipedia.org/wiki?curid=3056620", "title": "Carlos Tejas", "text": ""}
{"id": "3056621", "revid": "1305772", "url": "https://it.wikipedia.org/wiki?curid=3056621", "title": "Waynesboro", "text": ""}
{"id": "3056622", "revid": "288300", "url": "https://it.wikipedia.org/wiki?curid=3056622", "title": "Carlos Rodrigo Tejas Past\u00e9n", "text": ""}
{"id": "3056624", "revid": "288300", "url": "https://it.wikipedia.org/wiki?curid=3056624", "title": "Rodrigo Hern\u00e1n Barrera Funes", "text": ""}
{"id": "3056628", "revid": "88740", "url": "https://it.wikipedia.org/wiki?curid=3056628", "title": "Waynesville", "text": ""}
{"id": "3056639", "revid": "1543377", "url": "https://it.wikipedia.org/wiki?curid=3056639", "title": "Alligator (Mississippi)", "text": "Alligator \u00e8 una citt\u00e0 (\"town\") degli Stati Uniti d'America, situata nella contea di Bolivar, nello Stato del Mississippi."}
{"id": "3056641", "revid": "196390", "url": "https://it.wikipedia.org/wiki?curid=3056641", "title": "Repubblica serba di Bosnia", "text": ""}
{"id": "3056642", "revid": "901803", "url": "https://it.wikipedia.org/wiki?curid=3056642", "title": "Elio Morpurgo", "text": "Biografia.\nFiglio di Abramo e di Caterina Luzzatto, era di famiglia ebraica.\nFu sindaco di Udine tra il 1889 ed il 1894; poco dopo fu eletto deputato, e lo sarebbe stato in tutto per 6 legislature tra il 1895 ed il 1919.\nFu Sottosegretario di Stato al Ministero delle poste e telegrafi nel 1906 e nel 1910, Sottosegretario di Stato al Ministero dell'industria, commercio e lavoro nel 1916-1917 e nel 1917-1919.\nNel 1920 fu nominato senatore del Regno d'Italia.\nNonostante l'et\u00e0 avanzata e lo \"status\" di \"ebreo discriminato\" (ottenuto per la sua adesione al fascismo), fu arrestato mentre si trovava all'ospedale di Udine. Condotto dapprima alla Risiera di San Sabba, fu poi caricato in un convoglio diretto al campo di concentramento di Auschwitz. Mor\u00ec durante il viaggio in un giorno imprecisato (la data di morte \u00e8 stata collocata nel giorno dell'arresto) e la salma non fu pi\u00f9 ritrovata.\nOnorificenze.\nNel gennaio 2020, \u00e8 stata collocata una pietra d'inciampo a Udine per commemorarlo."}
{"id": "3056643", "revid": "88740", "url": "https://it.wikipedia.org/wiki?curid=3056643", "title": "Weldon", "text": ""}
{"id": "3056644", "revid": "228587", "url": "https://it.wikipedia.org/wiki?curid=3056644", "title": "Triathlon ai XIV Giochi panamericani", "text": "La gara di triathlon dei XIV Giochi panamericani si \u00e8 tenuta a Santo Domingo, Repubblica Dominicana in data 10 agosto 2003.\nTra gli uomini ha vinto lo statunitense Hunter kemper, mentre tra le donne la canadese Jill Savege."}
{"id": "3056646", "revid": "92723", "url": "https://it.wikipedia.org/wiki?curid=3056646", "title": "Diocesi di Montecorvino", "text": "La diocesi di Montecorvino (in latino: \"Dioecesis Montis Corbini\") \u00e8 una sede soppressa e sede titolare della Chiesa cattolica.\nStoria.\nLa diocesi di Montecorvino, sito archeologico posto a met\u00e0 strada tra gli odierni abitati di Pietramontecorvino e Motta Montecorvino, venne istituita nel 1059 in seguito alle decisioni del concilio di Melfi. Fu sempre suffraganea dell'arcidiocesi di Benevento.\nSecondo la vita di sant'Alberto, esisteva a Montecorvino gi\u00e0 nella seconda met\u00e0 dell'XI secolo un edificio di culto \"parvum et incultum\"; sant'Alberto, divenuto vescovo, ne fece costruire uno \"altum et celebre\"; questa cattedrale fu ricostruita dal vescovo Rao ed una cappella laterale fu adibita ad accogliere il sepolcro del santo. I resti di questa cattedrale sono ancora visibili oggi nel sito medievale.\nTra i personaggi pi\u00f9 illustri di Montecorvino si possono annoverare: sant'Alberto, vescovo della citt\u00e0, vissuto tra l'XI e il XII secolo, patrono della citt\u00e0 e della diocesi; e Giovanni da Montecorvino, francescano, missionario in Estremo Oriente nella prima met\u00e0 del XIV secolo, e primo vescovo di Khanbaliq, l'odierna Pechino.\nLa citt\u00e0 venne progressivamente abbandonata dalla popolazione nella prima met\u00e0 del XV secolo. Nel 1433 o 1434 la diocesi venne unita \"aeque principaliter\" a quella di Vulturara. La citt\u00e0 fu rasa al suolo la notte del 5 dicembre 1456 da un violento terremoto, che lasci\u00f2 in piedi solo la torre di difesa.\nA seguito del concordato tra la Santa Sede e il regno di Napoli, le diocesi di Vulturara e Montecorvino furono soppresse il 27 giugno 1818 con la bolla \"De utiliori\" di papa Pio VII ed il loro territorio annesso a quello della diocesi di Lucera.\nDal 1968 Montecorvino \u00e8 una sede vescovile titolare della Chiesa cattolica; dal 13 dicembre 2001 l'arcivescovo, titolo personale, titolare \u00e8 Adolfo Tito Yllana, nunzio apostolico in Israele e a Cipro e delegato apostolico a Gerusalemme e in Palestina."}
{"id": "3056650", "revid": "767487", "url": "https://it.wikipedia.org/wiki?curid=3056650", "title": "Inferno verde", "text": "Inferno verde (\"Green Hell\") \u00e8 un film del 1940 diretto da James Whale.\nTrama.\nDurante una spedizione per trovare un antico tesoro inca uno dei membri viene ucciso da un gruppo di indigeni ostili. Ben lungi dal voler desistere i superstiti decidono di tornare con altri uomini e si unisce anche la moglie del defunto. Fra gelosie e pericoli arriveranno fino al tesoro, dove troveranno, per\u00f2, ancora molti indigeni armati di frecce avvelenate."}
{"id": "3056652", "revid": "263989", "url": "https://it.wikipedia.org/wiki?curid=3056652", "title": "Campionato del mondo di hockey su ghiaccio maschile 2008", "text": ""}
{"id": "3056660", "revid": "580", "url": "https://it.wikipedia.org/wiki?curid=3056660", "title": "Veratica", "text": ""}
{"id": "3056664", "revid": "228587", "url": "https://it.wikipedia.org/wiki?curid=3056664", "title": "Manuscrit du roi", "text": "Il Manuscrit du Roi o Chansonnier du Roi (in italiano Manoscritto del Re o Canzoniere del re) \u00e8 un celebre canzoniere redatto verso la met\u00e0 del XIII secolo. \u00c8 il manoscritto 844 della Biblioth\u00e8que nationale de France.\nIl manoscritto e le sue origini.\nIl manoscritto contiene pi\u00f9 di 600 \"canti\", composti in maggior parte tra la fine del XII e l'inizio del XIII secolo. Alcuni sono stati scritti da trovatori e trovieri celebri, come Guiot de Dijon o Richard de Fournival, ma altri sono anonimi. \nSi attribuisce la realizzazione di questo canzoniere al Carlo d'Angi\u00f2. Oggi, lo stato di conservazione della raccolta \u00e8 pessimo. Alcuni testi sono andati addirittura persi ma, nonostante tutto, rappresenta ancora una delle principali testimonianze dell'arte musicale medievale."}
{"id": "3056669", "revid": "352448", "url": "https://it.wikipedia.org/wiki?curid=3056669", "title": "Chansonnier du Roi", "text": ""}
{"id": "3056673", "revid": "352448", "url": "https://it.wikipedia.org/wiki?curid=3056673", "title": "Manoscritto del Re", "text": ""}
{"id": "3056675", "revid": "33689", "url": "https://it.wikipedia.org/wiki?curid=3056675", "title": "Alosilano", "text": "Un alosilano \u00e8 un derivato del silano (SiH4) con uno o pi\u00f9 atomi di idrogeno sostituiti con atomi di alogeni (F, Cl, Br, I).\nStruttura e propriet\u00e0.\nCome il loro composto di origine, gli alosilani hanno tutti una struttura tetraedrica che per\u00f2 non \u00e8 perfetta a causa del peso molto maggiore degli atomi alogeni rispetto a quelli di idrogeno originali."}
{"id": "3056677", "revid": "647919", "url": "https://it.wikipedia.org/wiki?curid=3056677", "title": "Amanti della Santa Croce", "text": ""}
{"id": "3056678", "revid": "352448", "url": "https://it.wikipedia.org/wiki?curid=3056678", "title": "Chansonnier du roi", "text": ""}
{"id": "3056679", "revid": "287204", "url": "https://it.wikipedia.org/wiki?curid=3056679", "title": "Il Principe Tulac", "text": ""}
{"id": "3056680", "revid": "767487", "url": "https://it.wikipedia.org/wiki?curid=3056680", "title": "Luigi De Puppi", "text": "Biografia.\nLuigi dei Conti Puppi, nacque a Villanova Friuli nel 1843 da Raimondo.\nGli Studi.\nNel 1859 si iscrisse presso l'Imperial Regia Universit\u00e0 di Padova ove si laure\u00f2 nel 1863 presso la facolt\u00e0 di legge.\nImpegni politici.\nSindaco di Udine tra il 1883 ed il 1889. Fu deputato per 2 legislature tra il 1890 ed il 1895."}
{"id": "3056682", "revid": "1782831", "url": "https://it.wikipedia.org/wiki?curid=3056682", "title": "Convento dei Cappuccini (Guardiagrele)", "text": "Il convento dei Cappuccini si trova a Guardiagrele, in provincia di Chieti.\nVenne fondato presso la cappella suburbana di Santa Maria del Popolo nel 1599.\nDietro il piccolo portico a tre arcate vi \u00e8 il seicentesco portale d'accesso alla chiesa, sovrastato da un timpano triangolare. L'interno, a navata unica, presenta cappelle solo sul lato destro, con altari lignei e statue di santi. L'altare ligneo centrale, a struttura tripartita, possiede un caratteristico timpano spezzato e quattro tele inserite nella struttura, tra cui la centrale \"Immacolata tra angeli e santi\", il cui autore \u00e8 sconosciuto, risalente come tutto il complesso al XVII secolo. Esso \u00e8 fronteggiato da un tabernacolo intarsiato in legno e avorio, a due ordini di colonnine tortili, terminante con una cupoletta a cipolla, opera di inizi Settecento dei \"marangoni\", famosi intagliatori cappuccini. L'arredo della chiesa \u00e8 completato da un pulpito di semplice fattura e alcuni dipinti di Nicola Ranieri.\nIl piccolo chiostro \u00e8 delimitato da arcate su pilastri e presenta al centro un pozzo poligonale in pietra della Maiella."}
{"id": "3056690", "revid": "463126", "url": "https://it.wikipedia.org/wiki?curid=3056690", "title": "Fucsina basica", "text": ""}
{"id": "3056692", "revid": "15756", "url": "https://it.wikipedia.org/wiki?curid=3056692", "title": "Rieko Matsuura", "text": "Biografia.\nRieko Matsuura nasce a Matsuyama, nella prefettura di Ehime, ma durante la scuola media si trasferisce a Marugame, nella prefettura di Kagawa, dove frequenta la scuola media e superiore privata Otemae della prefettura di Kagawa. Prosegue i suoi studi all'universit\u00e0 Aoyama Gakuin Daigaku, dove si specializza in letteratura francese, a seguito di una passione nata nell'adolescenza, durante la quale aveva letto le opere del Marchese de Sade e di Jean Genet.\nNel 1978, appena iscritta all'universit\u00e0, vince il per aver scritto \"Il giorno del funerale\", il suo primo libro .\nNel 1978, il suo libro Corpi di donna ricevette un'entusiastica recensione di Kenji Nakagami che la fece conoscere ad un pubblico maggiore.\nNel 1994 pubblica L'alluce P, un'opera che parla di una donna, Kazumi, alla quale spunta improvvisamente un pene al posto dell'alluce destro, motivo per cui inizier\u00e0 un viaggio alla scoperta di una nuova sessualit\u00e0. Il romanzo viene premiato con il e diviene un bestseller, vendendo oltre 300.000 copie in pochi mesi.\nSempre nel 1994 collabora alla sceneggiatura dell'adattamento cinematografico di Corpi di donna, uscito lo stesso anno.\nNel 2007 pubblica un altro romanzo, Kenshin, che vince il Premio Yomiuri nel 2008.\nAttualmente Reiko Matsuura \u00e8 un membro del Premio Shinch\u014d per i nuovi scrittori.\nNel 2017 ha pubblicato, dopo dieci anni di silenzio, \"Le nostre adorate ragazze\", romanzo che riprende tutte le tematiche affrontate fino a questo momento attraverso il punto di vista di tre liceali, la cui storia \u00e8 narrata in prima persona plurale dalle compagne di classe. \nNel 2021 ha inoltre iniziato a serializzare una nuova opera di fiction. "}
{"id": "3056693", "revid": "1851848", "url": "https://it.wikipedia.org/wiki?curid=3056693", "title": "Maurice Dewaele", "text": "Professionista dal 1921 al 1931, vinse il Tour de France 1929.\nCarriera.\nSi distinse nelle gare belghe e francesi, con sei vittorie di tappa al Tour de France e il successo finale nel 1929, dopo che era gi\u00e0 salito sul podio nelle due edizioni precedenti. Nel suo palmar\u00e8s figurano anche due edizioni della Vuelta al Pa\u00eds Vasco, un Circuit du Midi ed una tappa del Giro del Belgio, oltre a due secondi posti nel 1925 e nel 1929 a conferma della sua propensione per le corse a tappe. Fece comunque bene anche in gare in linea, con diversi i piazzamenti in gare come la Parigi-Bruxelles e la Bordeaux-Parigi, e su tutti spicca il terzo posto al Giro delle Fiandre 1927."}
{"id": "3056694", "revid": "1573940", "url": "https://it.wikipedia.org/wiki?curid=3056694", "title": "Monochamus galloprovincialis", "text": "Monochamus galloprovincialis \u00e8 un coleottero della famiglia Cerambycidae.\nDescrizione.\nLa specie presenta un marcato dimorfismo sessuale: il maschio \u00e8 uniformemente di colore marrone-nero, pi\u00f9 piccolo della femmina, ma con antenne lunghe quasi il doppio; la femmina \u00e8 lunga da 21 a 35\u00a0mm, di colore marrone rossiccio con le zampe rosse, con piccole macchie gialle e bianche.\nIl mesotorace \u00e8 ricoperto da una corta peluria bianca che lascia scoperta un'area triangolare nera.\nBiologia.\nLe larve sono xilofaghe, cio\u00e8 si nutrono di legno, con predilezione per i rami secchi e marcescenti delle conifere (soprattutto \"Pinus\" e \"Picea\" spp.). Rivestono un importante ruolo ecologico accelerando la trasformazione del legno marcescente in humus.\nPossono tuttavia essere vettori del \"Bursaphelenchus xylophilus\", un nematode patogeno che contagia numerose specie di conifere."}
{"id": "3056695", "revid": "2024225", "url": "https://it.wikipedia.org/wiki?curid=3056695", "title": "Campionato mondiale di hockey su ghiaccio femminile", "text": "Il Campionato mondiale di hockey su ghiaccio femminile della IIHF si svolge in forma ufficiale dal 1990. Con l'ingresso dell'hockey su ghiaccio fra le discipline olimpiche femminili il torneo viene sospeso in concomitanza dell'evento a cinque cerchi. Nel 1995 e nel 1996, al posto del Campionato mondiale si \u00e8 svolta un'altra competizione, la \"IIHF Pacific Rim Women's Hockey Championship\" o \"Pacific Rim Championship\". La nazionale campione in carica \u00e8 quella degli , che nel 2015 ha sconfitto in finale l'altra potenza mondiale, del ."}
{"id": "3056706", "revid": "287204", "url": "https://it.wikipedia.org/wiki?curid=3056706", "title": "Wenonah", "text": ""}
{"id": "3056708", "revid": "709565", "url": "https://it.wikipedia.org/wiki?curid=3056708", "title": "Wentworth", "text": ""}
{"id": "3056709", "revid": "110157", "url": "https://it.wikipedia.org/wiki?curid=3056709", "title": "Gap (canzone)", "text": "Un gab o gap \u00e8 un tipo di componimento d'intonazione autoelogiativa della poesia occitana medievale (1100\u20131350), del tempo in cui i trovatori erano all'apice del successo. Viene spesso messa in rapporto alla \"tenzone\" e al \"partimen\", due tipi di poesie in forma di dibattito. Talvolta il \"gab\" non viene considerato un genere separato, ma semplicemente una \"vanteria\" all'interno di un altro genere, di solito il \"sirventes\". \nLa parola occitana \"gab\" (o \"gap\") significa \"vanto\" e viene dal verbo \"gabar\" (aprire ampiamente la bocca, vale a dire sbadigliare). La canzone \u00e8 naturalmente competitiva e il vanto viene spesso presentato come una sfida, la quale pu\u00f2 generare risposte poetiche. La vanteria, tuttavia, \u00e8 fatta per puro divertimento, seguendo tipicamente una formula onde assicurare che sia ben accetta (diversamente da un vero \"vanto\"). Spesso \u00e8 fortemente ironica e i vanti sono intesi specificamente a intrattenere il pubblico che li conosce bene. \nIl primo \"gab\" che si conosca \u00e8 \"Ben vuelh\", composto da Guglielmo IX d'Aquitania (morto nel 1126). Il \"sirventes\", \"De mots ricos no tem Peire Vidal\", di Uc de Lescura, inizia con un \"gab\" dove viene declamata la superiorit\u00e0 del compositore rispetto a otto altri trovatori suoi contemporanei, tra cui l'uomo del titolo, Peire Vidal, egli stesso un famoso compositore di \"gabs\". Una dei pi\u00f9 noti gab inizia cos\u00ec:"}
{"id": "3056713", "revid": "352448", "url": "https://it.wikipedia.org/wiki?curid=3056713", "title": "Gab (canzone)", "text": ""}
{"id": "3056715", "revid": "585241", "url": "https://it.wikipedia.org/wiki?curid=3056715", "title": "Scirocco-Powell Racing", "text": "La Scirocco-Powell Racing \u00e8 stata una scuderia di Formula 1 che ha preso parte ad alcuni Gran Premi nella stagione 1963 senza ottenere punti.\nStoria.\nAl termine del 1961 l'americano Hugh Powell acquist\u00f2 la scuderia Emeryson, scuderia britannica attiva dagli anni '30. Dopo aver disputato alcune gare nel 1962 con telai Emeryson affidati a Tony Settember e John Campbell-Jones, nel 1963 la scuderia fu rinominata Scirocco-Powell Racing e fu avviato il progetto di una nuova vettura, equipaggiata con motori BRM.\nLa Scirocco esord\u00ec nel secondo Gran Premio della stagione, in Belgio, con una singola monoposto affidata a Settember. Il pilota statunitense part\u00ec in diciannovesima posizione, ma nell'ultima fase di gara ebbe un incidente e danneggi\u00f2 gravemente la vettura, venendo comunque classificato ottavo. La scuderia salt\u00f2 il Gran Premio d'Olanda, ripresentandosi in Francia con Settember alla guida e schierando una seconda vettura per Ian Burgess nel Gran Premio di Gran Bretagna.\nI risultati furono per\u00f2 scarsi, ad eccezione di un secondo posto ottenuto da Settember nel Gran Premio d'Austria, non valido per il Campionato del Mondo; anche in questa occasione, per\u00f2, Settember accus\u00f2 ben cinque giri di ritardo dal vincitore Jack Brabham.\nLa mancanza di risultati spinse Powell a vendere la squadra. Nel 1964 la vettura di Burgess fu acquistata dal pilota belga Andr\u00e9 Pilette, che aveva gi\u00e0 disputato alcune gare per la Emeryson. Pilette prese parte ad alcune gare, anche valide per il Campionato, ma non ottenne risultati degni di nota e a fine anno la Scirocco scomparve definitivamente dalle piste."}
{"id": "3056716", "revid": "110157", "url": "https://it.wikipedia.org/wiki?curid=3056716", "title": "Uhl\u00ed\u0159sk\u00e9 Janovice", "text": "Uhl\u00ed\u0159sk\u00e9 Janovice \u00e8 una citt\u00e0 della Repubblica Ceca facente parte del distretto di Kutn\u00e1 Hora, in Boemia Centrale."}
{"id": "3056717", "revid": "1305772", "url": "https://it.wikipedia.org/wiki?curid=3056717", "title": "West Bloomfield", "text": ""}
{"id": "3056718", "revid": "466539", "url": "https://it.wikipedia.org/wiki?curid=3056718", "title": "Michael Pate", "text": "Biografia.\nInizi\u00f2 la sua carriera artistica come speaker della radio di stato australiana, prima di emigrare negli Stati Uniti e dedicarsi al cinema. Per la sua maschera incisiva e i suoi lineamenti marcati gli furono spesso attribuiti ruoli di antagonista e di villain. \u00c8 ricordato in modo particolare per aver interpretato il capo Apache Victorio nel film \"Hondo\" (1954), accanto a John Wayne. Pate riprender\u00e0 successivamente lo stesso ruolo per la televisione nella serie \"Hondo\", prodotta nel 1967.\nNegli anni sessanta torn\u00f2 in Australia ma continu\u00f2 la sua carriera, tra televisione, cinema e teatro. Al 1979 risale la sua unica prova di regista con il film \"Tim - Un uomo da odiare\" (di cui cur\u00f2 anche la sceneggiatura), interpretato da Piper Laurie e dal giovane Mel Gibson, e tratto dall'omonimo romanzo di Colleen McCullough."}
{"id": "3056719", "revid": "1305772", "url": "https://it.wikipedia.org/wiki?curid=3056719", "title": "West Branch", "text": ""}
{"id": "3056720", "revid": "110157", "url": "https://it.wikipedia.org/wiki?curid=3056720", "title": "Zru\u010d nad S\u00e1zavou", "text": "Zru\u010d nad S\u00e1zavou \u00e8 una citt\u00e0 della Repubblica Ceca facente parte del distretto di Kutn\u00e1 Hora, in Boemia Centrale."}
{"id": "3056721", "revid": "110157", "url": "https://it.wikipedia.org/wiki?curid=3056721", "title": "OverClocked ReMix", "text": "OverClocked ReMix, nota anche come OC ReMix e OCR, \u00e8 un'organizzazione senza scopo di lucro creata con lo scopo di preservare e rendere omaggio alla musica dei videogiochi riarrangiando e re-interpretando i pezzi con nuove tecnologie o con strumenti tradizionali. Il sito internet offre alcune migliaia di ri-arrangiamenti \"fan-made\", informazioni sulle colonne sonore dei videogame e sui relativi compositori, risorse per aspiranti artisti e un forum di discussione.\nIl webmaster del sito \u00e8 David W. Lloyd (noto col nickname \"djpretzel\"), che ha coniato la parola \"ReMix\" per riferirsi ad una re-interpretazione, in contrapposizione a \"remix\", che in genere implica modifiche al materiale originale. L'ambiguit\u00e0 del termine \"ReMix\" non \u00e8 voluta, dal momento che lo scopo dell'organizzazione \u00e8 di dare una nuova interpretazione dei temi originali e non di modificare o plagiare il lavoro di altri.\nLloyd diede vita all'organizzazione nel dicembre del 1999 col nome di \"DJ Pretzel's OverClocked ReMix\", una branca di \"OverClocked\", un sito dedicato ai suoi fumetti online 3D. Da allora il sito si \u00e8 espanso, cambiando grafica alcune volte e il dominio. Lloyd registr\u00f2 OverClocked ReMix come societ\u00e0 a responsabilit\u00e0 limitata (LLC) nel 2007.\nIl sito raccoglie circa 2000 \"ReMix\", realizzati da oltre 500 \"ReMixer\". I generi musicali rappresentati sono i pi\u00f9 svariati. I ReMix si possono scaricare singolarmente o in pacchetti BitTorrent, tutto gratuitamente, e sono rilasciati sotto una policy non commerciale. Saltuariamente il sito pubblica anche degli album in cui viene re-interpretata l'intera colonna sonora di un determinato videogioco (o serie) da un gruppo di \"ReMixer\"."}
{"id": "3056723", "revid": "1305772", "url": "https://it.wikipedia.org/wiki?curid=3056723", "title": "West Columbia", "text": ""}
{"id": "3056725", "revid": "547034", "url": "https://it.wikipedia.org/wiki?curid=3056725", "title": "Kostelec nad Labem", "text": "Kostelec nad Labem \u00e8 una citt\u00e0 della Repubblica Ceca parte del distretto di M\u011bln\u00edk, in Boemia Centrale. La citt\u00e0 come gi\u00e0 presente nel nome \u00e8 situata sul fiume Elba e ha una popolazione che si aggira intorno ai 4.200 abitanti. Dal 2003 la citt\u00e0 \u00e8 parte del programma culturale sponzorizzato dal Ministero della Cultura Ceco di \"\". \nStoria.\nSecondo il dizionario didattico di Otto, Kostelec nad Labem (in italiano Chiesa sull'Elba) ha origini molto antiche, infatti venne menzionato per la prima volta nel 1276. Sul lato sinistro del fiume Elba si ereggeva una fortezza risalente al XIII Secolo di propriet\u00e0 della Corona Bohema. Successivamente la citt\u00e0 fu trasferita sotto il controllo del podest\u00e0 di R\u00fdzmburk, che nel 1276 grazie all'alleanza con Rodolfo d'Asburgo consegn\u00f2 Kostelec e quindi il castello a Ottocaro II di Boemia che restitui ai beni reali. Da quel momento in poi Kostelec ritorn\u00f2 sotto il controllo della Corona Boema e fu dato in pegno a varie persone. Durante le Guerre Hussite la citt\u00e0 divenne nuovamente propriet\u00e0 privata dalla propriet\u00e0 della Corona. Nel 1317 veniva gi\u00e0 menzionata come piccola citt\u00e0.\nNel XV secolo, Kostelec fu controllata da Berek di Dub\u00e1, da cui la acquist\u00f2 la regina ceca Johana di Ro\u017emit\u00e1l, vedova del re Giorgio di Pod\u011bbrady. Dopo la sua morte nel 1475, Kostelec fu acquistata dalla principessa Ludmila Lehnick\u00e1, la figlia della principessa Johana. Durante il regno di Vladislav II nel 1486 il paese guadagn\u00f2 il titolo di citt\u00e0."}
{"id": "3056726", "revid": "88740", "url": "https://it.wikipedia.org/wiki?curid=3056726", "title": "West Haven", "text": ""}
{"id": "3056727", "revid": "278397", "url": "https://it.wikipedia.org/wiki?curid=3056727", "title": "Nando Parrado", "text": ""}
{"id": "3056735", "revid": "1003477", "url": "https://it.wikipedia.org/wiki?curid=3056735", "title": "Kralupy nad Vltavou", "text": "Kralupy nad Vltavou (in tedesco \"Kralup an der Moldau\") \u00e8 una citt\u00e0 della Repubblica Ceca facente parte del distretto di M\u011bln\u00edk, in Boemia Centrale."}
{"id": "3056736", "revid": "767487", "url": "https://it.wikipedia.org/wiki?curid=3056736", "title": "Giuseppe Giacomelli", "text": "Primo Sindaco di Udine dopo l'unit\u00e0 d'Italia tra il 1866 ed il 1867. Fu deputato per 6 legislature tra il 1866 ed il 1895. Fu coinvolto nello scandalo della Banca Romana."}
{"id": "3056738", "revid": "729019", "url": "https://it.wikipedia.org/wiki?curid=3056738", "title": "Mark Ella", "text": "Australiano aborigeno, ha giocato nel ruolo di mediano d'apertura.\nBiografia.\nConsiderato uno dei giocatori di maggior talento del rugby australiano, Mark \u00e8 il pi\u00f9 dotato dei tre fratelli Ella (gli altri sono Glen e Gary, che hanno anche collezionato rispettivamente 4 e 6 presenze in nazionale durante gli anni 1980).\nMark Ella debutt\u00f2 in nazionale giocando a Sydney contro la Nuova Zelanda, il 21 giugno 1980. In quella partita, terminata 13-9 a favore dei Wallabies, segn\u00f2 un drop. Nel 1982, in occasione della gara contro gli All Blacks, ottenne la fascia di capitano.\nSi ritir\u00f2 inaspettatamente a 25 anni, con grande stupore del mondo sportivo, dopo il grande slam nel \"tour\" 1984 nelle isole britanniche; anni dopo, riguardo tale prematura decisione, afferm\u00f2 di averla gi\u00e0 meditata da tempo perch\u00e9 all'epoca il rugby era dilettantistico e lui aveva altri interessi professionali; inoltre aggiunse ironicamente che, essendosi ritirato al massimo della sua carriera, la gente lo considera, anni dopo, un giocatore migliore di quando smise l'attivit\u00e0.\nNel 1997 \u00e8 stato ammesso nella International Rugby Hall of Fame."}
{"id": "3056754", "revid": "508036", "url": "https://it.wikipedia.org/wiki?curid=3056754", "title": "Andrea Mongelli", "text": "Biografia.\nBasso dalla voce \"potente dal timbro caldo e baritonale e uno stile impareggiabile dell'attore\", attivo anche come baritono nella seconda parte della sua carriera, esord\u00ec al Teatro Petruzzelli di Bari nel 1918, nella zarzuela \"La gran v\u00eda\" di Joaqu\u00edn Valverde Dur\u00e1n (e fu proprio al teatro barese che Mongelli nel 1955 diede la sua 7081\u00aa recita). \nNel 1922 debutt\u00f2 a Lecce nel ruolo di Mefistofele ottenendo consensi entusiastici da parte della critica e del pubblico.\nNel novembre 1926 a Filadelfia \u00e8 Ramfis in Aida.\nFu protagonista per oltre un ventennio anche al Teatro dell'Opera di Roma dove debutt\u00f2 nel 1928 nel ruolo di Zuniga nella \"Carmen\" con Miguel Fleta e Benvenuto Franci seguito da Raimondo in Lucia di Lammermoor diretto da Gino Marinuzzi (1882-1945) con Toti Dal Monte, Fleta e Riccardo Stracciari, conte Rodolfo ne La sonnambula diretto da Marinuzzi con la Dal Monte e Tito Schipa e Ramfis in \"Aida\" diretto da Marinuzzi con Fanny Anit\u00faa e Franci.\nNel 1932 al Teatro alla Scala di Milano \u00e8 il vescovo nella prima assoluta di \"Palla de' Mozzi\" di Marinuzzi con Gilda Dalla Rizza, Galliano Masini, Giuseppe Nessi, Franci ed Aristide Baracchi.\nNel 1937 al Teatro Donizetti di Bergamo \u00e8 Dimo nella prima assoluta di \"Maria d'Alessandria\" di Giorgio Federico Ghedini con Nessi, Antenore Reali e Baracchi e Raimondo in \"Lucia di Lammermoor\" con Lina Aimaro, Gino Del Signore, Giovanni Malipiero, Angelo Mercuriali e Gino Bechi.\nNella stagione 1939 a Roma diretto da Tullio Serafin \u00e8 Wotan ne L'oro del Reno con Nessi e Giulio Neri e ne La Valchiria con Giuseppina Cobelli e Neri, al Parco del Valentino di Torino diretto da Serafin Carbon in Cyrano de Bergerac (opera) con Magda Olivero, Antonio Melandri, Mercuriali ed Afro Poli e Colline ne La boh\u00e8me con Mafalda Favero, Malipiero e Poli, alle Terme di Caracalla Ramfis in \"Aida\" diretto da Oliviero De Fabritiis con Iva Pacetti, Ebe Stignani, Beniamino Gigli e Bechi e si esib\u00ec al Teatro Regio di Parma nel ruolo di M\u00e9phistoph\u00e9l\u00e8s nel \"Faust\" di Charles Gounod diretto da Antonino Votto con la Olivero, Bruno Landi (tenore), Enzo Mascherini e Baracchi, che la critica del tempo defin\u00ec \"da manuale\".\nNel 1942 fu scritturato in diversi teatri mitteleuropei, a Praga, Bonn, Stoccarda, Norimberga, Dortmund, Essen, Budapest, Magdeburgo, Cottbus, dove interpret\u00f2 il ruolo di Don Magnifico ne \"La Cenerentola\". Fu attivo nei maggiori teatri internazionali oltre che in Europa, numerose furono le sue presenze in America del Nord, in Sudamerica e in Australia. I due ruoli che Mongelli rappresent\u00f2 con maggiore successo sulla scena furono quelli di Don Basilio e Mefistofele. Cant\u00f2 con i pi\u00f9 grandi cantanti del periodo come Maria Callas, Renata Tebaldi, Renata Scotto, Beniamino Gigli, Giacomo Lauri-Volpi, Franco Corelli, Ferruccio Tagliavini, Fedora Barbieri, Giulietta Simionato, Ettore Bastianini. Mongelli fu protagonista negli anni quaranta nel repertorio wagneriano eseguito in lingua italiana. Nella seconda parte della carriera interpret\u00f2 diversi ruoli in opere italiane di compositori del Novecento, come Franco Alfano, Roffredo Caetani e Felice Lattuada. Mor\u00ec a Roma in seguito a crisi cardiaca."}
{"id": "3056760", "revid": "1149807", "url": "https://it.wikipedia.org/wiki?curid=3056760", "title": "Two Steps from Hell", "text": "Two Steps from Hell \u00e8 una societ\u00e0 di diritto privato statunitense fondata nel 2006 dal britannico Nick Phoenix e dal norvegese Thomas J. Bergersen. Per estensione, il nome indica anche il gruppo formato dal duo che compone musica orchestrale per trailer cinematografici e televisivi.\nDiscografia.\nLa maggior parte degli album dei Two Steps from Hell non \u00e8 destinata alla vendita. Le licenze d'uso per le loro musiche vengono concesse solo a produttori ed editori cinematografici e televisivi.\nIl 3 maggio 2010 \u00e8 stato pubblicato \"Invincible\", primo album destinato alla vendita pubblica. La raccolta contiene i brani di maggior successo dei due compositori.\nL'album \u00e8 stato distribuito solo in digital delivery attraverso le piattaforme Amazon.com, iTunes Store e CDbaby.\nNel settembre 2011 \u00e8 stato pubblicato \"Archangel\", secondo album destinato alla vendita pubblica e sempre distribuito esclusivamente in digital delivery.\nLe copertine degli album sono tutte realizzate da \"Steven Gilmore\".\nLa canzone \"Heart of Courage\" \u00e8 stata suonata negli stadi di UEFA EURO 2012 in ogni partita, nel momento in cui le squadre entravano in campo prima dell'esecuzione degli inni nazionali e nella cerimonia di premiazione quando Iker Casillas, capitano della Spagna, ha alzato al cielo la Coppa Henri Delaunay dopo aver battuto in finale l'Italia. \n\u00c8 stata inoltre colonna sonora degli spot per il lancio della Ferrari FF e del Mercedes-Benz SUV, oltre al trailer del videogioco \"Mass Effect 2\". \u00c8 anche sigla iniziale del programma \"Ulisse Il piacere della scoperta\", edizione 2013 e successive, di Alberto e Piero Angela; e del reality show \"L'isola dei famosi, edizione 2021\".\nIl brano \"Victory\" \u00e8 stato utilizzato come sigla di chiusura del programma \"Dritto e rovescio\", condotto da Paolo Del Debbio.\nAlbum non in vendita.\nElenco degli album non venduti ai consumatori ma solo a produttori ed editori cinematografici e televisivi:\nAlbum in vendita.\nElenco degli album in vendita ai consumatori:\nAltri album.\nElenco degli album composti da altri artisti, pubblicati sotto l'etichetta \"Two Steps from Hell\":\nTrailer.\nLe musiche dei Two Steps from Hell sono state utilizzate per i trailer dei seguenti film e videogiochi:"}
{"id": "3056763", "revid": "1924342", "url": "https://it.wikipedia.org/wiki?curid=3056763", "title": "Elvis' Christmas Album", "text": "Elvis' Christmas Album \u00e8 un album di canzoni natalizie registrato da Elvis Presley e pubblicato dalla RCA Records, numero di catalogo LOC 1035, nell'ottobre del 1957 negli Stati Uniti. Alla sua uscita il disco riscosse un grande successo commerciale restando per quattro settimane consecutive al numero 1 della classifica di \"Billboard\". Le vendite hanno superato i 3 milioni di copie negli Stati Uniti.\nDescrizione.\nL'LP originale del 1957 \u00e8 composto da otto canzoni natalizie, e da quattro brani gospel che erano stati precedentemente pubblicati sull'EP \"Peace in the Valley\", nel maggio 1957.\nLa maggior parte dei brani sono tradizionali canti di Natale, come \"White Christmas\" e \"Silent Night\", ma furono incluse nel disco anche due canzoni nuove composte appositamente per Presley, \"Santa Bring My Baby Back (to Me)\" e \"Santa Claus Is Back In Town\", quest'ultima scritta da Jerry Leiber e Mike Stoller.\nPolemiche.\nBing Crosby, interprete storico di \"White Christmas\", mostr\u00f2 di non gradire l'interpretazione che Elvis aveva dato del brano, giudicandola \"una parodia profana\" della sua versione e appellandosi all'autore della canzone, Irving Berlin, chiese la messa al bando dell'intero album, con il divieto di trasmetterlo in radio. Anche se la maggior parte delle stazioni radiofoniche statunitensi ignorarono la richiesta, un disc jockey fu licenziato per aver trasmesso una canzone dell'album, e molte radio canadesi si rifiutarono di suonare il disco.\nSingoli.\nLe due nuove composizioni dell'album, \"Santa Bring My Baby Back (to Me)\" e \"Santa Claus Is Back In Town\", furono accorpate insieme e pubblicate come singolo in Gran Bretagna in contemporanea con l'uscita dell'album. Il singolo raggiunse la posizione numero 7 in classifica nel novembre 1957."}
{"id": "3056775", "revid": "1833112", "url": "https://it.wikipedia.org/wiki?curid=3056775", "title": "Bombardamento della costa adriatica del 24 maggio 1915", "text": "Il bombardamento della costa adriatica del 24 maggio 1915 fu un'azione navale effettuata dalla marina imperiale austro-ungarica contro le citt\u00e0 e le linee di trasporto della costa adriatica italiana, in risposta alla dichiarazione di guerra dell'Italia lo stesso giorno. Divise in otto gruppi principali, le navi da guerra austriache bombardarono obiettivi militari e civili lungo quasi tutta la costa italiana, effettuando un'azione lampo di attacco che colse impreparati gli italiani, che non riuscirono a opporre una efficace risposta.\nLe azioni di bombardamento.\nQuando l'Italia dichiar\u00f2 guerra all'Impero austro-ungarico la marina imperiale era pronta a reagire, attaccando diversi obiettivi in tutta la regione delle Marche. Lo stesso giorno, il cacciatorpediniere \"Dinara\" e la nave silurante \"Tb 53T\" bombardarono il porto di Ancona. Il cacciatorpediniere \"Lika\", in ricognizione tra Pelagosa e il Gargano, colp\u00ec una stazione radio a Vieste. A difendere queste acque vi era unicamente il cacciatorpediniere \"Turbine\", che ebbe uno scontro con la \"Lika\", uscendone per\u00f2 sconfitto.\nSuccessivamente, la maggior parte della flotta austriaca a Pola salp\u00f2 per l'Adriatico. Di questo gruppo di navi facevano parte tre corazzate dreadnought (\"Viribus Unitis\", \"Prinz Eugen\" e \"Tegetthoff\") e otto corazzate pre-dreadnought. In seguito si aggiunsero altre unit\u00e0. La flotta bombard\u00f2 diverse citt\u00e0 sulla costa adriatica della penisola, soprattutto Ancona e la sua provincia.\nLa citt\u00e0 di Ancona sub\u00ec il bombardamento pi\u00f9 violento durato circa un'ora e un quarto eseguito da quasi tutta la squadra di Pola, con la presenza della nave ammiraglia \"Habsburg\". Furono lanciati siluri verso le banchine del porto colpendo e affondando il piroscafo tedesco Lemnos. Furono lanciati sulla citt\u00e0 inerme proiettili di grosso calibro provocando gravi danni a edifici pubblici e a diverse case private. Due velivoli solcavano il cielo segnalando gli obiettivi da colpire. Subirono danni rilevanti l'Ospedale Militare, il Bagno Penale, L'Orfanotrofio, le officine dei Cantieri navali, la Banca d'Italia e, in particolare, la Cattedrale di San Ciriaco, di cui fu lesionata la cupola e completamente distrutta la Cappella del Sacramento.\nLa \"Tegetthoff\" e il cacciatorpediniere \"Velebit\" colpirono l'aeroporto \"Citt\u00e0 di Falconara\", fuori Ancona. La pre-dreadnought SMS \"Radetzky\" e due navi siluranti bombardarono Potenza Picena prima di rientrare a Pola. Un'altra pre-dreadnought, la SMS \"Zrinyi\", con altre due navi siluranti, bombard\u00f2 Senigallia, distruggendo un treno e danneggiando la stazione ferroviaria e un ponte; in seguito rientrarono anch'essi a Pola.\nL'incrociatore leggero \"Admiral Spaun\" bombard\u00f2 la stazione di segnalazione sull'isola di Cretaccio, mentre la \"Sankt Georg\", con due navi siluranti, colp\u00ec Rimini, danneggiando un treno. Il cacciatorpediniere \"Streiter\" attacc\u00f2 una stazione di segnalazione vicino a Torre Mileto e l'incrociatore leggero \"SMS Novara\", con il cacciatorpediniere \"Scharfsch\u00fctze\" e due navi siluranti, colp\u00ec una base navale e le sue batterie costiere a Porto Corsini.\nL'incrociatore leggero \"Helgoland\", supportato da quattro cacciatorpediniere, dopo aver colpito il castello di Barletta, ebbe uno scontro con il cacciatorpediniere italiano \"Turbine\", immolatosi nelle acque adriatiche a sud di Pelagosa. Il cacciatorpediniere \"Tatra\" colp\u00ec la ferrovia vicino a Manfredonia mentre il \"Csepel\" centr\u00f2 la sua stazione ferroviaria. L'attacco si concluse con un bombardamento su Venezia e sull'aeroporto di Falconara Marittima, da parte di idrovolanti austriaci.\nConseguenze.\nLa Marina austriaca inflisse gravi danni e 63, tra militari e civili italiani morirono, solo ad Ancona, dove gli austriaci colpirono il cantiere navale e la cappella del Santissimo Sacramento del Duomo di San Ciriaco, che venne seriamente danneggiata da otto cannonate austriache. Le vittime austriache furono minime.\nLa guerra sull'Adriatico continu\u00f2, culminando in un tentativo britannico di bloccare la flotta austriaca sul canale d'Otranto. Tale blocco venne attaccato ripetutamente dagli austriaci per tutta la durata della guerra."}
{"id": "3056776", "revid": "1209850", "url": "https://it.wikipedia.org/wiki?curid=3056776", "title": "Luigi Spezzotti", "text": "Fu l'ultimo sindaco di Udine prima dell'epoca fascista tra il 1920 ed il 1923. Fu deputato per 1 legislatura tra il 1924 ed il 1929. Nel 1929 fu nominato senatore del Regno d'Italia."}
{"id": "3056777", "revid": "287204", "url": "https://it.wikipedia.org/wiki?curid=3056777", "title": "Clare GAA", "text": "Il Clare County Board, pi\u00f9 conosciuto come Clare GAA \u00e8 uno dei 32 county boards irlandesi responsabile della promozione degli sport gaelici nella contea di Clare e dell'organizzazione dei match della propria rappresentativa (Clare GAA \u00e8 usato anche per indicare le franchige degli sport gaelici della contea) con altre contee.\nHurling.\nL'hurling viene giocato nella contea da secoli e Michael Cusack, fondatore della GAA viene proprio da questa contea. Il primo Munster Senior Hurling Championship venne vinto nel 1899 e il secondo nel 1914, anno in cui la squadra conquist\u00f2 il suo primo All-Ireland Senior Hurling Championship in finale contro Laois. Dopo il titolo provinciale del 1932, bisogn\u00f2 aspettare il 1995 perch\u00e9 la squadra vincesse ancora nello stesso torneo. In quell'anno si aggiudic\u00f2 anche l'All-Ireland e ripet\u00e9 l'impresa due anni dopo. Nel 2013 battendo dopo un replay Cork, il Clare ottiene il suo quarto titolo.\nCalcio gaelico.\nAnche nel calcio gaelico la squadra ha avuto buone formazioni. I suoi massimi due successi consistono nelle vittorie nel 1917 e nel 1992 del Munster Senior Football Championship. Nel secondo degli anni citati la franchigia giunse anche in semi-finale all'All-Ireland Senior Football Championship ma fu battuta da Dublino."}
{"id": "3056779", "revid": "1305772", "url": "https://it.wikipedia.org/wiki?curid=3056779", "title": "Do You (Ne-Yo)", "text": "Do You \u00e8 un brano musicale del cantante statunitense Ne-Yo, estratto come secondo singolo dall'album \"Because of You\" il 31 luglio 2007.\nSono stati prodotti diversi remix del brano, uno dei quali figura il featuring della cantante Mary J. Blige, mentre un altro distribuito esclusivamente in Giappone della cantante Utada."}
{"id": "3056780", "revid": "287204", "url": "https://it.wikipedia.org/wiki?curid=3056780", "title": "Mercedes Cup 2004", "text": "Il Mercedes Cup 2004 \u00e8 stato un torneo di tennis giocato sulla terra rossa. \u00c8 stata la 27\u00aa edizione del Mercedes Cup, che fa parte della categoria International Series Gold nell'ambito dell'ATP Tour 2004. Si \u00e8 giocato a Stoccarda in Germania, dal 12 al 18 luglio 2004.\nCampioni.\nSingolare.\n Guillermo Ca\u00f1as ha battuto in finale Gast\u00f3n Gaudio, 5-7, 6-2, 6-0, 1-6, 6-3\nDoppio.\n Ji\u0159\u00ed Nov\u00e1k / Radek \u0160t\u011bp\u00e1nek hanno battuto in finale Simon Aspelin / Todd Perry 6-2, 6-4"}
{"id": "3056785", "revid": "287204", "url": "https://it.wikipedia.org/wiki?curid=3056785", "title": "Austrian Open 2004", "text": "L'Austrian Open 2004 \u00e8 stato un torneo di tennis giocato sulla terra battuta. \u00c8 stata la 34\u00aa edizione dell'Austrian Open, che fa parte della categoria International Series Gold nell'ambito dell'ATP Tour 2004. Si \u00e8 giocato al Kitzb\u00fchel Sportpark Tennis Stadium di Kitzb\u00fchel in Austria, dal 19 al 25 luglio 2004.\nCampioni.\nSingolare maschile.\n Nicol\u00e1s Mass\u00fa ha battuto in finale Gast\u00f3n Gaudio 7\u20136(3), 6\u20134\nDoppio.\n Franti\u0161ek \u010cerm\u00e1k / Leo\u0161 Friedl hanno battuto in finale Lucas Arnold Ker / Mart\u00edn Garc\u00eda 6-3, 7-5"}
{"id": "3056788", "revid": "767487", "url": "https://it.wikipedia.org/wiki?curid=3056788", "title": "Can We Chill", "text": "Can We Chill \u00e8 un brano musicale del cantante statunitense Ne-Yo, estratto come terzo singolo dall'album \"Because of You\" il 1\u00ba ottobre 2007."}
{"id": "3056791", "revid": "287204", "url": "https://it.wikipedia.org/wiki?curid=3056791", "title": "Japan Open Tennis Championships 2004", "text": "Il Japan Open Tennis Championships 2004 \u00e8 stato un torneo di tennis giocato sul cemento.\n\u00c8 stata la 32\u00aa edizione dell'evento, che fa parte dell'International Series Gold nell'ambito dell'ATP Tour 2004 e della categoria Tier III nell'ambito del WTA Tour 2004. Si \u00e8 giocato all'Ariake Coliseum di Tokyo, in Giappone, dal 4 al 10 ottobre 2004.\nCampioni.\nSingolare maschile.\n Ji\u0159\u00ed Nov\u00e1k ha battuto in finale Taylor Dent 5-7, 6-1, 6-3\nSingolare femminile.\n Marija \u0160arapova ha battuto in finale Mashona Washington 6-0, 6-1\nDoppio maschile.\n Jared Palmer / Pavel V\u00edzner hanno battuto in finale Ji\u0159\u00ed Nov\u00e1k / Petr P\u00e1la 5-1, rit.\nDoppio femminile.\n Shinobu Asagoe / Katarina Srebotnik hanno battuto in finale Jennifer Hopkins / Mashona Washington 6-1, 6-4"}
{"id": "3056793", "revid": "767487", "url": "https://it.wikipedia.org/wiki?curid=3056793", "title": "Go On Girl", "text": "Go On Girl \u00e8 un singolo del cantante statunitense Ne-Yo, il quarto estratto dall'album \"Because of You\" e pubblicato il 4 dicembre 2007.\nVideo musicale.\nIl videoclip \u00e8 stato diretto da Hype Williams ed \u00e8 completamente in bianco e nero, e mostra il cantante cantare in uno sfondo bianco, vestito in modo diverso in molte occasioni, e scene varie dove vengono mostrate diverse modelle."}
{"id": "3056795", "revid": "287204", "url": "https://it.wikipedia.org/wiki?curid=3056795", "title": "Bank Austria Tennis Trophy 2004", "text": "Il Bank Austria Tennis Trophy 2004 \u00e8 stato un torneo di tennis giocato sul cemento indoor.\n\u00c8 stata la 30\u00aa edizione del Bank Austria Tennis Trophy, che fa parte della categoria International Series Gold nell'ambito dell'ATP Tour 2004. Il torneo si \u00e8 giocato al Wiener Stadthalle di Vienna in Austria, dall'11 al 17 ottobre 2004.\nCampioni.\nSingolare maschile.\n Feliciano L\u00f3pez ha battuto in finale Guillermo Ca\u00f1as 6-4, 1-6, 7-5, 3-6, 7-5\nDoppio maschile.\n Martin Damm / Cyril Suk hanno battuto in finale Gast\u00f3n Etlis / Mart\u00edn Rodr\u00edguez 6-74, 6-4, 7-64"}
{"id": "3056800", "revid": "831312", "url": "https://it.wikipedia.org/wiki?curid=3056800", "title": "Brent Bookwalter", "text": "Carriera.\n2005-2007: i primi anni.\nNel luglio 2005 si accasa alla formazione Continental statunitense Advantage Benefits-Endeavour: in quella stagione si classifica secondo nella cronometro Under-23 dei campionati statunitensi su strada, dietro a Steven Cozza, e terzo, nella medesima categoria, ai campionati nazionali di cross.\nL'anno dopo, sempre con la Advantage Benefits, fa suo il titolo nazionale a cronometro Under-23, battendo proprio Cozza, e si piazza secondo nella gara in linea, superato da Craig Lewis. Nel finale di stagione partecipa anche alla prova a cronometro Under-23 dei campionati mondiali su strada di Salisburgo, classificandosi quarantesimo.\nNel 2007 \u00e8 quindi tra le file della VMG Racing, squadra dilettantistica fondata l'anno prima e diretta dall'ex ciclista professionista Chann McRae, e partecipa al Tour of California con una selezione di giovani ciclisti americani.\nDal 2008: il professionismo.\nNel 2008 compie il salto nel professionismo: viene infatti ingaggiato dalla BMC Racing Team, squadra Professional Continental con la quale disputa la sua prima gara nel circuito ProTour, il Tour de Romandie 2008. Partecipa anche alla prova in linea Elite dei campionati mondiali su strada di Varese, ma si ritira. Nel 2009 ottiene il primo successo da \"pro\", aggiudicandosi il cronoprologo del Tour of Utah; prende inoltre parte ad altre gare del calendario ProTour e partecipa nuovamente alla prova in linea dei campionati del mondo, ritirandosi anche in questa occasione.\nNella stagione 2010 gareggia per la prima volta in uno dei Grandi Giri, il Giro d'Italia: in questa corsa \u00e8 abile a cogliere un secondo posto nella prima tappa, una cronometro individuale lungo le strade di Amsterdam, classificandosi a soli due secondi dal vincitore Bradley Wiggins. In luglio partecipa anche al Tour de France, riuscendo a posizionarsi tra i primi dieci nel prologo di Rotterdam.\nL'anno dopo non va oltre un terzo posto di tappa allo USA Pro Cycling Challenge e un quarto posto nella cronometro dei campionati nazionali statunitensi. Partecipa comunque al Tour de France, contribuendo al successo finale del compagno di squadra Cadel Evans, e alla corsa in linea dei campionati del mondo di Copenaghen, piazzandosi sessantacinquesimo.\nNel 2012 coglie solo alcuni piazzamenti, come il terzo nella prova a cronometro ai campionati nazionali ed il terzo alla prima tappa del Tour of Utah.\nL'anno successivo, alla prima corsa stagionale, vince la tappa inaugurale del Tour of Qatar 2013, corsa nella quale chiude secondo in classifica generale, alle spalle di Mark Cavendish; nel resto della stagione ottiene un doppio secondo posto ai campionati nazionali, sia nella prova in linea, sia nella prova a cronometro e chiude secondo in classifica generale al Tour of Alberta.\nDopo un 2014 senza piazzamenti, nel 2015 Bookwalter torna alla vittoria, aggiudicandosi una tappa all'USA Pro Cycling Challenge, corsa nella quale chiude secondo in classifica generale; altri risultati degni di noto sono stati il terzo posto al Tour of Utah, nella quale vince la classifica a punti, ed il quarto all'\u00d6sterreich-Rundfahrt.\nNel 2016 si piazza terzo in generale al Tour of California e quarto nella prova a cronometro ai campionati nazionali. L'anno successivo vince una tappa al Tour of Utah ed ottiene alcuni piazzamenti come il secondo posto nella prova a cronometro ai campionati nazionali ed in una tappa del Tour of the Alps.\nNel 2018 coglie nuovamente qualche piazzamento al Tour of Utah, dove termina quarto in classifica generale e chiude terzo la prova a cronometro ai campionati nazionali.\nNel 2019 non ottiene alcun piazzamento individuale di rilievo, tuttavia vince tre cronosquadre (Tirreno-Adriatico, Settimana Internazionale di Coppi e Bartali e Czech Cycling Tour).\nNel 2020, alla ripresa delle competizioni, causa Pandemia di COVID-19, ottiene un settimo posto alla Strade Bianche."}
{"id": "3056801", "revid": "268111", "url": "https://it.wikipedia.org/wiki?curid=3056801", "title": "Ulster Senior Hurling Championship", "text": "L'Ulster Senior Hurling Championship \u00e8 il pi\u00f9 importante torneo di hurling della provincia dell'Ulster. Si gioca nei mesi estivi e la finale si disputa a Luglio. \u00c8 un torneo ad eliminazione diretta e la sua organizzazione spetta all'Ulster Board. Il torneo non \u00e8 ai livelli del Leinster Senior Hurling Championship o del Munster Senior Hurling Championship e ci\u00f2 \u00e8 testimoniato dal fatto che nessuna squadra dell'Ulster abbia mai vinto l'All-Ireland Senior Hurling Championship, sebbene Antrim sia giunta a due finali. Questa \u00e8 l'unica contea in cui l'hurling \u00e8 pi\u00f9 popolare del calcio gaelico.\nVincitori.\nLe seguenti squadre hanno raggiunto la finale, senza mai vincerla.\nAntrim ha sempre partecipato a tutte le finali, tranne quelle del 1908 e 2001. Nonostante la sua schiacciante superiorit\u00e0, ci sono accese rivalit\u00e0 con Monaghan e Down."}
{"id": "3056802", "revid": "125269485", "url": "https://it.wikipedia.org/wiki?curid=3056802", "title": "Hayley Kiyoko", "text": "Biografia.\nKiyoko \u00e8 nata il 3 aprile 1991 a Los Angeles, in California, dall'attore e comico Jamie Alcroft e dalla pattinatrice di figura e coreografa Sarah Kawahara. Sua madre \u00e8 canadese, ma di origine giapponese, mentre suo padre \u00e8 dell'Ohio e ha origini tedesche, gallesi, inglesi e scozzesi. Ha iniziato a recitare in giovane et\u00e0, apparendo in spot pubblicitari nazionali per aziende come OnStar, Slim Jim e Cinnamon Toast Crunch. All'et\u00e0 di 8 anni, Kiyoko ha scritto una canzone chiamata \"Notice\", che suo padre la esorta a pubblicare. \u00c8 stata eletta presidente della sua scuola media e delle matricole e vicepresidente nel suo ultimo anno. \u00c8 stata nominata Commissario di intrattenimento nel suo secondo anno e Commissario di Pep Rallies nel terzo anno.\nHa creato e coreografato \"The Agoura High Step Team\" che \u00e8 stato approvato dalla facolt\u00e0 come club della scuola sotto la sua direzione. La squadra si \u00e8 piazzata terza in una competizione nazionale nel 2005. Dopo la laurea, \u00e8 stata ammessa alla Scuola di musica di Clive Davis presso la New York University, ma \u00e8 stata inizialmente rinviata fino a quando non \u00e8 declinata a causa di un'opportunit\u00e0 di carriera.\nKiyoko \u00e8 stata scoperta all'et\u00e0 di 5 anni quando and\u00f2 con la sua amica a un servizio fotografico. Il regista le ha chiesto di intervenire davanti alla telecamera e ha finito con una pubblicit\u00e0 nazionale per KnowledgeWare. Nickelodeon l'ha avvistata al Culver City Ice Rink, finendo per recitare e narrare un breve pezzo sui bambini nello sport chiamato \"I'm Hayley, a Skater\". Kiyoko ha creato la garage band Hede, dal nome di suo nonno, nel novembre 2007, e ha pubblicato cinque canzoni su Myspace e un video musicale per \"Warehouse\". La band si \u00e8 esibita localmente in diverse occasioni e si \u00e8 separata nel 2008.\nInizi e The Stunners (2007-2011).\nNel 2007, Kiyoko \u00e8 stata avvicinata dall'ex popstar Vitamin C per unirsi a un gruppo di cantanti e ballerini di tutte le ragazze. Si \u00e8 unita a Allie Gonino, Tinashe, Kelsey Sanders (in seguito sostituita da Lauren Hudson) e Marisol Esparza per formare il gruppo The Stunners. Sei mesi dopo la formazione, il gruppo firm\u00f2 con la Columbia Records e pubblic\u00f2 un singolo intitolato \"Bubblegum\" su iTunes insieme al video ufficiale del singolo. Hanno anche cantato una cover del brano \"Let's Hear It for the Boy\" della colonna sonora di \"iCarly\". Nel 2009, il gruppo ha lasciato la Columbia Records, per firmare un accordo di produzione con la Lions Gate Entertainment, per girare un video musicale del loro singolo promozionale \"We Got It\", che \u00e8 stato pubblicato il 22 febbraio 2010.\nNel 2009, interpreta Velma Dinkley nel film per la TV \"Scooby-Doo! Il mistero ha inizio\", ricoprendo poi lo stesso ruolo nel 2010, nel sequel \"Scooby-Doo! La maledizione del mostro del lago\". Nel 2010, Kiyoko ha anche recitato in quattro episodi de \"I maghi di Waverly\".\nIl gruppo The Stunners firm\u00f2 per Universal Republic Records nel 2010 e pubblic\u00f2 il loro primo singolo \"Dancin 'Around the Truth\", che comprendeva i New Boyz. Il video musicale della canzone \u00e8 stato presentato in anteprima il 2 giugno, poco prima che il gruppo fosse annunciato come atto di apertura del My World Tour di Justin Bieber. \u00c8 stato pianificato anche l'uscita del primo un album, ma venne cancellato quando il gruppo si divise nel 2011. Diventer\u00e0, sempre nel 2011, una delle protagoniste del film \"Lemonade Mouth\", recitando al fianco di Bridgit Mendler. Kiyoko, in seguito, ha recitato nell'episodio \"L'isola delle ragazze skater\" di \"Zeke e Luther\" trasmesso il 23 maggio 2011. Il sequel di \"Lemonade Mouth\" venne annullato prima della pre-produzione quando la Disney ha rilasciato una dichiarazione dicendo che \u00absentivano che il film aveva completato la sua storia nel primo film\u00bb.\nCarriera da attrice, i primi EP e \"Expectations\" (2012-2018).\nNel febbraio 2012, Kiyoko ha ottenuto un piccolo ruolo in \"Laguna blu - Il risveglio\", un film TV di Lifetime e remake del film del 1980 \"Laguna blu\". Ha interpretato il personaggio di Gabi in un ruolo ricorrente nella serie \"The Fosters\" in seguito ha interpretato il ruolo di Raven Ramirez in \"\". Ha anche interpretato Shannie nel film \"XOXO\" di Netflix, presentato in anteprima ad agosto 2016. Nel 2015 recit\u00f2 una parte nel film di Leigh Whannell \"Insidious 3 - L'inizio\"; sempre nello stesso anno divenne una delle protagoniste del film di Jon M. Chu \"Jem e le Holograms\".\nIl 12 marzo 2013, Kiyoko ha pubblicato il suo EP di debutto, \"A Belle to Remember\". Subito dopo la sua uscita, Kiyoko ha iniziato a scrivere musica nuova a Londra con il produttore inglese James Flannigan. Annunci\u00f2, successivamente, via Facebook nel 2014 il secondo EP era terminato e che avrebbe fatto il suo debutto in uno show. Le canzoni sono state registrate nel garage dei suoi genitori a Los Angeles con Flannigan. Kiyoko ha anche collaborato con il produttore svedese Anders Grahn.\nIl suo secondo EP, \"This Side of Paradise\", \u00e8 stato pubblicato il 3 febbraio 2015. Il video musicale per il suo singolo \"Girls Like Girls\" \u00e8 stato pubblicato il 24 giugno 2015. Dopo aver co-diretto il video di \"Girls Like Girls\" (che a marzo del 2018 ha oltre 86 milioni di visualizzazioni), Kiyoko ha assunto le responsabilit\u00e0 dirigenziali per il video musicale di \"Cliff's Edge\", distribuito su Vevo a novembre 2015. Nel 2016 ha pubblicato il singolo \"Gravel to Tempo\" estratto dal terzo EP, \"Citrine\". L'EP \u00e8 stato pubblicato il 30 settembre 2016 tramite Empire Distribution e Atlantic. Il suo terzo video musicale completamente autodidatta per la canzone \"One Bad Night\" \u00e8 stato presentato in anteprima a Vice l'11 ottobre 2016 per promuovere l'EP. Un nuovo singolo chiamato \"Sleepover\" \u00e8 stato pubblicato insieme al suo video musicale il 2 marzo 2017 tramite BuzzFeed.\nIl 19 ottobre 2017, esce \"Feelings\", secondo singolo estratto dall'album di debutto \"Expectations\" in uscita il 30 marzo 2018. Il terzo singolo, \"Curious\" \u00e8 stato pubblicato il 13 gennaio 2018, insieme al pre-ordine dell'album. Il videoclip, diretto da Kiyoko e James Larese \u00e8 stato presentato in anteprima a Total Request Live. L'album viene pubblicato il 30 marzo dello stesso anno; segue il quarto singolo \"All I Need\", in collaborazione con Kehlani. Per tale brano viene realizzato un videoclip diretto dalla stessa Hayley.\nI'm Too Sensitive For This Shit (2019 - presente).\nNel 2019, Hayley ha pubblicato i singoli \"I Wish\" e \"Demonds\"; tali brani vengono successivamente inseriti nell'EP \"I'm Too Sensitive For This Shit\", pubblicato il 14 gennaio 2020. Sempre nel 2019, Hayley compare nel videoclip di \"You Need To Calm Down\" di Taylor Swift. Nel 2020, Hayley collabora inoltre con Max nel singolo \"Missed Calls\" e con gli AJR in un remix del singolo \"Bang\".\nVita privata.\nIn un'intervista per la rivista Elle, Kiyoko parla liberamente del suo orientamento sessuale e si definisce lesbica Kiyoko ha detto che il video \"Gravel to Tempo\" attinge alle sue esperienze con l'avere cotte per delle ragazze durante la crescita. Ha parlato ulteriormente della sua sessualit\u00e0 in un articolo per Paper. In quell'intervista, ha espresso la sua frustrazione per il fatto di non connettersi alle persone nel modo desiderato. Alla domanda su qualcosa di se stessa che nessuno conosceva e di cui aveva paura di cantare, Kiyoko voleva cantare sul fatto che le piacessero le ragazze, ma stava lottando per esserne fuori. Ai tempi della scuola, aveva una cotta per un'insegnante, e si rese conto che le piacevano le ragazze ed era cresciuta lottando con questi sentimenti, temendo il rifiuto e il giudizio se avesse fatto coming out. Voleva ispirare fiducia nei ragazzi che devono affrontare gli stessi problemi. Attraverso la sua musica, Kiyoko si impegna per normalizzare le relazioni lesbiche in una societ\u00e0 e in un'industria musicale che considera molto eteronormativa. In un'intervista, ha detto: \u00abSe vedi che due ragazze si innamorano e la normalizzano, allora [le persone] possono lasciarsi andare, \"posso innamorarmi anch'io. Posso essere quella persona. Posso essere cos\u00ec. Posso avere una ragazza cos\u00ec\". Se lo vedono, allora possono crederci. \u00c8 semplicemente quel che siamo\u00bb.\nDoppiatrici italiane.\nNelle versioni in italiano dei suoi lavori, Hayley Kiyoko \u00e8 stata doppiata da:"}
{"id": "3056805", "revid": "767487", "url": "https://it.wikipedia.org/wiki?curid=3056805", "title": "Milan Indoor 2004", "text": "Il Milan Indoor 2004 \u00e8 stato un torneo di tennis giocato sul sintetico indoor. \u00c8 stata la 27\u00aa edizione del Milan Indoor, che fa parte della categoria International Series nell'ambito dell'ATP Tour 2004.\nSi \u00e8 giocato a Milano, Italia, dal 9 al 15 febbraio 2004.\nCampioni.\nSingolare.\n Antony Dupuis ha battuto in finale Mario An\u010di\u0107 6\u20134, 6\u20137(12), 7\u20136(5)\nDoppio.\n Jared Palmer / Pavel V\u00edzner hanno battuto in finale Daniele Bracciali / Giorgio Galimberti 6\u20134, 6\u20134"}
{"id": "3056808", "revid": "729019", "url": "https://it.wikipedia.org/wiki?curid=3056808", "title": "SAP Open 2004", "text": "Il SAP Open 2004 \u00e8 stato un torneo di tennis giocato sul cemento indoor. \u00c8 stata la 115\u00aa edizione del SAP Open, che fa parte della categoria International Series nell'ambito dell'ATP Tour 2004. Si \u00e8 giocato nell'HP Pavilion di San Jose negli Stati Uniti, dal 9 al 15 febbraio 2004.\nCampioni.\nSingolare.\n Andy Roddick ha battuto in finale Mardy Fish 7-613, 6-4\nDoppio.\n James Blake / Mardy Fish hanno battuto in finale Rick Leach / Brian MacPhie 6-2, 7-5"}
{"id": "3056812", "revid": "767487", "url": "https://it.wikipedia.org/wiki?curid=3056812", "title": "Internationaler Raiffeisen Grand Prix 2004", "text": "L'International Raiffeisen Grand Prix 2004 \u00e8 stato un torneo di tennis giocato sulla terra rossa. \u00c8 stata la 24\u00aa edizione dell'International Raiffeisen Grand Prix, che fa parte della categoria International Series nell'ambito dell'ATP Tour 2004. Si \u00e8 giocato a St. P\u00f6lten in Austria, dal 17 al 23 maggio 2004.\nCampioni.\nSingolare.\n Filippo Volandri ha battuto in finale Xavier Malisse 6-1, 6-4\nDoppio.\n Mariano Hood / Petr P\u00e1la hanno battuto in finale Tom\u00e1\u0161 Cibulec / Leo\u0161 Friedl 3\u20136, 7\u20135, 6\u20134"}
{"id": "3056815", "revid": "136801", "url": "https://it.wikipedia.org/wiki?curid=3056815", "title": "International Raiffeisen Grand Prix", "text": ""}
{"id": "3056826", "revid": "287204", "url": "https://it.wikipedia.org/wiki?curid=3056826", "title": "Pamela Barnes Ewing", "text": "Pamela Jean Barnes (precedentemente Haynes e Ewing), detta \"Pam\", \u00e8 un personaggio della soap opera \"Dallas\" interpretato fin dalla prima puntata, nel 1978, da Victoria Principal, nominata per questo ruolo ai Golden Globe come miglior attrice drammatica (nel 1983).\nStoria.\nIl personaggio di Pamela, uno dei pi\u00f9 amati dai fan della serie, rimarr\u00e0 per le prime dieci stagioni del serial, uscendo di scena con la morte del personaggio in un incidente stradale (la macchina della donna si schianta contro una cisterna di benzina, ricoverata in ospedale la donna scompare e nella stagione seguente si scoprir\u00e0 essere morta in solitudine per non far soffrire la sua famiglia).\nLa coppia Pamela e Bobby (interpretato da Patrick Duffy) \u00e8 una delle coppie pi\u00f9 amate non solo della soap, che ne ha fatto un cavallo di battaglia, ma anche della storia delle televisione dove coppie cos\u00ec fedeli e unite non si trovano spesso in questo genere televisivo.\nMolto amati gli scontri (pi\u00f9 che altro orali) tra Pam e il cognato J.R (Larry Hagman), che non sopporta la donna perch\u00e9 sorella del nemico di sempre Cliff (Ken Kercheval)."}
{"id": "3056830", "revid": "3623", "url": "https://it.wikipedia.org/wiki?curid=3056830", "title": "Tutti pazzi per amore 3", "text": ""}
{"id": "3056831", "revid": "767487", "url": "https://it.wikipedia.org/wiki?curid=3056831", "title": "Part of the List", "text": "Part of the List \u00e8 un brano musicale del cantante statunitense Ne-Yo, estratto come quarto singolo dall'album \"Year of the Gentleman\" il 7 aprile 2009.\nIl video musicale prodotto per il brano \u00e8 stato diretto da TAJ Stansberry."}
{"id": "3056834", "revid": "767487", "url": "https://it.wikipedia.org/wiki?curid=3056834", "title": "Belize Defence Force Football Club", "text": "Il Belize Defence Force Football Club, \u00e8 una societ\u00e0 calcistica del Belize. Fondato nel 1995, ha sede a Belize City e milita nella massima serie del campionato beliziano.\nDisputa le partite casalinghe nel MCC Grounds Stadium."}
{"id": "3056835", "revid": "47767", "url": "https://it.wikipedia.org/wiki?curid=3056835", "title": "Azuremyst Isle", "text": ""}
{"id": "3056836", "revid": "47767", "url": "https://it.wikipedia.org/wiki?curid=3056836", "title": "Bloodmyst Isle", "text": ""}
{"id": "3056846", "revid": "547034", "url": "https://it.wikipedia.org/wiki?curid=3056846", "title": "Never Knew I Needed", "text": "Never Knew I Needed \u00e8 un brano musicale scritto da Shaffer Smith per la colonna sonora del film d'animazione \"La principessa e il ranocchio\", ed interpretata del cantante statunitense Ne-Yo. Il brano \u00e8 stato pubblicato come singolo il 25 gennaio 2010.\nPer il brano \u00e8 stato prodotto anche un remix che figura il featuring di Cassandra Steen.\nIl video musicale prodotto per il brano \u00e8 stato diretto da Melina, e distribuito il 29 ottobre 2009."}
{"id": "3056847", "revid": "729019", "url": "https://it.wikipedia.org/wiki?curid=3056847", "title": "Vallan Symms", "text": ""}
{"id": "3056857", "revid": "1793900", "url": "https://it.wikipedia.org/wiki?curid=3056857", "title": "Peterborough (Canada)", "text": "Peterborough \u00e8 una citt\u00e0 del Canada situata nella regione meridionale della provincia dell'Ontario con 78.698 abitanti risultanti al censimento del 2011. La citt\u00e0 \u00e8 capoluogo della contea di Peterborough."}
{"id": "3056858", "revid": "1543377", "url": "https://it.wikipedia.org/wiki?curid=3056858", "title": "Campionati mondiali di nuoto in acque libere 2010", "text": "I VI Campionati del Mondo di Nuoto in acque libere FINA si sono svolti a Roberval, Canada, dal 15 al 23 luglio 2010. Si sono disputate le seguenti gare:\nIn un comunicato di presentazione all'evento, la FINA ha dichiarato che questa sarebbe stata l'ultima edizione dei campionati di nuoto di fondo indipendente dai Campionati mondiali di nuoto o dai Giochi olimpici.\nTrofeo dei campionati.\nIl trofeo dei campionati mondiali di nuoto di fondo viene assegnato alla nazione che ottiene, nel complesso, i migliori piazzamenti: viene stilata una classifica a punti per i primi 12 classificati di ciascuna gara e i punti vengono sommati senza scarti, facendo poi il totale dei nuotatori maschi e femmine. I punti vengono assegnati cos\u00ec (dal primo al dodicesimo posto:) 18, 16, 14, 12, 10, 8, 6, 5, 4, 3, 2, 1. Se due o pi\u00f9 nuotatori arrivano a pari merito viene calcolata la media dei punti assegnati per quelle posizioni."}
{"id": "3056861", "revid": "287204", "url": "https://it.wikipedia.org/wiki?curid=3056861", "title": "Chiramii", "text": ""}
{"id": "3056867", "revid": "131358", "url": "https://it.wikipedia.org/wiki?curid=3056867", "title": "FC Belize", "text": ""}
{"id": "3056870", "revid": "767487", "url": "https://it.wikipedia.org/wiki?curid=3056870", "title": "Irakere", "text": "Gli Irakere sono una band cubana di jazz, fondata nel 1973 dal direttore musicale e compositore Armando de Sequeira Romeu e dal pianista Chucho Vald\u00e9s.\nOrigini.\nIl termine \"irakere\" significa \"foresta\" o \"boschi\" e fino a due secoli fa indicava il nome di una regione in cui vivevano i migliori percussionisti africani. I discendenti di questi esportarono le loro conoscenze musicali e, arrivando a Cuba, gettarono le fondamenta di quella che sarebbe stata la musica ritmica cubana. Il gruppo Irakere nacque nel 1973 dalla necessit\u00e0 di espressione dei pi\u00f9 giovani e talentuosi musicisti dell'isola, i quali seppero unire la musica Jazz americana con i potenti ritmi cubani dando vita a un nuovo e particolare fenomeno, che cambi\u00f2 per sempre il corso della musica popolare cubana.\nIl gruppo.\nLa composizione musicale ruota attorno a un numero sette di artisti: il gruppo Irakere, che ne contiene sei, e Chucho Vald\u00e8s. La storia del gruppo vide succedersi decine di personaggi, molti dei quali noti e importanti nell'ambiente jazz come Paquito D'Rivera o Arturo Sandoval. \nGli strumenti maggiormente utilizzati, che rendono questo tipo di Jazz molto particolare, sono i seguenti: clavi, tamburi bat\u00e0, strumenti abaku\u00e0, tamburi arar\u00e0, gli cheker\u00e9, erikundi, maracas e tamburi bongo.\nIrakere oggi.\nSebbene l'apice del successo sia stato raggiunto negli anni '80, il gruppo oggi continua ad esistere e a produrre musica unica nell'ambiente jazz. Sono ancora molti i volti storici rimasti come il grande Carlos del Puerto o il batterista Enrique Pla. Al centro di tutto resta Chucho Vald\u00e8s che continua a comporre musica, anche come solista, e a guidare il gruppo sempre pronto a offrire opportunit\u00e0 a volti nuovi e a giovani talenti.\nCuriosit\u00e0.\nNel 2002 il brano \"Anunga Nunga\", uno dei capolavori del gruppo, compare in una delle radio (Espantoso) ascoltabili nel videogioco prodotto dalla Rockstar \"Grand Theft Auto: Vice City\" che viene per\u00f2 registrato nel libretto di gioco col titolo errato \"Aguanile\", altro brano degli Irakere."}
{"id": "3056871", "revid": "111319", "url": "https://it.wikipedia.org/wiki?curid=3056871", "title": "Campionati mondiali di nuoto di fondo 2010", "text": ""}
{"id": "3056874", "revid": "1305772", "url": "https://it.wikipedia.org/wiki?curid=3056874", "title": "Mio padre \u00e8 un re", "text": "Mio padre \u00e8 un re \u00e8 un brano di Biagio Antonacci estratto come terzo singolo discografico dall'album \"Convivendo - Parte I\" del 2004.\nIl brano.\nIl brano, scritto da Biagio Antonacci e co-prodotto insieme a Steve De Maio, \u00e8 stato reso disponibile per vendita e per l'airplay a partire dal 28 ottobre 2004. Tema del brano \u00e8 l'amore fra classi sociali economicamente differenti.\nPer il brano non \u00e8 stato prodotto alcun video musicale."}
{"id": "3056875", "revid": "729019", "url": "https://it.wikipedia.org/wiki?curid=3056875", "title": "Operazione Abstention", "text": "Operazione Abstention \u00e8 il nome in codice dato all'invasione, da parte delle forze alleate, dell'isola italiana di Castelrosso distante all'incirca 3\u00a0km dalle coste turche durante la seconda guerra mondiale.\nL'operazione iniziata nel tardo febbraio del 1941 aveva come obiettivo la conquista dell'isola, per stabilire una base dalla quale iniziare la conquista del Dodecaneso e contendere cos\u00ec la supremazia aereo-navale italiana nell'area del mar Egeo. \u00c8 da sottolineare come l'idea di una conquista delle singole isole con piccoli gruppi di uomini delle forze speciali fosse un'idea pensata e portata avanti dall'ammiraglio Andrew Cunningham, mentre il comando britannico e in particolare il primo ministro Winston Churchill fossero piuttosto scettici, per via del rischio di creare attriti tra la Grecia e la Turchia.\nLa situazione precedente.\nDopo la battaglia di Taranto e il successo dell'offensiva in Cirenaica, gli inglesi e i loro alleati acquisirono la superiorit\u00e0 su tutto il Mar Mediterraneo. Il prossimo passo sarebbe stato la neutralizzazione delle forze italiane nel Dodecaneso, e per far ci\u00f2 il comando della Flotta del Mediterraneo decise di occupare la piccola isola di Castelrosso appartenente al Regno d'Italia. L'isola si trova a circa 80 miglia ad est dall'isola di Rodi e a soli 3\u00a0km dalla costa turca. Questa operazione era pensata come il primo, di una serie di passi, attraverso il quale controllare il Mar Egeo.\nGli italiani, comunque, erano ben lontani dall'essere sull'orlo del collasso, che li travolger\u00e0 da l\u00ec ad un paio d'anni dopo. Infatti le loro forze aereo-navali erano ancora attive e in grado di compiere degli attacchi \"mordi e fuggi\" contro i convogli alleati in navigazione tra l'Egitto e la Grecia.\nLo sbarco inglese.\nLe forze da sbarco erano composte da 200 uomini dei commando trasportati presso l'isola dai cacciatorpediniere HMS \"Decoy\" e HMS \"Hereward\", mentre 24 uomini dei Royal Marines erano distaccati sulla cannoniera HMS \"Ladybird\". La flotta part\u00ec dalla Baia di Suda il 24 febbraio. Il piano iniziale prevedeva la costituzione di una testa di ponte presso punta Nifti della durata di 24 ore, in attesa dell'arrivo del corpo di occupazione composto dalla compagnia del reggimento Sherwood Foresters che era fino a quel momento era di stanza nell'isola di Cipro, e che sarebbe dovuto giungere sull'isola con lo yacht armato HMS \"Rosaura\" e scortato dagli incrociatori HMAS \"Perth\" (nave australiana) e HMS \"Bonaventure\".\nA causa del buio e della scarsa conoscenza dell'isola la maggior parte delle lance che avrebbero dovuto trasportare i commando a punta Nifti si spinsero troppo avanti fino ad approdare nel porto principale dell'isola dove vennero in contatto con una pattuglia italiana.\nSolo dopo di ci\u00f2 il sottomarino HMS \"Parthian\" provvide ad effettuare un ricognizione della costa dell'isola.\nLa presenza italiana a Castelrosso consisteva in un piccolo ed eterogeneo gruppo di soldati e di alcuni agenti della Guardia di Finanza in forza presso la stazione radio dell'isola. Le forze britanniche presero di sorpresa la guarnigione italiana e in poco tempo conquistarono la stazione radio e i principali punti strategici dell'isola e della cittadina. Nell'azione si contarono 6 morti, 7 feriti e 35 prigionieri da parte italiana. Prima di essere costretti alla resa gli italiani riuscirono per\u00f2 a mandare una richiesta di aiuto a Rodi \u2013 isola e base aeronavale principale italiana nel Dodecaneso\u00a0\u2013 e secondo le testimonianze italiane anche a bruciare, e rendere cos\u00ec inutilizzabili, i codici crittografici utilizzati dall'esercito italiano in modo da non farli cadere in mano nemica.\nIl contrattacco italiano.\nSoltanto poche ore pi\u00f9 tardi giunse sull'isola la Regia Aeronautica con caccia CR42 seguiti da alcuni bombardieri Savoia-Marchetti 81 che colpirono il porto, l'avamposto e le colline della piccola isola sulle quali si erano installati gli uomini dei commando. L'operazione fu resa possibile anche dal supporto dell'ex sindaco della municipalit\u00e0, Ioannis Lakerdis, di origine greca, che dall'isola segnalava agli italiani dove attaccare i britannici. Durante i vari attacchi la cannoniera HMS \"Ladybird\" venne colpita da una bomba e tre dei suoi marinai rimasero feriti. La nave ormai a corto di carburante per continuare l'operazione, reimbarco i Royal Marines per far rotta verso Famagosta, e a causa di ci\u00f2, oltre la mancanza della copertura via mare, ci fu l'interruzione delle comunicazioni via radio tra i commando e il comando generale sito ad Alessandria d'Egitto.\nAlle prime luci dell'alba del 27 febbraio la Regia Marina inizio l'operazione di riconquista dell'isola.\nLe torpediniere \"Lupo\" e \"Lince\" iniziarono lo sbarco di circa 240 soldati a nord del porto mentre cannoneggiavano con pezzi da 100\u00a0mm le posizioni Britanniche. Nel frattempo il comandante dell'HMS \"Hereward\", avvertito dai commando che avevano occupato l'isola dell'attivit\u00e0 navale italiana, decise di non intercettare subito le unit\u00e0 navali nemiche, ma di aspettare il \"Decoy\" che in quel momento si trovava a circa 40 miglia di distanza dalla costa.\nIl comandante delle operazioni ordin\u00f2 alle navi da guerra di disorganizzare lo sbarco italiano, ma la flottiglia di cacciatorpediniere non fu in grado di trovare le navi nemiche. Lo \"Hereward\" rifer\u00ec al comandante in capo che l'azione di superficie italiana avrebbe reso estremamente pericoloso lo sbarco della forza principale inglese dal piroscafo \"Rosaura\", gi\u00e0 danneggiato dagli attacchi aerei sul porto. Perci\u00f2, lo sbarco della guarnigione fu posposto e riorganizzato. Lo sbarco sarebbe stato gestito dai caccia HMS \"Decoy\" ed HMS \"Hero\", dopo aver trasbordato gli Sherwood Foresters dal \"Rosaura\".\nConseguenze.\nNon ci fu in seguito nessun altro tentativo di conquista dell'isola e cos\u00ec la stessa - e il Dodecaneso\u00a0\u2013 rimase in mano italiana fino all'armistizio avvenuto l'8 settembre del 1943, in seguito al quale l'isola fu occupata dalle forze alleate. In Gran Bretagna il fallimento dell'operazione fu male accolto e furono aperte alcune inchieste sia all'interno del comando britannico sia a livello governativo, con un'inchiesta aperta direttamente dal Primo Ministro Churchill. Durante queste inchieste venne fuori la grave e profonda spaccatura tra esercito e marina che si accusavano a vicenda per il fallimento dell'azione.\nL'Ammiraglio Cunningham ebbe a dire circa il fallimento dell'operazione: \"Una brutta impresa che d\u00e0 poco credito a tutti\". Una commissione d'inchiesta giudic\u00f2 che il comandante dell\"'Hereward\" fece un'errata valutazione sul ritorno della \"Decoy\", aspettando invano la nave che stava scortando la HMS \"Rosaura\", non ingaggiando cos\u00ec le navi italiane che si avvicinavano e lasciando senza nessuna copertura marittima l'isola e gli isolati reparti dei commando. Inoltre il comando britannico rimase molto sorpreso dalla forte reazione degli italiani all'invasione dell'isola, non avendo in seguito previsto un cos\u00ec forte spiegamento di forze da parte dell'Italia.\nForze in campo.\nAlleati.\n Regno Unito\n Australia"}
{"id": "3056886", "revid": "1543377", "url": "https://it.wikipedia.org/wiki?curid=3056886", "title": "Ordina Open 2004", "text": "L'Ordina Open 2004 \u00e8 stato un torneo di tennis giocato sull'erba. \u00c8 stata la 15\u00aa edizione dell'Ordina Open, che fa parte della categoria International Series nell'ambito dell'ATP Tour 2004, e della Tier III nell'ambito del WTA Tour 2004. Sia il torneo maschile che quello femminile si sono giocati al Autotron park di Rosmalen, vicino 's-Hertogenbosch nei Paesi Bassi, dal 14 al 20 giugno 2004.\nCampioni.\nSingolare maschile.\n Micha\u00ebl Llodra ha battuto in finale Guillermo Coria 6-3, 6-4\nSingolare femminile.\n Mary Pierce ha battuto in finale Kl\u00e1ra Koukalov\u00e1 7-6(6), 6-2\nDoppio maschile.\n Martin Damm / Cyril Suk hanno battuto in finale Lars Burgsm\u00fcller / Jan Vacek 6-3, 6-7, 6-3\nDoppio femminile.\n Lisa McShea / Milagros Sequera hanno battuto in finale Jelena Kostani\u0107 / Claudine Schaul 7-6(3) 6-3"}
{"id": "3056891", "revid": "339392", "url": "https://it.wikipedia.org/wiki?curid=3056891", "title": "Laurea vecchio ordinamento", "text": ""}
{"id": "3056894", "revid": "729019", "url": "https://it.wikipedia.org/wiki?curid=3056894", "title": "Nottingham Open 2004", "text": "Il Nottingham Open 2004 \u00e8 stato un torneo di tennis giocato sull'erba. \u00c8 stata la 16\u00aa edizione del Nottingham Open, \nche fa parte della categoria International Series nell'ambito dell'ATP Tour 2004.\nSi \u00e8 giocato al Nottingham Tennis Centre di Nottingham in Inghilterra, dal 14 al 20 giugno 2004.\nCampioni.\nSingolare.\n Paradorn Srichaphan ha battuto in finale Thomas Johansson 1\u20136, 7\u20136(4), 6\u20134\nDoppio.\n Paul Hanley / Todd Woodbridge hanno battuto in finale Rick Leach / Brian MacPhie 6\u20134, 6\u20133"}
{"id": "3056899", "revid": "287204", "url": "https://it.wikipedia.org/wiki?curid=3056899", "title": "Swiss Open Gstaad 2004", "text": "Lo Swiss Open Gstaad 2004 \u00e8 stato un torneo di tennis giocato sulla terra rossa. \u00c8 stata la 37\u00aa edizione dello Swiss Open Gstaad, che fa parte della categoria International Series nell'ambito dell'ATP Tour 2004. Si \u00e8 giocato al Roy Emerson Arena di Gstaad in Svizzera, dal 5 all'11 luglio 2004.\nCampioni.\nSingolare.\n Roger Federer ha battuto in finale Igor' Andreev 6-2, 6-3, 5-7, 6-3\nDoppio.\n Leander Paes / David Rikl hanno battuto in finale Marc Rosset / Stanislas Wawrinka 6-4, 6-2"}
{"id": "3056902", "revid": "2184720", "url": "https://it.wikipedia.org/wiki?curid=3056902", "title": "A Night like This (singolo)", "text": "A Night like This \u00e8 un singolo della cantante jazz olandese Caro Emerald, pubblicato l'11 dicembre 2009 dall'etichetta discografica Grandmono Records. \u00c8 stato diffuso a livello internazionale nel dicembre del 2010.\nIl brano, scritto da Vincent Degiorgio, Jan Van Wiering e David Schreurs e prodotto da questi ultimi, ha riscosso un grande successo nei Paesi Bassi raggiungendo la prima posizione della classifica di vendita dei singoli locale nel gennaio 2010.\nHa anticipato la pubblicazione del disco di debutto della cantante, intitolato \"Deleted Scenes from the Cutting Room Floor\", che ha riscosso un grande successo di vendite restando al vertice della classifica olandese degli album per svariati mesi.\nIl singolo contiene anche una nuova versione del singolo di debutto dell'artista, \"Back It Up\", interpretata insieme a Madcon. Caro Emerald si \u00e8 esibita con questo pezzo nella trasmissione italiana \"Parla con me\", andata in onda venerd\u00ec 12 novembre 2010. Il brano \u00e8 inoltre utilizzato nella sigla della trasmissione televisiva italiana \"Kalisp\u00e9ra!\", condotta da Alfonso Signorini, oltre che nella sigla della sessione invernale, andata in onda nel gennaio 2011, della trasmissione \"Speciale Calciomercato\" in onda su Sky Sport 1 condotta da Alessandro Bonan assieme all'esperto di mercato Gianluca Di Marzio e con la partecipazione di Faina.\nnel 2015 la canzone fa da colonna sonora al film Amiche da morire.\nL'arrangiamento del brano originale \u00e8 caratterizzato da sonorit\u00e0 tipiche del Mellotron con campioni di archi e di arpeggi di pianoforte in stile Jazz.\nIl video ufficiale di questo singolo \u00e8 stato utilizzato nei Paesi Bassi per sponsorizzare Martini Moments \u00a9."}
{"id": "3056908", "revid": "1305772", "url": "https://it.wikipedia.org/wiki?curid=3056908", "title": "Convivendo (singolo)", "text": "Convivendo \u00e8 un singolo del cantautore italiano Biagio Antonacci, pubblicato il 27 agosto 2004 come secondo estratto dall'ottavo album in studio \"Convivendo - Parte I\".\nDescrizione.\nIl brano, scritto da Biagio Antonacci e co-prodotto insieme a Steve De Maio, \u00e8 stato reso definitivamente disponibile per vendita e per l'airplay a partire dal 5 agosto 2004. Contemporaneamente ne \u00e8 stato prodotto anche un remix dal deejay Fargetta, incluso nella compilation di musica dance \"Hot Party Summer 2004\".\nVideo musicale.\nIl videoclip, diretto da Gaetano Morbioli, \u00e8 stato girato al Parco Giardino Sigurt\u00e0 e vede protagonista al fianco di Biagio Antonacci, la showgirl Elisabetta Canalis."}
{"id": "3056909", "revid": "287204", "url": "https://it.wikipedia.org/wiki?curid=3056909", "title": "Swedish Open 2004", "text": "Lo Swedish Open 2004 \u00e8 stato un torneo di tennis giocato sulla terra battuta. \u00c8 stata la 57\u00aa edizione dello Swedish Open, che fa parte della categoria International Series nell'ambito dell'ATP Tour 2004. Si \u00e8 giocato al B\u00e5stad Tennis Stadion di B\u00e5stad in Svezia, dal 5 all'11 luglio 2004.\nCampioni.\nSingolare.\n Mariano Zabaleta ha battuto in finale Gast\u00f3n Gaudio 6-1 4-6 7-6(4)\nDoppio.\n Mahesh Bhupathi / Jonas Bj\u00f6rkman hanno battuto in finale Simon Aspelin / Todd Perry 4-6 7-6(2) 7-6(6)"}
{"id": "3056914", "revid": "33840882", "url": "https://it.wikipedia.org/wiki?curid=3056914", "title": "Riviera francese", "text": ""}
{"id": "3056918", "revid": "115936425", "url": "https://it.wikipedia.org/wiki?curid=3056918", "title": "That Man", "text": "That Man \u00e8 un singolo della cantante jazz olandese Caro Emerald, pubblicato il 25 giugno 2010 dall'etichetta discografica Grandmono Records.\nIl singolo.\n\"That Man\", scritto da Vincent Degiorgio e David Schreurs e prodotto da Schreurs insieme a Jan Van Wieringen, tratta di una giovane donna che si trova una notte al pub e si innamora di un uomo che la fa sognare. \u00c8 stato estratto come terzo singolo dall'album di debutto della cantante, \"Deleted Scenes from the Cutting Room Floor\", uscito nel gennaio dello stesso anno e di grande successo commerciale, essendo rimasto per diversi mesi al vertice della classifica olandese.\nIl singolo non \u00e8 tuttavia riuscito a bissare il successo del disco, fermandosi al ventinovesimo posto della classifica dei singoli.\nIl video \u00e8 stato pubblicato il 29 giugno successivo."}
{"id": "3056919", "revid": "767487", "url": "https://it.wikipedia.org/wiki?curid=3056919", "title": "Hall of Fame Tennis Championships 2004", "text": "L'Hall of Fame Tennis Championships 2004 \u00e8 stato un torneo di tennis giocato sull'erba. \u00c8 stata la 29\u00aa edizione dell'Hall of Fame Tennis Championships, che fa parte della categoria International Series nell'ambito dell'ATP Tour 2004. Si \u00e8 giocato all'International Tennis Hall of Fame di Newport negli Stati Uniti, dal 5 all'11 luglio 2004.\nCampioni.\nSingolare.\n Greg Rusedski ha battuto in finale Alexander Popp 7-6(5), 7-6(2)\nDoppio.\n Jordan Kerr / Jim Thomas hanno battuto in finale Gr\u00e9gory Carraz / Nicolas Mahut 6-3, 65-7, 6-3"}
{"id": "3056923", "revid": "767487", "url": "https://it.wikipedia.org/wiki?curid=3056923", "title": "Martin Rummel", "text": "Biografia.\nFiglio di Peter Rummel, un docente in legge crebbe a Linz dove studi\u00f2 al Akademisches Gymnasium. Studia con vari maestri quali Helga Schiff-Riemann (la madre di Heinrich Schiff), poi nel 1982 con Wilfried Tachezi, August Humer, Robert Cohen, Maria Kliegel quando si diplom\u00f2 presso la Musikhochschule e William Pleeth (che fu il suo ultimo allievo di successo).\nEgli ha suonato presso il Wiener Konzerthaus, Il Musikverein, Il Brucknerhaus, il Tonhalle D\u00fcsseldorf e alla Biennale di Venezia."}
{"id": "3056924", "revid": "1305772", "url": "https://it.wikipedia.org/wiki?curid=3056924", "title": "Campionato europeo di pallanuoto 2010", "text": ""}
{"id": "3056925", "revid": "110157", "url": "https://it.wikipedia.org/wiki?curid=3056925", "title": "Jazz Blues Fusion", "text": "Jazz Blue Fusion \u00e8 un album live di John Mayall, pubblicato nel 1972.\nIl lato A comprende esecuzioni tratte da un concerto tenutosi da Mayall a Boston il 18 novembre 1971, mentre le canzoni del lato B furono scelte da due concerti svoltisi rispettivamente il 3 ed il 4 dicembre dello stesso anno, allo Hunter College di New York."}
{"id": "3056927", "revid": "599013", "url": "https://it.wikipedia.org/wiki?curid=3056927", "title": "Frantz Philippe", "text": "Biografia.\nNei campionati mondiali di scherma ha conquistato una medaglia d'argento a La Chaux-de-Fonds nel 1998, nella gara di spada a squadre.\nNei campionati europei di scherma ha conquistato una medaglia d'oro a Funchal nel 2000, una medaglia d'argento a Plovdiv nel 1998 ed una medaglia di bronzo a Coblenza nel 2001, nella gara di spada a squadre.\nPalmar\u00e8s.\nIn carriera ha conseguito i seguenti risultati:"}
{"id": "3056928", "revid": "729019", "url": "https://it.wikipedia.org/wiki?curid=3056928", "title": "Croatia Open Umag 2004", "text": "Il Croatia Open Umag 2004 \u00e8 stato un torneo di tennis giocato sulla terra battuta. \u00c8 stata la 15\u00aa edizione del Croatia Open Umag, che fa parte della categoria International Series nell'ambito dell'ATP Tour 2004. Si \u00e8 giocato all'International Tennis Center di Umago, Croazia, dal 19 al 25 luglio 2004.\nCampioni.\nSingolare.\n Guillermo Ca\u00f1as ha battuto in finale Filippo Volandri 7\u20135, 6\u20133\nDoppio.\n Jos\u00e9 Acasuso / Fl\u00e1vio Saretta hanno battuto in finale Jaroslav Levinsk\u00fd / David \u0160koch 4\u20136, 6\u20132, 6\u20134"}
{"id": "3056934", "revid": "92723", "url": "https://it.wikipedia.org/wiki?curid=3056934", "title": "Diocesi di Dolia", "text": "La diocesi di Dolia (in latino: \"Dioecesis Doliensis\") \u00e8 una sede soppressa e sede titolare della Chiesa cattolica.\nTerritorio.\nLa diocesi estendeva la sua giurisdizione sulle curatorie di Siurgus, di Dolia e della Trexenta nel giudicato di Cagliari e comprendeva le parrocchie dei villaggi di: Aluda, Arcu, Arixi Magno, Arixi, Armungia, Bacu, Bangiargia, Bagni Donnici, Bangiu de Aliri, Ballao, Baxo de Onigo, Baratuli, Baratuli Santu Sadorru, Barrali, Canasse, Campu, Carrarza, Castangias, Corongiu, Donigala (=Siurgus Donigala), Donori, Donnigala Alba, Escolca, Gergei, Gesico, Goni, Gozzolai, Gualalbay, Janna (Gustara), Janna de Jossu, Latinus, Mandas, Modulu, Mogor, Monastir, Nuracadu, Nuraxi, Nurgi, Nurri, Orroli, Ortulani, Parasuli, Pau, Pauli Gerrei (= San Nicol\u00f2 Gerrei), Prato Gigliano, Rezoli, San Pantaleo, Sarassi, Santu Sadurru de Chida, Sassai, Segolai, Seguale, Serdiana, Serri, Seurgus, Sibiola, Sicci, Sigii, Sigussini, Silius, Simieri, Sioco, Siuro, Sirio, Siserri, Siuro, Soleminis, Solanas, Solomura, Surlongo, Spaciani, Strana, Sualesi, Tegulata, Trogodori, Turri, Ussana, Villasalto.\nSede vescovile era l'abitato di San Pantaleo, dove la chiesa di San Pantaleo fungeva da cattedrale.\nStoria.\nLa diocesi di Dolia \u00e8 attestata a partire dalla fine dell'XI secolo e venne costituita in occasione del riordino delle circoscrizioni ecclesiastiche sarde attuato forse gi\u00e0 durante il pontificato di papa Alessandro II (1061-1073). Era una delle diocesi suffraganee dell'arcidiocesi di Cagliari.\nIl primo vescovo documentato \u00e8 Virgilio, \"episcopus Doliensis\", che il 30 giugno 1089 sottoscriveva la carta di fondazione del monastero dei Santi Giorgio e Genesio, eretto dal giudice Orzocco Torchitorio I e da suo figlio Costantino; \u00e8 ancora documentato l'anno successivo in una carta del metropolita Ugo di Cagliari. Segue il vescovo Benedetto, benedettino dell'abbazia di San Vittore di Marsiglia, che nel mese di maggio del 1112 firm\u00f2 un atto con il quale confermava le donazione al suddetto monastero. Del vescovo Alberto \u00e8 noto un diploma redatto in epoca incerta fra il 1114 e il 1120. La cronotassi episcopale \u00e8 molto lacunosa fino agli inizi del XIV secolo.\n\u00abVerosimilmente, come altre diocesi del Giudicato, fu anch'essa dotata di consistenti beni di primo impianto; il suo censo annuale alla Santa Sede era di due libre d'argento. Indizio di questa prosperit\u00e0 la costruzione, nel corso del XII-XIII secolo, della cattedrale, in forme romanico-gotiche, dedicata a san Pantaleo, un santo martire del menologio bizantino: era servita da dodici canonici, dei quali uno ricopriva la dignit\u00e0 di decano\u00bb.\nCon l'avvento degli Aragonesi, furono riconosciuti al vescovo doliense alcuni diritti sul villaggio di San Pantaleo, mentre il restante territorio della curatoria fu diviso in numerosi piccoli feudi. Inizia da questo momento un periodo di crisi, per le devastazioni spesso causate dalle guerre e per la povert\u00e0 in cui decadde la diocesi, che costringeva non di rado i vescovi a chiedere aiuto alla Santa Sede per sovvenire alle proprie necessit\u00e0.\nAlla morte dell'ultimo vescovo, Pietro Ferrer, nel 1502, papa Alessandro VI con un decreto di aprile dello stesso anno segn\u00f2 la soppressione della diocesi. Questa decisione entr\u00f2 in vigore con bolla \"Aequum reputamus\" di papa Giulio II dell'8 dicembre 1503, che un\u00ec l'antica diocesi all'arcidiocesi di Cagliari.\nDal 1969 Dolia \u00e8 annoverata tra le sedi vescovili titolari della Chiesa cattolica; dall'11 settembre 2020 il vescovo titolare \u00e8 Kevin Michael Birmingham, vescovo ausiliare di Chicago."}
{"id": "3056936", "revid": "33841166", "url": "https://it.wikipedia.org/wiki?curid=3056936", "title": "Nazionale di pallacanestro maschile della Bulgaria", "text": ""}
{"id": "3056938", "revid": "486946", "url": "https://it.wikipedia.org/wiki?curid=3056938", "title": "Nazionale di pallacanestro maschile della Repubblica di Macedonia", "text": ""}
{"id": "3056939", "revid": "6923", "url": "https://it.wikipedia.org/wiki?curid=3056939", "title": "Anguilla (Mississippi)", "text": "Anguilla \u00e8 una citt\u00e0 (\"town\") degli Stati Uniti d'America, situata nella contea di Sharkey, nello Stato del Mississippi."}
{"id": "3056940", "revid": "287204", "url": "https://it.wikipedia.org/wiki?curid=3056940", "title": "Countrywide Classic 2004", "text": "Il Countrywide Classic 2004 \u00e8 stato un torneo di tennis giocato sul cemento. \u00c8 stata la 77\u00aa edizione del Countrywide Classic (o \"Mercedes-Benz Cup\"), che fa parte della categoria International Series nell'ambito dell'ATP Tour 2004. Il torneo si \u00e8 giocato a Los Angeles negli USA, dal 12 al 18 luglio 2004.\nCampioni.\nSingolare.\n Tommy Haas ha battuto in finale Nicolas Kiefer 7\u20136(6), 6\u20134\nDoppio.\n Mike Bryan / Bob Bryan hanno battuto in finale Wayne Arthurs / Paul Hanley 6-3, 7-6(6)"}
{"id": "3056942", "revid": "33841220", "url": "https://it.wikipedia.org/wiki?curid=3056942", "title": "Nazionale di pallacanestro maschile della Polonia", "text": ""}
{"id": "3056949", "revid": "767487", "url": "https://it.wikipedia.org/wiki?curid=3056949", "title": "Heinrich Schiff", "text": "Biografia.\nStudi\u00f2 con Tobias K\u00fchne e Andr\u00e9 Navarra, debutt\u00f2 come solista a Vienna e Londra nel 1971, mentre il suo debutto come direttore d'orchestra avvenne nel 1986.\nCollabor\u00f2 con la prestigiosa Northern Sinfonia di Newcastle upon Tyne (dal 1990 al 1996), mentre condusse la Copenhagen Philharmonic Orchestra (dal 1996 al 2000) e l'Orchester Musikkollegium Winterthur (dal 1995 al 2001). Nell'estate del 2001 \u00e8 stato direttore ospite dell'Orchestra Sinfonica Svizzera della Giovent\u00f9.\nInoltre fu dal 2005 al 2008 direttore d'orchestra della Wiener Kammerorchester fino a quando non venne sostituito da Stefan Vlada\u0159 per problemi di salute.\nFu docente alla Hochschule f\u00fcr Musik K\u00f6ln, all'Universit\u00e0 di Basilea e all'Universit\u00e0 di Vienna. Negli ultimi anni diresse la Bruckner Orchester Linz"}
{"id": "3056960", "revid": "1684799", "url": "https://it.wikipedia.org/wiki?curid=3056960", "title": "Arcola (disambigua)", "text": ""}
{"id": "3056965", "revid": "476256", "url": "https://it.wikipedia.org/wiki?curid=3056965", "title": "Le sabbie dimenticate", "text": ""}
{"id": "3056967", "revid": "729019", "url": "https://it.wikipedia.org/wiki?curid=3056967", "title": "Arcola (Mississippi)", "text": "Arcola \u00e8 una citt\u00e0 (\"town\") degli Stati Uniti d'America, situata nella contea di Washington, nello Stato del Mississippi."}
{"id": "3056970", "revid": "38275", "url": "https://it.wikipedia.org/wiki?curid=3056970", "title": "Marlbourgh", "text": ""}
{"id": "3056980", "revid": "110157", "url": "https://it.wikipedia.org/wiki?curid=3056980", "title": "Pont National", "text": "Il Pont National (chiamato ponte Napoleone III, dalla sua costruzione fino al 1870) \u00e8 un ponte di Parigi, stradale e ferroviario, che attraversa la Senna ad est del XII verso il XIII \"arrondissement\".\nLa sua parte ferroviaria fa parte della \"linea della piccola cintura\", oggi destinata ad altro uso. La parte stradale collega il boulevard Poniatowski al boulevard du G\u00e9n\u00e9ral-Jean-Simon (in onore del generale Jean Simon), dal 2005 nome assegnato a questa parte del boulevard Mass\u00e9na.\nLa linea tramviaria 3A utilizza la parte stradale del ponte.\nStoria.\nIl pont National \u00e8 stato eretto fra il 1852 e il 1853 dagli ingegneri Couche e Petit. \u00c8 stato il primo ponte stradale e ferroviario del secondo impero a collegare le stazioni di Batignolle e d'Orl\u00e9ans (oggi Gare d'Austerlitz), in sostituzione dei tradizionali servizi di trasporto trainati da cavalli tra le due stazioni ferroviarie.\nNel 1860 \u00e8 divenuto la porta fluviale della capitale a seguito dell'annessione a Parigi dei comuni confinanti ed \u00e8 rimasto tale per oltre un secolo fino all'apertura, nel 1969, del Pont amont facente parte del Boulevard p\u00e9riph\u00e9rique, situato a pochi metri dal confine amministrativo della citt\u00e0.\n\u00c8 stato chiamato \"ponte Napoleone III\" fino al 1870. Alla caduta del secondo impero \u00e8 stato ribattezzato \"Pont National\".\nTra il 1936 e il 1944 fu raddoppiato dal lato a monte. I lavori furono appena interrotti con l'Occupazione tedesca della Francia. Le ultime modifiche all'opera risalgono al 1953.\nIl 1\u00ba luglio 2011 fu annessa al ponte una passerella di 4,27\u00a0metri di larghezza per assicurare una buona coesistenza di autovetture, autobus, tram, pedoni e ciclisti, in previsione del prolungamento della linea tramviaria n. 3 dell'\u00cele-de-France dell'\u00cele-de-France verso est nel 2012. La passerella sar\u00e0 riservata a pedoni e ciclisti.\nArchitettura.\nIl ponte ha una lunghezza totale di 188,50\u00a0m, con cinque archi in muratura e fu inaugurato nel 1853 come ponte ferroviario per permettere il passaggio della linea della Piccola Cintura e per collegare le fortificazioni da una parte e dall'altra del fiume.\nTrasporti.\nIl luogo \u00e8 servito dalla linea 14 del \"Metr\u00f2\" con le stazioni di Cour Saint-\u00c9milion e Biblioth\u00e8que Fran\u00e7ois Mitterrand; dalla linea 3\u00b0 del tram alle stazioni \"Avenue de France\" o \"Baron Le Roy\" e dalle autolinee RATP n.i 24, 109, 11 e 325."}
{"id": "3056987", "revid": "110157", "url": "https://it.wikipedia.org/wiki?curid=3056987", "title": "Pont de Tolbiac", "text": "Il Pont de Tolbiac \u00e8 un ponte di Parigi che attraversa la Senna. \nEsso collega il quai de Bercy, nel XII \"arrondissement\", alla rue Neuve-Tolbiac, nel XIII \"arrondissement\".\nStoria.\nIl ponte di Tolbiac risale all'ondata di urbanizzazione di Parigi della seconda met\u00e0 del XIX secolo. La sua costruzione fu decisa nel 1876 dal voto del Consiglio comunale di Parigi. I lavori, finanziati dal comune, iniziarono nel 1879 e si conclusero tre anni dopo.\nL'opera fu danneggiata dai ghiacci del gennaio 1890 e ricostruita nel 1893.\nDurante la piena della Senna del 1910 esso funse da sfioratore dei detriti nel corso dell'operazione \"Ordures au fil de l'eau\" posta in funzione dal prefetto Louis L\u00e9pine.\nIl 3 ottobre 1943, durante il bombardamento della centrale elettrica di Chevilly-Larue, un bombardiere leggero Douglas \"Boston\" del Gruppo di bombardieri Lorena fu colpito dalla FlaK. Per risparmiare l'abitato, il tenente pilota Yves Fran\u00e7ois Lamy diresse il velivolo verso la Senna: esso colp\u00ec il ponte di Tolbiac prima di inabissarsi nelle acque del fiume. Nessuno dei quattro membri dell'equipaggio, tutti appartenenti alle Forze aeree della Francia Libera, sopravvisse..\nDue lapidi commemorano ancor oggi l'avvenimento e rendono omaggio ai quattro aviatori che trovarono la morte per \"risparmiare\" Parigi. La seconda precisa i loro nomi e cognomi e la data dell'avvenimento.\nArchitettura.\nLungo in tutto 168\u00a0m, il ponte di Tolbiac \u00e8 costituito da cinque archi ellittici di 29, 35 e 32\u00a0metri di apertura e fu eretto allo scopo di creare un passaggio intermedio fra il pont National e il pont de Bercy, ad esso preesistenti ma relativamente lontani fra loro. Fu inaugurato nel 1882.\nTrasporti.\nLa localit\u00e0 \u00e8 servita dalla stazione del \"M\u00e9tro\" di Cour Saint-\u00c9milion."}
{"id": "3056992", "revid": "110157", "url": "https://it.wikipedia.org/wiki?curid=3056992", "title": "Passerelle Simone-de-Beauvoir", "text": "Il Passerelle Simone-de-Beauvoir, soprannominata anche \"l'occhio\" per la sua forma, \u00e8 un ponte di Parigi pedonale e ciclabile che attraversa la Senna a Parigi. Si trova vicino alla stazione della metropolitana di Quai de la Gare. Viene inaugurata il 13 luglio 2006 ed \u00e8 dedicata alla scrittrice Simone de Beauvoir. Si trova sulla Senna collegando il quartiere di \"Bercy\" e \"Paris Rive-Gauche\", dove si trova la Biblioth\u00e8que nationale de France, i due grandi nuovi quartieri nati dalla riqualificazione di aree industriali dismesse.\nDescrizione.\nIl progetto della passerella porta la firma dell'architetto austriaco \"Dietmar Feichtinger\", vincitore del concorso internazionale nel 1998, la costruzione \u00e8 stata alla societ\u00e0 ingegneristica ed architettonica RFR. La passerella \u00e8 lunga 304 metri, la sua forma nasce dall'intersezione di due linee curve contrapposte, una convessa e l'atra concava.\nLa struttura \u00e8 divisa in tre settori: quello centrale \u00e8 il maggiore con una luce di 194 metri, i due laterali sono minori, ognuno ha una lunghezza di 35 metri, la loro principale funzione \u00e8 quella di connettersi con la viabilit\u00e0 delle sponde, tuttavia sono indipendenti dalla struttura portante principale.\nLa parte centrale \u00e8 costituita da due elementi, che sono la catenaria e l'arco, collegati da elementi metallici tubolari posizionati in maniera da creare una forma ad una geometria piramidale. Il rigido sistema di giuntura della base della piramide con l'arco. Tale sistema strutturale \u00e8 composto da elementi ai lati e da elementi in centro. \u00c8 ancorato ai sostegni sulle rive della Senna e si articola ogni quarta parte della campata. Il profilo leggero e l'assenza di piloni intermedi provocano un minor impatto visivo della struttura rispetto alla Senna, che non viene toccato dalla presenza della passerella. Dall'unione dell'arco e della catena si creano due belvedere, posizionati a diverse altezze, che sono stati usati come luoghi per eventi o installazione temporanee. "}
{"id": "3056996", "revid": "461628", "url": "https://it.wikipedia.org/wiki?curid=3056996", "title": "Pont de Bercy", "text": "Il Pont de Bercy \u00e8 un ponte di Parigi che attraversa la Senna, collegando il XII \"arrondissement\", (ai piedi del Ministero dell'Economia e delle Finanze di Francia e del Palazzo Omnisport di Parigi-Bercy) al XIII \"arrondissement\", nel prolungamento del boulevard de Bercy e del boulevard Vincent-Auriol. Esso sostiene inoltre un viadotto ferroviario utilizzato dalla linea 6 del \"M\u00e9tro\".\nStoria.\nIl ponte di Bercy fu costruito per rimpiazzare un altro ponte. Quest'ultimo, un ponte sospeso inaugurato nel 1832 per soppiantare un ponte a chiatte, allora fuori dei confini della citt\u00e0, aveva una portata che si stava rivelando insufficiente. Tra il 1863 e il 1864 fu quindi sostituito da un'opera in muratura pi\u00f9 solida. Il vecchio ponte era soggetto a pedaggio i cui prezzi erano:\nNel 1904 il ponte fu allargato di 5,50\u00a0metri al fine di potervi sovrapporre il viadotto della linea 6 del \"M\u00e9tro\".\nNel 1986 si decise di allargare il ponte per creare tre vie supplementari. Il progetto prescelto proponeva il raddoppio del manufatto attaccandovi un ponte perfettamente simmetrico in rapporto al viadotto del \"m\u00e9tro\".\nBench\u00e9 identico in tutto e per tutto all'originale, tanto a livello di pilastri che di travi, il nuovo ponte fu costruito in cemento armato e ricoperto di un rivestimento in pietra. I lavori ebbero inizio nel 1989 e il ponte fu consegnato nel 1992, con un aumento di 16\u00a0metri di larghezza, portando quella totale a 35\u00a0metri. L'opera fu affidata all'architetto Christian Langlois (1924-2007), specializzato nel restauro e nell'ampliamento di antiche costruzioni.\nArchitettura.\nIl ponte ad arco incastrato e a travi multiple \u00e8 stato costruito tra il 1863 e il 1864, sopraelevato nel 1904, allargato tra il 1989 e il 1992. Inaugurato nel 1864, la sua ricostruzione s'iscrive nel quadro del rinnovamento globale della capitale voluto da Napoleone III e realizzata dal barone Haussmann.\nLungo complessivamente 175\u00a0metri, la lunghezza di ciascuna delle cinque campate \u00e8 di 29\u00a0metri; la larghezza della trave \u00e8 di 19\u00a0metri (1864), poi di 35\u00a0metri (1992), per una larghezza totale di 40\u00a0metri.\nEsso comprende un viadotto ferroviario per la linea 6 del \"M\u00e9tro\" al di sopra del livello riservato alla circolazione stradale.\nTrasporti.\nEsso \u00e8 servito dalla linea 6 del \"M\u00e9tro\" attraverso la stazione Quai de la Gare."}
{"id": "3057003", "revid": "1522738", "url": "https://it.wikipedia.org/wiki?curid=3057003", "title": "LadyDevimon", "text": ""}
{"id": "3057004", "revid": "1318658", "url": "https://it.wikipedia.org/wiki?curid=3057004", "title": "Alberto Ruz Lhuillier", "text": "Biografia.\n\u00c8 famoso per le sue esplorazioni nelle citt\u00e0 Maya e specialmente per la scoperta della tomba di Pacal il Grande nel \"Tempio delle Iscrizioni\" presso le rovine di Palenque, in Messico.\nCarriera scolastica.\nAlberto Ruz Lhuillier nacque a Parigi da padre cubano e madre francese.\nVisse inizialmente in Francia e a Cuba prima di giungere in Messico, a trent'anni, dopo aver studiato nella Scuola Commerciale di Parigi e alla Universit\u00e0 de La Habana.\nNel 1936, adott\u00f2 la cittadinanza messicana e si laure\u00f2 in archeologia nel 1942, presso la Scuola Nazionale di Antropologia e Storia.\nContinu\u00f2 a studiare alla Universit\u00e0 Nazionale Autonoma del Messico (UNAM), e ricevette i titoli di Maestro e Dottore nel 1945 e 1965, rispettivamente.\nCarriera in Messico.\nA partire dal 1940, si dedic\u00f2 all'investigazione archeologica per conto dell'Istituto Nazionale di Antropologia e Storia (INAH), dove fu capo della Sezione Maya tra il 1949 e il 1958, e direttore delle esplorazioni archeologiche organizzate dall'istituto a Campeche, nello Yucat\u00e1n e a Palenque.\nNella UNAM, fu professore della Facolt\u00e0 di Lettere e Filosofia e Direttore del Centro di Studi Maya. Fu membro di varie istituzioni accademiche tra le quali la \"Societ\u00e0 Messicana di Antropologia\", la \"Soci\u00e9t\u00e9 des Am\u00e9ricanistes\", la \"Soci\u00e9t\u00e9 Suisse des Am\u00e9ricanistes\" e la \"Society of American Archaeology\".\nMemoriale.\nPer i grandi servigi prestati al patrimonio culturale Messicano i suoi resti riposano giusto di fronte alle rovine di Palenque, Chiapas."}
{"id": "3057005", "revid": "117756582", "url": "https://it.wikipedia.org/wiki?curid=3057005", "title": "Santa Marina di Milazzo", "text": "Santa Marina \u00e8 una frazione della citt\u00e0 metropolitana di Messina, appartenente al comune di Milazzo, che conta circa 3000 abitanti. L'etimologia del nome \"Santa Marina\" \u00e8 dovuta alla presenza della chiesa parrocchiale di Santa Marina Vergine di Bitinia, edificata nel 1646. La morfologia del terreno \u00e8 prettamente pianeggiante e la vegetazione arborea tipica della zona \u00e8 costituita dall'ulivo. Caratteristica era la coltura della zona, tra il Cinquecento ed il Settecento, costituita prevalentemente da gelseti per la produzione dei bachi da seta.\nStoria.\nSanta Marina ai tempi del feudalesimo costituiva la Baronia di San Basilio e si estendeva da mare a ovest, sino a limitare col Feudo di San Pietro ad Est, mentre a Sud dal terreno acquitrinoso vicino al torrente Mela fino, verso Nord, ad un confine non ben precisato oltre la Via Rio Rosso. La zona dal secolo XVII divenne Baronia della nobile famiglia dei Piaggia (nobili impiantatisi in Sicilia nel Cinquecento) cui appartenne il celebre scrittore e storico milazzese Barone Giuseppe Piaggia di Santa Marina (1822-1871). Durante l'Ottocento nei numerosi feudi di Santa Marina vennero piantate decine di vigneti, i quali rifornivano di vino e di uva da tavola l'intera piana di Milazzo. In Via Badessa negli anni quaranta, durante la costruzione della linea tranviaria Messina/Barcellona, fu impiantata una piccola stazione ferroviaria, per dare uno slancio all'economia della zona. Alla fine degli anni ottanta la stazione fu smantellata, a causa del calo di affluenza di merci e persone. In Via Santa Marina ha sede l'ufficio postale, la scuola elementare, alcune botteghe e piccole attivit\u00e0.\nChiesa Santa Marina Vergine.\nLa chiesa Santa Marina Vergine fu edificata durante la dominazione normanna intorno al secolo XII. In questo periodo vi erano due Chiese una dedicata a Santa Marina Vergine, mentre l'altra dedicata a San Basilio Magno. L'attuale chiesa parrocchiale molto probabilmente \u00e8 nata proprio dalla fusione delle due chiese. \u00c8 certo che la chiesa sia stata riedificata nel 1646, e che originariamente era un piccolo quadrato che accoglieva appena un centinaio di persone. Nel 1894 la chiesa fu gravemente danneggiata nella parte occidentale e nella facciata da un terremoto e fu chiusa per due anni in attesa delle riparazioni. Nel 1896 si mise mano ai lavori che la portarono alle attuali proporzioni, fu ampliata e acquist\u00f2 l'attuale lunghezza di 19 m e la larghezza media di 8 m. L'interno della chiesa \u00e8 ad un'unica navata, e presenta opere d'arte di alto interesse, tra i quali: tre quadri di inizio Ottocento raffiguranti rispettivamente, San Francesco di Paola, Santo Stefano Protomartire e San Biagio Vescovo e Martire, sono opera del messinese Salvatore Caggiano. L'Altare Maggiore fu rifatto in marmo col contributo di tutti i fedeli nel 1896, a destra vi \u00e8 il fonte battesimale in marmo bianco. Il ciborio, opera del 1602 fu scolpito in legno da Vincenzo Paolo da Milazzo e rivestito da un sottilissimo strato di oro zecchino. \u00c8 storicamente certo che sia stato ceduto dai domenicani della chiesa di Nostra Signora del Santo Rosario di Milazzo. All'interno della chiesa si pu\u00f2 ammirare un quadro ad olio della Santa Patrona, sempre opera del messinese Salvatore Caggiano. Nelle pareti della chiesa vi sono quattro nicchie, all'interno delle quali sono conservati alcuni simulacri. Entrando, sulla destra vi sono i simulacri del Sacro Cuore di Ges\u00f9 (scolpito in cartapesta e legno nel 1928) e del SS. Crocifisso (scolpito in cartapesta e legno nel 1914), mentre sulla sinistra vi sono i simulacri di Maria SS. Ausiliatrice (scolpito in cartapesta e legno nel 1926) e di Santa Marina Vergine di Bitinia (scolpito in cartapesta e legno nel 1926 da Luigi Guacci da Lecce). Il 7 agosto 2010 \u00e8 stato donato alla chiesa parrocchiale di Santa Marina un antico simulacro in cartapesta ottocentesco raffigurante la Beata Vergine Maria del Monte Carmelo, che successivamente \u00e8 stato restaurato e collocato definitivamente in chiesa. L'abside e la volta sono affrescate con affreschi di Giovanni Biondo, eseguiti nel 1959. Tra febbraio e aprile 2007 la chiesa \u00e8 stata oggetto di importanti restauri.\nManifestazioni.\nLe principali manifestazioni che si svolgono a Santa Marina sono:"}
{"id": "3057008", "revid": "188317", "url": "https://it.wikipedia.org/wiki?curid=3057008", "title": "J. C. Penney", "text": "J. C. Penney Company, Inc NYSE : JCP (detta comunemente anche JCPenney o Penney) \u00e8 una catena di grandi magazzini statunitensi con sede a Plano in Texas. Ha dichiarato fallimento nel 2020 dopo che la catena \u00e8 caduta in profonda crisi a seguito dell'emergenza Covid-19.\nStoria.\nIn passato ha operato anche in Italia con i propri grandi magazzini dal 1971 al 1977, quando La Rinascente acquist\u00f2 la rete di vendita italiana composta da 5 negozi (Milano Galleria De Cristoforis, Milano viale Certosa, Cinisello Balsamo, Monza e Saronno), decretando l'uscita di JCPenney dalla distribuzione italiana.. L'azienda contava, fino al 2020, 1106 magazzini in tutti i 50 stati degli Stati Uniti.\nIl 15 maggio 2020, in seguito ad una lunga crisi riscontrata dall'azienda, consegna i libri contabili alla corte federale per bancarotta appellandosi al Chapter 11 statunitense, che permette un riorganizzamento aziendale, o eventualmente la messa in liquidazione."}
{"id": "3057013", "revid": "1305772", "url": "https://it.wikipedia.org/wiki?curid=3057013", "title": "Robert Cohen", "text": ""}
{"id": "3057014", "revid": "15756", "url": "https://it.wikipedia.org/wiki?curid=3057014", "title": "Danza medievale", "text": "Le danze medievali hanno lasciato moltissime tracce scritte e, se qualche Chronicon dell'epoca ne parla, nessuno le descrive.\nA questa difficolt\u00e0 vi si aggiunge il problema del deciframento musicale: la notazione musicale si faceva in quest'epoca tramite un tetragramma (e non pentagramma come oggi), il che rende l'interpretazione delle frasi melodiche abbastanza aleatorie.\nLe fonti per una comprensione della danza in Europa durante il Medioevo sono perci\u00f2 limitate e frammentarie, composte perlopi\u00f9 da qualche raffigurazione in dipinti e miniature; alcuni esempi possono essere le danze e le allusioni sparse nei testi letterari. In Italia, le prime descrizioni dettagliate della danza risalgono appena al 1450, dopo l'inizio del Rinascimento. Se un tempo la danza era vista come un linguaggio del corpo, in relazione anche a particolari manifestazioni di libero sfogo, nell\u2019alto Medioevo \u00absi impianta quell\u2019elemento fondamentale della nostra identit\u00e0 collettiva costituito dal cristianesimo, tormentato dal problema del corpo, glorificato e represso, esaltato e respinto insieme\u00bb . Questa concezione ecclesiastica andava nettamente in contrasto con\nmanifestazioni quali le danze dei folli e il Carnevale, anche se come si \u00e8 visto c\u2019era sempre un margine di tolleranza ed un tentativo di inglobamento di questi festeggiamenti da parte della Chiesa. Con il passare del tempo la sfera della danza, abbandonati gli aspetti grotteschi della festivit\u00e0 popolare, fu relegata ad una pratica svolta da una piccola cerchia di persone appartenenti ai ceti dominanti. In particolare dalla fine del XIV secolo il ruolo della danza acquista un\u2019accezione puramente ludica, caratteristica che diventer\u00e0 la base del ballo di corte quattrocentesco, questo aspetto porter\u00e0 un cambiamento, non solo nei danzatori, ma anche tra gli spettatori. La differenziazione tra il ballo di corte e la danza popolare, passa attraverso vari aspetti. Innanzitutto si perde la coralit\u00e0 delle danze popolari a vantaggio di coreografie con due o al massimo tre persone. Il contatto fisico, rispecchiando l\u2019ideale di amor cortese, viene fortemente limitato e spesso ci si limita alla sola unione delle mani .\nEsistono alcuni elementi iconografici, all\u2019interno dei quali \u00e8 possibile scorgere questi tipi di danze. Un esempio \u00e8 il Ciclo dei mesi conservato nella Torre dell\u2019Aquila del Buonconsiglio a Trento.\nLe corti con la stabilizzazione delle comunit\u00e0 urbane, organizzano feste che sono sempre pi\u00f9 istituzionali, per fare sfoggio del potere detenuto sulla societ\u00e0 e controllarne lo stato attuale. \u00abLa capacit\u00e0 di progettare e di realizzare parate, tornei, banchetti e rappresentazioni piene di sfarzo e ben congegnati \u00e8 infatti una via per mostrare al mondo il proprio potere politico o il proprio prestigio\u00bb .\nIn queste feste, che rispetto al passato sono molto pi\u00f9 serie, \u00e8 necessario per i danzatori presentarsi in modo diverso, limando alcuni aspetti dello stile esecutivo dei passi. Durante il Quattrocento avviene il passaggio definitivo dalla libera espressione del corpo, tipica della danza del giullare o dei balli popolari, alla codificazione rigida di un linguaggio coreico definito , la danza viene sottomessa a nuovi e pi\u00f9 rigidi codici universali.\nForme.\n (attenzione: questo volume \u00e8 relativo alla danza rinascimentale e non a quella medievale!)\nCi sono molte forme di danze medievali:\nCarola.\nLa forma pi\u00f9 documentata di danza durante il Medioevo \u00e8 la carola, o \"carole\", nota gi\u00e0 dal XII e XIII secolo nell'Europa occidentale in ambienti di corte e rurali. \u00c8 costituita da due gruppi di danzatori che di solito si tengono le mani formando un cerchio, con un \"capogruppo\" che conduce la danza e il canto e gli altri che ripetono il ritornello. Non sono stati identificati n\u00e9 testi n\u00e9 musica per la carola.\nChretien de Troyes.\nAlcune delle prime menzioni in merito alla carola si hanno nei lavori del poeta francese Chr\u00e9tien de Troyes nel suo ciclo arturiano. Nella scena del matrimonio in Erec e Enide (circa 1170)\nNel Lancillotto o il cavaliere della carretta, (probabilmente alla fine del decennio 1170-1180) in un prato dove vi sono cavalieri e signore, si fanno vari giochi mentre:\nIn quello che \u00e8 probabilmente l'ultima lavoro di Chretien, \"Le Roman de Perceval ou le conte du Graal\", probabilmente scritto nel 1181-1191, troviamo che:\ne successivamente nell'ambiente di corte:\nNell'era moderna, il canto natalizio (in inglese \"Christmas carol\") sopravvive come forma musicale.\nEstampie.\nSe \u00e8 vera la storia riguardo al fatto che il trovatore Rambaldo di Vaqueiras (circa 1150-1207) scrisse la famosa canzone provenzale \"Kalenda Maya\" onde adattare il motivo di un estampie che aveva sentito suonare da due joglars, allora la storia dell'estampie risale al XII secolo. I soli esempi musicali realmente identificati come \"estampie\" o \"istanpita\" sono contenuti in due manoscritti del XIV secolo. Gli stessi manoscritti contengono anche altre composizioni chiamate \"danse real\" o altri nomi di danza. Queste sono simili nella struttura musicale alle estampies, ma il consenso rimane diviso in merito al fatto se debbano essere considerate le stesse.\nOltre a queste composizioni di musica strumentale, si menziona l'estampie anche in varie fonti letterarie del XIII e XIV secolo. Una di queste \"stampenie\" si trova nel \"Tristano\" di Gottfried von Stra\u00dfburg del 1210 in un catalogo correlato:\nSuccessivamente, in una descrizione di Isolde:\nUn secolo e mezzo pi\u00f9 tardi nella poesia \"La Prison amoreuse\" (1372-73) del cronachista e poeta francese Jean Froissart (1337 ca. - 1405), troviamo:\nL'opinione \u00e8 divisa riguardo al fatto se la estampie fosse stata in realt\u00e0 una danza o semplicemente la prima musica strumentale. Sachs crede che il forte ritmo della musica, la derivazione del nome da un termine che significa \"battere [i piedi]\" e la citazione della precedente poesia di Froissart, consentono di classificare definitivamente la estampie come una danza. Tuttavia, altri pongono in rilievo in alcuni esempi il fatto che la complessa musica sia insolita nelle melodie della danza, e interpretano la poesia di Froissart nel senso di una danza iniziante con la carola. Vi \u00e8 anche un dibattito sulla derivazione della parola \"estampie\". In ogni caso, non si conosce nessuna descrizione di passi di danza o figure per la estampie."}
{"id": "3057016", "revid": "276553", "url": "https://it.wikipedia.org/wiki?curid=3057016", "title": "Pacal il Grande", "text": ""}
{"id": "3057022", "revid": "767487", "url": "https://it.wikipedia.org/wiki?curid=3057022", "title": "Maschietta", "text": "Maschietta (\"Manhandled\") \u00e8 un film muto del 1924 diretto da Allan Dwan.\nLa sceneggiatura di Frank W. Tuttle si basa sul racconto \"Manhandled\" di Arthur Stringer pubblicato il 29 marzo 1924 su \"Saturday Evening Post\".\nTrama.\nTessie McGuire, dopo che Jimmy, il suo ragazzo le ha dato buca a un appuntamento, si reca da sola a una festa presso lo studio di Robert Brandt. L\u00ec si diverte a esibirsi e le sue imitazioni hanno grande successo. Riccardi, uno degli ospiti, le offre un lavoro: deve impersonare una contessa russa nel suo negozio di moda.\nMentre Jimmy ha successo come inventore, Tessie, nel suo nuovo lavoro, si trova alle prese con una torma di corteggiatori. Jimmy, quando la va a trovare, la accusa di comportarsi da \"maschietta\". Lei capisce il suo errore e, pentita, torna dall'innamorato.\nProduzione.\nLa Famous Players-Lasky Corporation produsse il film che fu girato negli studi Astoria di New York della Paramount.\nDistribuzione.\nIl film fu distribuito dalla Paramount Pictures; usc\u00ec in sala il 22 luglio 1924.\nCopia della pellicola viene conservata negli archivi della Library of Congress. Nel 2008, la Grapevine Video ne fece uscire una versione in DVD, tratta da una copia in 16\u00a0mm. Il film, di 68 minuti, era accompagnato dalla versione DVD di \"Shifting Sands\" di Albert Parker.\nDate di uscita.\nIMDb e DVD su Silent Era"}
{"id": "3057023", "revid": "119538689", "url": "https://it.wikipedia.org/wiki?curid=3057023", "title": "Kiss Me Licia e i Bee Hive", "text": "Kiss Me Licia e i Bee Hive \u00e8 la colonna sonora italiana della serie animata giapponese \"Kiss Me Licia\", pubblicata da Five Record S.r.l. e distribuito da C.G.D. Messaggerie Musicali S.p.A. nel febbraio del 1986, nonostante il debutto televisivo del cartone risalga al mese di settembre dell'anno precedente. L'album \u00e8 anche la quinta pubblicazione di Cristina D'Avena.\nIl disco.\nL'album contiene le versioni in italiano delle canzoni dei Bee Hive presenti nell'edizione italiana della serie (per la quale non tutte le canzoni giapponesi furono adattate) e le alcune versioni strumentali realizzate in Italia sulle basi musicali originali.\nInclude inoltre le versioni in italiano delle sigle giapponesi di apertura e chiusura (presenti nell'edizione italiana della serie, all'interno di vari episodi) e, naturalmente, il brano italiano \"Kiss Me Licia\" interpretato da Cristina D'Avena (proposto anche in versione strumentale), che fa da sigla al cartone animato..\nNel dicembre del 2010 l'album \u00e8 stato ristampato per la prima volta su CD all'interno del cofanetto \"Licia e i Bee Hive Story\", box da 5 dischi contenente anche le ristampe delle colonne sonore dei quattro telefilm di produzione italiana ispirati al personaggio di Licia.\nAlcuni dei produttori italiani, in fase di adattamento della serie, non credevano nel successo del progetto e inizialmente, oltre a non voler prendere in considerazione l'idea di pubblicare un album, pensarono che non sarebbe neanche valsa la pena tradurre le canzoni giapponesi, in italiano.\nLa versione tedesca della colonna sonora, bench\u00e9 adattata, non venne mai pubblicata.\nTracce.\nLato A\nLato B\nProduzione e formazione dei brani.\nPer tutti i brani ad eccezione di \"Kiss Me Licia\"\nPremi e riconoscimenti.\nL'album rappresenta il primo Disco di Platino della carriera di Cristina D'Avena (co-interprete delle canzoni dell'album), per le oltre 200.000 copie vendute. Stando alle cronache dell'epoca, per\u00f2, il riconoscimento le sarebbe stato dato \"alla carriera\" per aver venduto un milione e mezzo tra singoli ed album pubblicati fino a quel momento; sull'etichetta del Disco di platino, infatti, non c'\u00e8 un riferimento ad uno specifico album ma alla cantante. Stando anche a degli articoli di giornale del tempo, l'album in questione, avrebbe venduto circa 100.000 copie, come anche le successive colonne sonore dei telefilm. Ad ogni modo, l'album risult\u00f2 tra gli album pi\u00f9 venduti in Italia nel 1986, arrivando a toccare la posizione numero 10, della hit parade settimanale.\nEdizione francese.\nL'album, intitolato \"Embrasse-moi, Lucile\", usc\u00ec per il solo mercato francese nel 1988, distribuito dall'etichetta Disques Ad\u00e8s ma sempre prodotto da Five Record sulla falsariga dell'edizione italiana, anche se con artwork differente. Il paroliere Charles Level, cur\u00f2 l'adattamento francese di tutti i testi. In quest'edizione dell'album vennero mantenuti diversi cori cantati da Cristina D'Avena nella versione italiana.\nSempre nella sola Francia, l'album \u00e8 stato ripubblicato su CD il 6 dicembre 2011 all'interno del box della serie animata.\nTracce.\nLato A\nLato B\nEdizione spagnola.\nNel 1991, sul solo territorio iberico, usc\u00ec direttamente per mano di Five Record la fedele riproduzione spagnola dell'album italiano (compresa l'immagine di copertina e quelle del retro) intitolata \"Besame Licia y los Bee Hive\", con canzoni in spagnolo interpretate da cantanti madrelingua.\nTracce.\nRispetto all'edizione italiana e francese, la tracklist subisce piccole variazioni\nLato A\nLato B"}
{"id": "3057031", "revid": "767487", "url": "https://it.wikipedia.org/wiki?curid=3057031", "title": "Un microfono per due", "text": "Un microfono per due \u00e8 un film del 2009 diretto da Todd Louiso, al suo secondo film come regista.\nSebbene le riprese del film siano iniziate nel marzo 2007, il film \u00e8 uscito in poche sale statunitensi nell'agosto del 2009 mentre nelle sale italiane \u00e8 comparso nell'estate del 2010.\nTrama.\nIl Professor Gribble, insegnante di canto di un liceo americano dai modi giovanili e sfacciati e che millanta conoscenze nel mondo dello spettacolo, deve vedersela con il suo ex allievo Marc Pease, petulante, cocciuto, sognatore e aspirante musicista, cui lui dieci anni prima aveva promesso aiuto. In realt\u00e0, Gribble cercher\u00e0 in tutti i modi di evitare Marc che, a sua volta, inizier\u00e0 una serrata caccia all'uomo fatta di rocambolesche fughe e grotteschi inseguimenti. Le cose volgeranno al peggio quando l'aspirante musicista scoprir\u00e0 che Gribble ha una relazione clandestina con l'ex allieva Meg nonch\u00e9 fidanzata dello stesso Marc."}
{"id": "3057032", "revid": "1372005", "url": "https://it.wikipedia.org/wiki?curid=3057032", "title": "Szymon Goldberg", "text": "Biografia.\nCresciuto a Varsavia, nel 1917 si trasfer\u00ec a Berlino dove ebbe come maestro Carl Flesch. A partire dal 1924 svolse alcuni concerti alla Berliner Philharmoniker e nel 1929 fu nominato primo violino. Ebreo, per la persecuzione tedesca dovette poi lasciare l'orchestra nel 1934, nonostante i tentativi di Wilhelm Furtw\u00e4ngler. Fu membro di un trio con Paul Hindemith e Emanuel Feuermann (1930-1934).\nLasci\u00f2 l'Europa e divenne cittadino statunitense nel 1953. Fu docente all'universit\u00e0 di Yale (1978-1982), alla Juilliard School (1978-1980) , alla Curtis Institute of Music ( 1980-1981) e alla Manhattan School of Music a New York a partire dal 1981.\nDopo un primo matrimonio dove la moglie mor\u00ec nel 1980, trasferitosi in Giappone si spos\u00f2 nuovamente con la pianista Miyoko Yamane (1938\u20132006)"}
{"id": "3057037", "revid": "838137", "url": "https://it.wikipedia.org/wiki?curid=3057037", "title": "Giulio Matteo Natali", "text": "Biografia.\nNato a Oletta in Corsica, allora parte della Repubblica di Genova, a 24 anni divenne prete, poi nel 1757 divenne vescovo ausiliare di Sabina e vescovo titolare di Abdera, in Grecia. Il 5 giugno 1765 venne nominato vescovo di Tivoli, carica che mantenne fino alla morte a 79 anni d'et\u00e0 nel 1782.\nTuttora \u00e8 sepolto nel Duomo di Tivoli.\nGenealogia episcopale.\nLa genealogia episcopale \u00e8:"}
{"id": "3057039", "revid": "88740", "url": "https://it.wikipedia.org/wiki?curid=3057039", "title": "West Lafayette", "text": ""}
{"id": "3057046", "revid": "767487", "url": "https://it.wikipedia.org/wiki?curid=3057046", "title": "Le pi\u00f9 belle canzoni di Grazia Di Michele", "text": "Le pi\u00f9 belle canzoni di Grazia Di Michele \u00e8 un album raccolta della cantautrice italiana Grazia Di Michele, pubblicato nel 2006 dalla Warner Music Italia."}
{"id": "3057048", "revid": "228587", "url": "https://it.wikipedia.org/wiki?curid=3057048", "title": "Campionati europei di atletica leggera 2010 - 400 metri piani maschili", "text": "La competizione si svolger\u00e0 tra il 26 ed il 30 luglio 2010.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\n1\u00ba turno.\nPassano il turno i primi 4 di ogni batteria pi\u00f9 i migliori 4 tempi.\nSemifinali.\nPassano alla finale i primi 2 di ogni semifinale (Q) pi\u00f9 i migliori 2 tempi (q)."}
{"id": "3057056", "revid": "110157", "url": "https://it.wikipedia.org/wiki?curid=3057056", "title": "Pont Charles-de-Gaulle", "text": "Il Pont Charles-de-Gaulle \u00e8 un ponte di Parigi che attraversa la Senna nella zona est della citt\u00e0. \nEsso collega il XII \"arrondissement\", all'altezza di rue Van-Gogh, con il XIII \"arrondissement\", sul quai d'Austerlitz. \u00c8 il pi\u00f9 recente ponte che attraversa la Senna a Parigi: in effetti le passerelle L\u00e9opold-S\u00e9dar-Senghor (1999) e Simone-de-Beauvoir (2006) non sono che passerelle pedonali.\nStoria.\nIl ponte Charles-de-Gaulle trae la sua origine dal recente sviluppo del sud-est di Parigi, nel quartiere di Bercy e dalla nuova biblioteca Fran\u00e7ois-Mitterrand. La sua realizzazione fu decisa dal Consiglio di Parigi nel 1986 allo scopo di collegare questi due quartieri, decongestionare il pont d'Austerlitz e porre in collegamento diretto la stazione di Parigi Lione con quella d'Austerlitz.\nIl progetto premiato di Louis Gerald Arretche e Roman Karansinski, si compone di una tavola di acciaio bianco poggiante sulle due spallette e su due pilastri attraverso due fasci conici di sottili tubi in acciaio e cerca di fondersi il pi\u00f9 possibile con il paesaggio. Iniziato nel 1993, fu terminato tre anni dopo.\nTrasporti pubblici.\nIl ponte \u00e8 servito dalla stazione della metropolitana \nGare d'Austerlitz."}
{"id": "3057060", "revid": "965226", "url": "https://it.wikipedia.org/wiki?curid=3057060", "title": "Antonino Martino", "text": "Biografia.\nNato nel 1855 da una famiglia originaria di Santo Stefano Medio, si laure\u00f2 in Giurisprudenza presso l'Universit\u00e0 di Messina. Dal 1878 esercit\u00f2 la professione di avvocato. \nNel 1887 fu eletto consigliere per il Mandamento Galati e ricopr\u00ec tale carica fino al 1920. Fu consigliere comunale e assessore del Comune di Messina. Fu poi sindaco (sostenuto dal Partito Repubblicano Italiano) per quattro volte: la prima nel 1900 per pochi mesi; la seconda - dopo una pausa commissariale - dal 1900 al 1904; la terza dal 1905 al 1906; e la quarta dal 1914 al 1919. \nMentre durante la sua prima sindacatura fronteggi\u00f2 il problema della costruzione di un acquedotto civico a Messina, durante il suo secondo mandato si trov\u00f2 a dover fronteggiare l'emergenza del terremoto e la ricostruzione della citt\u00e0. \nDopo essersi ritirato dalla vita pubblica, sostenne la resistenza dei partiti democratici al Fascismo, a cui non volle mai aderire. \nFu padre del politico messinese Gaetano Martino e nonno dell'ex ministro della Difesa Antonio Martino.\nMor\u00ec a Messina nel 1935."}
{"id": "3057061", "revid": "105426836", "url": "https://it.wikipedia.org/wiki?curid=3057061", "title": "Diffrazione (filologia)", "text": "La diffrazione indica la proliferazione di banalizzazioni nei testimoni di un testo, dovuta ad errori psicologici come l'omeoarchia da parte del copista o del tipografo. Il termine fu proposto da Gianfranco Contini. In termini tecnici si parla di diffrazione quando, in corrispondenza di una \"lectio difficilior\" nell'antigrafo, nelle copie da esso derivate si hanno \"lectiones faciliores\" dovute a banalizzazioni dei copisti. Quando almeno una delle copie conserva la \"lectio difficilior\" dell'antigrafo, si parla di diffrazione \"in praesentia\"; quando invece nessuna delle copie riporta la \"lectio difficilior\" dell'antigrafo si parla di diffrazione \"in absentia\"."}
{"id": "3057068", "revid": "46291", "url": "https://it.wikipedia.org/wiki?curid=3057068", "title": "Bismarckia nobilis", "text": "Bismarckia nobilis . \u00e8 una palma endemica del Madagascar; \u00e8 l'unica specie del genere Bismarckia.\nIl nome del genere \u00e8 un omaggio a Otto von Bismarck, primo cancelliere dell'Impero tedesco.\nDescrizione.\nIl fusto, di colore grigiastro, pu\u00f2 raggiungere i 10\u00a0m di altezza.\nLe foglie, di diametro sino a 3\u00a0m, hanno una caratteristica colorazione grigio-azzurra.\nDistribuzione e habitat.\nOriginaria del Madagascar, la specie \u00e8 comune soprattutto nel nord dell'isola, dal livello del mare sino a 800\u00a0m di altitudine.\n\u00c8 stata introdotta dall'uomo in molte altre aree del mondo con clima tropicale o subtropicale."}
{"id": "3057069", "revid": "125169349", "url": "https://it.wikipedia.org/wiki?curid=3057069", "title": "K\u00fcl\u00fcg Khan", "text": "Biografia.\nI primi anni.\nFiglio primogenito di Darmabala e di Dagi dell'influente trib\u00f9 dei Khunggirad, nonch\u00e9 fratello di Ayurbarwada. Ancora giovane, venne inviato in Mongolia a radunare un esercito per difendere il confine occidentale dell'Impero contro il Kaidu ed altri principati dell'Asia centrale. Nel 1289, le forze del Khayisan vennero guidate da Kipchak, salvando Tutugh dalla cattura. Nel 1301 Kulug si scontr\u00f2 con Kaidu, che mor\u00ec poi per le ferite ricevute in battaglia. In riconoscimento di questo grande successo, K\u00fcl\u00fcg ottenne nel 1304 il titolo di principe di Huaining (\u61f7\u5be7\u738b).\nTem\u00fcr Khan aiut\u00f2 Duwa quando Chapar lo attacc\u00f2,\ninviando delle truppe armate al comando di Khayisan. Nel 1306 Khayisan forz\u00f2 Melig Tem\u00fcr ad accettare la resa presso i monti Altai ed a proclamare Chapar quale successore di Kaidu. Per queste vittorie militari, Kulug ottenne grande reputazione presso i principi Mongoli e tra i cinesi. Dal momento che suo zio Tem\u00fcr Khan non aveva avuto eredi maschi, K\u00fcl\u00fcg venne considerato da quel momento uno dei maggiori candidati alla successione al trono.\nSalita al trono imperiale.\nNel 1307 quando Tem\u00fcr Khan mor\u00ec, K\u00fcl\u00fcg ritorn\u00f2 a Karakorum a fare il punto della situazione. La vedova di Tem\u00fcr, Bulughan, aveva allontanato dalla corte i fratelli di Khayishan e di Ayurbarwada, ed aveva tentato di porre Ananda principe di An-hsi, cugino di Tem\u00fcr, quale suo successore. La sua alleanza venne supportata da molti degli ufficiali anziani e dal Segretariato sotto Aqutai. Essi nominarono Bulughan reggente con la prospettiva di far ascendere Ananda al trono.\nHarghasun e Tura, pronipoti del Chagatai Khan, e Yakhutu, discendente di Tolui, combatterono per la candidatura al trono contro il figlio di Darmabala. Gli uomini vicini a Darmabala arrestarono Ananda e Bulghan con un colpo di stato, richiamando Ayurbarwada e Dagi dal loro esilio a Henan. Quindi, Khayishan decise di far svolgere la cerimonia d'incoronazione a Shangdu come aveva fatto il suo bisnonno Kublai Khan, ed avanz\u00f2 verso sud con 30.000 soldati dalla Mongolia. Khayiashan venne accolto da Ayurbarwada, che, rinunciando al trono imperiale, gli permise di ascendere al trono. Prima della sua ascesa, Kulug fece giustiziare Ananda e Bulughan.\nL'ascesa al trono di Khayisan a Shangdu (col quale ufficialmente prese il nome di Kulug) avvenne il 21 giugno 1307. Dopo questo fatto nomin\u00f2 suo fratello Ayurbarwada quale suo erede.\nIl regno.\nPoco dopo l'ascesa di Khayishan, il tradizionale \"Hiaoking\", ossia l'atto di obbedienza filiale, venne tradotto anche in lingua mongola e diffuso in tutto l'Impero. Con tale documento egli garantiva a tutti quei principi che avessero presenziato alla cerimonia della sua incoronazione doni e privilegi. Egli impieg\u00f2 anche molto denaro per la costruzione del tempio buddista di Dadu e di Shagdu.\nL'amministrazione del regno era fondata su un equilibrio instabile tra Khayishan, suo fratello minore Ayurbarwada, e la loro madre Dagi. Khayishan nomin\u00f2 Ayurbarwada quale principe ereditario a condizione che dopo la sua ascesa al trono avrebbe ceduto questo titolo al figlio di Khayishan.\nGenerosamente, concesse molti privilegi e doni agli aristocratici Mongoli, ottenendo da loro un grande livello di popolarit\u00e0. Khayisan K\u00fcl\u00fcg Khan fu ad ogni modo oberato da gravi difficolt\u00e0 economiche. Il suo piano di anti-inflazione non raggiunse mai i risultati sperati durante il suo breve regno e non riusc\u00ec a soddisfare i cinesi. Tent\u00f2 di introdurre un sistema monetario basato sull'argento, molto abbondante in Cina, ma incontr\u00f2 molta resistenza pubblica che lo fece poi desistere dal suo intento.\nDecise di istruire Ayurbarwada grazie al tutore confuciano Li Meng e trasfer\u00ec Harghasun in Mongolia come Gran Consigliere. Egli concesse dei posti chiave anche ai non Mongoli come Kipchak, Asud, e Qangl\u00ef. Khayisan favor\u00ec grandemente il buddismo ed ordin\u00f2 al lama tibetano Chogdi Osor di tradurre i sacri libri del Buddha, non rinunciando comunque alla tassazione dei territori occupati dai monaci.\nIntenzionato a ridurre i costi della burocrazia imperiale, nel 1307 ordin\u00f2 la dimissione di alcuni ufficiali di corte anche se questo, ad ogni modo, favor\u00ec solo la nascita di nuove cariche per i suoi favoriti a tal punto che attorno al palazzo imperiale dovettero essere realizzate nuove strutture per accogliere i nuovi impiegati.\nNel 1308 mor\u00ec il re Chungnyeol della Corea, ed il Gran Khan invi\u00f2 un nullaosta per il suo successore Chungseon. In quello stesso anno Chapar e altri principi del Khanato di Ogedei si recarono da Khayisan per il loro atto di sottomissione. Durante il suo regno Kulug complet\u00f2 anche la conquista della penisola di Sachalin e delle terre degli Ainu, che nel 1308 accettarono la sua supremazia.\nLa cartamoneta raggiunse il livello minimo di apprezzamento e nel 1309 fu pertanto necessaria una nuova stampa, realizzata anche per rimpiazzare la precedente ormai consumata, parallelamente alla produzione di monete di rame con iscrizioni in mongolo. La corte stessa di Khayisan incontr\u00f2 delle difficolt\u00e0 economiche. Ad esempio le spese totali della corte per l'anno 1307 furono di 10.000.000 ting. Nel 1310 questa spesa era gi\u00e0 salita a 10.603.000 ting ed andava sempre pi\u00f9 crescendo.\nKokechu, figlio di Tula, cospir\u00f2, nel 1310, contro l'Imperatore con alcuni alti ufficiali di corte ed alcuni monaci buddisti, ma il loro piano venne scoperto, i monaci giustiziati, mentre Kokechu venne esiliato in Corea. Anche Arslan, governatore di Dadu e comandante del \"kheshig\" (la guardia imperiale), venne giustiziato. Per coprire le spese, il prezzo del sale sotto la sua amministrazione venne alzato del 35% e la tassa sul grano venne innalzata del 2%.\nLa morte.\nDopo un regno di meno di quattro anni, Khayishan mor\u00ec nel gennaio del 1311. Immediatamente dopo la sua morte segu\u00ec l'ascesa di Ayurbarwada."}
{"id": "3057070", "revid": "92723", "url": "https://it.wikipedia.org/wiki?curid=3057070", "title": "Campionati europei di atletica leggera 2010 - Lancio del martello maschile", "text": "La competizione si \u00e8 svolta tra il 27 ed il 28 luglio 2010.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nQualificazioni.\nL'accesso alla finale era riservato ai concorrenti con una misura di almeno 75,50 m (Q) o, in mancanza di dodici di questi, ai primi dodici della qualificazione (q)."}
{"id": "3057071", "revid": "144796", "url": "https://it.wikipedia.org/wiki?curid=3057071", "title": "Wu Zong (imperatore Yuan)", "text": ""}
{"id": "3057074", "revid": "47767", "url": "https://it.wikipedia.org/wiki?curid=3057074", "title": "Grande Mare (Warcraft)", "text": ""}
{"id": "3057077", "revid": "375960", "url": "https://it.wikipedia.org/wiki?curid=3057077", "title": "Akindjis", "text": ""}
{"id": "3057078", "revid": "729019", "url": "https://it.wikipedia.org/wiki?curid=3057078", "title": "Artesia (Mississippi)", "text": "Artesia \u00e8 una citt\u00e0 (\"town\") degli Stati Uniti d'America, situata nella contea di Lowndes, nello Stato del Mississippi."}
{"id": "3057079", "revid": "47767", "url": "https://it.wikipedia.org/wiki?curid=3057079", "title": "Maelstrom (Warcraft)", "text": ""}
{"id": "3057080", "revid": "47767", "url": "https://it.wikipedia.org/wiki?curid=3057080", "title": "Kezan", "text": ""}
{"id": "3057081", "revid": "47767", "url": "https://it.wikipedia.org/wiki?curid=3057081", "title": "Zandalar", "text": ""}
{"id": "3057082", "revid": "278830", "url": "https://it.wikipedia.org/wiki?curid=3057082", "title": "Personaggi di Scrubs", "text": ""}
{"id": "3057083", "revid": "47767", "url": "https://it.wikipedia.org/wiki?curid=3057083", "title": "Isole Disperse", "text": ""}
{"id": "3057084", "revid": "1318658", "url": "https://it.wikipedia.org/wiki?curid=3057084", "title": "Artesia", "text": ""}
{"id": "3057085", "revid": "124123", "url": "https://it.wikipedia.org/wiki?curid=3057085", "title": "Jean Frederic Waldeck", "text": "Biografia.\nStudi\u00f2 arte a Parigi e afferm\u00f2 di aver partecipato alla campagna di Egitto di Napoleone. In giovent\u00f9 fece viaggi in Africa del sud, Messico, Cile, Guatemala. Dipinse qui acquerelli su monumenti locali. Soggiorn\u00f2 in Messico, dove lavor\u00f2 come ingegnere minerario e conobbe la citt\u00e0 di Uxmal e Palenque.\nPubblic\u00f2 nel 1838 il libro \"Viaggio pittoresco e archeologico nella provincia dello Yucatan fra gli anni 1834 e 1836\", dove forn\u00ec la prima descrizione delle rovine.\nQuesto libro fu apprezzato da molti, tra cui John Lloyd Stephens."}
{"id": "3057087", "revid": "276553", "url": "https://it.wikipedia.org/wiki?curid=3057087", "title": "Pakal I", "text": ""}
{"id": "3057090", "revid": "767487", "url": "https://it.wikipedia.org/wiki?curid=3057090", "title": "Il teschio di Londra", "text": "Il teschio di Londra (\"Im Banne des Unheimlichen\") \u00e8 un film tedesco occidentale del 1968 diretto da Alfred Vohrer. Nel cast sono presenti Wolfgang Kieling e Joachim Fuchsberger. Il genere di questo film \u00e8 poliziesco, ed \u00e8 tratto da un'opera di Edgar Wallace.\nLa trama.\nLondra, primi anni 60 del XX secolo. Sir Oliver Ramsey, ricco possidente appassionato di volo, muore in un incidente. Durante la cerimonia funebre una cupa risata risuona dalla bara. Cecil, cugino del defunto, ritiene che Ramsey sia vivo. L'ispettore Higgins inizia le indagini, ma una misteriosa serie di delitti, attuati da un essere mostruoso dal volto di teschio e dotato di un anello spruzza-veleno, lascia pensare a una vendetta post mortem di Sir Oliver. Cecil impazzisce e finisce in un ospedale psichiatrico, (appartenuto ad uno degli assassinati, il dottor Brand) proprio il luogo dove sono stati progettati gli omicidi. \u00c8 infatti l'infermiera Adele, con l'aiuto del vecchio Ramiro, gravemente ammalato, ad ordinare gli omicidi, per vendicare Ramsey, morto a causa di un sabotaggio attuato proprio dal cugino Cecil e da Brand, che avevano in progetto di sottrargli le ricchezze. Scoperto, Ramiro muore di infarto e Adele opta per il suicidio."}
{"id": "3057091", "revid": "729019", "url": "https://it.wikipedia.org/wiki?curid=3057091", "title": "Gran Premio d'Olanda 1963", "text": "Il Gran Premio d'Olanda 1963 \u00e8 stato un Gran Premio di Formula 1 disputato il 23 giugno 1963 sul circuito di Zandvoort. La gara fu vinta da Jim Clark, alla guida di una Lotus.\nGara.\nAl via Clark prese il comando, inseguito da Graham Hill e McLaren; dopo poche tornate il neozelandese fu per\u00f2 costretto al ritiro per la rottura del cambio. Alle spalle di Clark, che conquist\u00f2 rapidamente un grande vantaggio, Brabham super\u00f2 Hill, mantenendo la seconda posizione fino al 55\u00ba passaggio, quando usc\u00ec di pista a causa dell'acceleratore, bloccato dalla sabbia.\nTorn\u00f2 quindi al secondo posto Hill, che fu per\u00f2 costretto a tornare ai box, poche tornate pi\u00f9 tardi, a causa di problemi di surriscaldamento. La seconda posizione fu allora conquistata da Surtees, ma al 63\u00ba giro il pilota della Ferrari commise un errore, dovendo lasciar strada a Gurney. Clark condusse indisturbato fino alla bandiera a scacchi, doppiando tutti i suoi rivali e tagliando il traguardo davanti a Gurney, Surtees, Ireland, Ginther e Scarfiotti."}
{"id": "3057094", "revid": "767487", "url": "https://it.wikipedia.org/wiki?curid=3057094", "title": "La mosca nera", "text": "La mosca nera (\"Pretty Ladies\") \u00e8 un film muto del 1925 diretto da Monta Bell e interpretato da ZaSu Pitts e da Tom Moore. Fu il debutto cinematografico per Joan Crawford (con il nome Lucille LeSeur) e per Myrna Loy (con il nome Myrna Williams) che appaiono insieme in alcuni dei numeri musicali del film che ricrea le atmosfere degli spettacoli di Florenz Ziegfeld.\nIl soggetto \u00e8 tratto da un racconto di Adela Rogers St. Johns apparso sulla rivista \"Cosmopolitan\".\nTrama.\nMaggie lavora alle Follies di Florenz Ziegfeld anche se non \u00e8 bellissima. Una sera, durante un numero, cade nella buca dell'orchestra finendo sopra Al, uno dei tamburi. I due giovani cominciano a frequentarsi e si innamorano. Al scrive un numero che dedica a Maggie, dichiarandole il suo amore.\nDopo il matrimonio, Maggie \u00e8 in attesa di un bambino e decide di lasciare il palcoscenico. Al, invece, inizia una brillante carriera come compositore. All'apice della fama, si trova a lavorare per Selma, la star dello spettacolo, che gli chiede delle nuove canzoni. \nIl musicista parte per Atlantic City per lavorare alla rivista insieme alla cantante.\nMaggie viene a sapere dei maneggi di Selma per portarle via il marito. Ma, quando questi torna da lei pentito, lo perdona e lo riaccoglie a casa.\nProduzione.\nIl film fu prodotto dalla Metro-Goldwyn Pictures Corporation. In alcune scene musicali, viene usato un primitivo technicolor 2-strip.\nDistribuzione.\nIl copyright del film venne richiesto dalla Metro-Goldwyn Pictures Corp. e fu registrato il 10 agosto 1925 con il numero LP21723. Distribuito dalla Metro-Goldwyn Pictures Corporation, il film usc\u00ec in sala negli Stati Uniti il 6 settembre 1925 dopo essere stato presentato in prima a New York il 12 luglio 1925."}
{"id": "3057096", "revid": "287204", "url": "https://it.wikipedia.org/wiki?curid=3057096", "title": "Sh2-81", "text": "Sh2-81 \u00e8 una nebulosa a emissione visibile nella costellazione dell'Aquila.\nSi trova nella parte nordorientale della costellazione, circa 3\u00b0 a nordest della brillante stella Altair (), sul bordo orientale della scia luminosa della Via Lattea. Si tratta di un oggetto di debole luminosit\u00e0, difficile da individuare anche con l'ausilio di filtri. Il periodo pi\u00f9 indicato per la sua osservazione nel cielo serale va da luglio a novembre.\nSh2-81 \u00e8 una debolissima regione H II situata ad una latitudine galattica estremamente elevata; la posizione \u00e8 sul bordo interno del Braccio di Orione, a circa 2000\u00a0parsec (6520 anni luce) di distanza dal sistema solare, una distanza per altro simile a quella della regione di Vulpecula OB1, dalla quale dista poche centinaia di parsec.\nQuasi sulla stessa linea di vista, ma a una distanza tre volte maggiore, si trova V1408 Aquilae, una stella binaria a raggi X di piccola massa che includerebbe un buco nero."}
{"id": "3057097", "revid": "276327", "url": "https://it.wikipedia.org/wiki?curid=3057097", "title": "Lectio difficilior", "text": ""}
{"id": "3057098", "revid": "37401", "url": "https://it.wikipedia.org/wiki?curid=3057098", "title": "Lectio", "text": ""}
{"id": "3057099", "revid": "275260", "url": "https://it.wikipedia.org/wiki?curid=3057099", "title": "Edisonata", "text": "L'edisonata (dall'inglese \"Edisonade\") \u00e8 un filone di storie \u2013 molte delle quali oggi sarebbero classificate come fantascienza \u2013 di narrativa popolare prevalentemente americana per ragazzi, che hanno come eroe protagonista un giovane, coraggioso e geniale inventore \u2013 generalmente ricalcato sulla figura pubblica di Thomas Alva Edison \u2013 e le sue straordinarie invenzioni, che utilizza per sconfiggere gli avversari, viaggiare per terre inesplorate o salvare il mondo.\nIl termine edisonata \u00e8 il corrispettivo del neologismo inglese moderno \"Edisonade\", coniato nel 1993 da John Clute per la sua \"Encyclopedia of Science Fiction\" (con P. Nicholls); \u00e8 un eponimo dal nome del famoso inventore Thomas Edison (1847-1931): \"Edisonade\" fu coniato allo stesso modo in cui il termine \"Robinsonade\" (\"robinsonata\") era stato coniato per le avventure alla Robinson Crusoe. Nelle prime avventure del filone apparivano numerosi personaggi chiamati Thomas/Tom Edison.\nQuesto sottogenere narrativo ebbe inizio nell'epoca vittoriana ed edoardiana e conobbe il suo apice di popolarit\u00e0 durante la fine del Ottocento e l'inizio del Novecento. Per indicare le opere di fantasia di questo tipo sono usate anche le espressioni romanzo scientifico e \"Voyages extraordinaires\" (\"Viaggi straordinari\", in riferimento alle avventure alla Verne).\nStoria.\nLa maggior parte di queste storie - inizialmente pubblicate nell'economico formato delle dime novel - erano scritte per un pubblico di giovani lettori maschi. La formula dell'Edisonata fu una conseguenza del fascino per l'ingegneria e la tecnologia che sorse verso la fine dell'Ottocento, e un derivato della formula esistente della \"Robinsonade\".\nClute definisce cos\u00ec il neologismo nel suo libro:\ne lo definisce di nuovo in una colonna facendo riferimento al racconto \"Il terrore plutoniano\" (\"The Plutonian Terror\") di Jack Williamson scritto nel 1933:\nUn tema frequente nell'edisonata era l'esplorazione di parti del mondo poco conosciute, \"incontaminate\". Da quel punto di vista, le storie riflettevano l'epoca contemporanea caratterizzata da colonialismo ed esplorazioni su vasta scala. I primi romanzi dell'edisonata spesso presentano elementi di razzismo, sessismo e imperialismo, comuni nella cultura del tempo."}
{"id": "3057100", "revid": "1318658", "url": "https://it.wikipedia.org/wiki?curid=3057100", "title": "Viaduc d'Austerlitz", "text": "Il Viaduc d'Austerlitz (Italiano: \"Viadotto di Austerlitz\") \u00e8 un ponte ferroviario di Parigi che attraversa la Senna. \u00c8 utilizzato unicamente per il traffico ferroviario della linea 5 della metropolitana di Parigi. Esso collega la stazione di Parigi Austerlitz, nella sponda sinistra, alla \"Quai de la Rap\u00e9e\", dall'altra parte del fiume.\nStoria.\nA causa dell'impossibilit\u00e0 di posizionare un pilastro al centro del fiume, per via del traffico fluviale, nel 1903 l'ingegnere Luigi Biette, con l'aiuto di Fulgence Bienven\u00fce, progett\u00f2 un ponte metallico che attraversava il fiume con un'unica campata.\nCon il compito di costruire il ponte, la \"Soci\u00e9t\u00e9 de Construction de Levallois-Perret\" (Societ\u00e0 di Costruzioni di Levallois-Perret) propose un ponte con una campata che raggiungeva i 140\u00a0m, un record rispetto a tutti gli altri ponti Parigini, ancora oggi battuto solamente dal Pont Charles-de-Gaulle.\nIl viadotto \u00e8 costituito da due archi metallici parabolici collegati in tre punti (due in prossimit\u00e0 delle sponde del fiume e uno esattamente in cima agli archi) e un'unica campata larga 8,5\u00a0m e sospeso a 11\u00a0m dall'acqua. Poich\u00e9 il ponte sarebbe stato troppo vicino all'acqua, gli archi sono stati elevati e fissati a due grandi massi (di dimensione 22\u00a0m x 18\u00a0m) posti sulle rive.\nL'ingresso al ponte dalla sponda sinistra (Gare d'Austerlitz) non ha posto nessun particolare problema per il progetto di costruzione, ma sulla riva destra non sarebbe stato facile demolire le strutture esistenti per aprire un varco per l'uscita del ponte.\nQuindi per aggirare questo problema, invece di un'uscita dritta che porta fuori dal ponte principale come quella sulla riva sinistra, \u00e8 stata eretta una struttura curva con travi rivettate, parallele alle rotaie.\nQuesta rampa elicoidale ha un raggio di circa 75\u00a0m e una pendenza del 40%, e si curva fino a che le rotaie non raggiungono la quota di terra."}
{"id": "3057105", "revid": "110157", "url": "https://it.wikipedia.org/wiki?curid=3057105", "title": "Pont d'Austerlitz", "text": "Il Pont d'Austerlitz \u00e8 un ponte di Parigi che attraversa la Senna.\nEsso collega il XII \"arrondissement\", all'altezza dell'avenue Ledru-Rollin, al V e al XIII, all'altezza della place Valhubert, di fronte al Jardin des Plantes. Fu cos\u00ec denominato in onore della vittoria francese sulle truppe della terza coalizione antifrancese, conseguita presso l'omonima localit\u00e0 il 2 dicembre 1805.\nStoria.\nIl ponte del 1807.\nIl ponte fu realizzato per collegare il faubourg Saint-Antoine, sulla riva destra della Senna al Jardin des Plantes, sulla riva sinistra. Napoleone Bonaparte, non ancora imperatore ma solo Primo Console, decise nel 1801 di far costruire tre ponti sulla Senna: il ponte di Austerlitz, il pont de la \"Cit\u00e9\" e il pont des Arts. In quello stesso anno l'ingegner Joseph Marie Stanislas Becquey-Beaupr\u00e9 propose un ponte da erigersi tra il 1802 e il 1807. Si trattava di un'opera di cinque archi in ghisa di 32\u00a0metri di apertura, poggiante su quattro pilastri e due spallette in muratura.\nTra il 1814 e il 1830 il nome fu cambiato in \"pont du Jardin du Roi\" per non indisporre i nuovi alleati prussiani e russi. Allorch\u00e9 il ponte aveva ripreso il suo nome originario, la sua ristrutturazione si rese necessaria e fu intrapresa sotto il barone Haussmann. \n Il ponte metallico \nIl ponte del 1855.\nNel 1854 il ponte fu ritenuto pericoloso. Venne quindi ricostruito in pietra nel 1855 e decorato con motivi che comprendevano i nomi dei principali ufficiali deceduti nella battaglia da cui prende il nome. La sua larghezza fu portata a 18\u00a0metri e nel 1885 a 30.\n Il ponte in pietra \nScala idrometrica.\nDopo l'installazione della scala idrometrica del Pont de la Tournelle e quella del Pont-Royal, quella installata sul ponte di Austerlitz nel 1868 \u00e8 diventata il riferimento utilizzato dal servizio idrometrico di Parigi nel 1873.\nIl livello 0 della scala corrisponde ad un'altezza di 25,90\u00a0m. Il ritegno normale \u00e8 a 26,92\u00a0m (livello 1,02). La situazione di vigilanza del Centro che annuncia le piene di Parigi \u00e8 posto a 28,4\u00a0m (livello 2,5); quella di allerta inizia dai 29,1\u00a0m (livello 3,2); al partire da 29,2\u00a0m (livello 3,3), le vie lungo le rive vengono progressivamente bloccate. Il livello di acqua pi\u00f9 alta per la navigazione \u00e8 fissato a 30,19\u00a0m (livello 4,49). Con la piena del 1982, l'acqua \u00e8 salita a 33,04\u00a0m (livello 7,14); nel 1955 la Senna \u00e8 salita a 32,08\u00a0m (livello 6,18); durante la piena del 1910 il livello della Senna raggiunse i 34,57\u00a0m (livello 8,67) Si \u00e8 stabilito che la piena pi\u00f9 forte, avvenuta nel 1658, aveva raggiunto i 34,86\u00a0m (livello 8,96). Nel giugno del 2016 il livello della Senna ha superato di poco i 32\u00a0m.\nTrasporti.\nIl ponte di Austerlitz \u00e8 servito dalle linee del \"Metr\u00f2\" n. 5 e n. 10 con la stazione di Austerlitz, dalla RER C con la stazione ferroviaria Austerlitz, dalle autolinee della RATP 24, 57, 61, 63, 89 e 91 e dalla navetta fluviale Vogu\u00e9o."}
{"id": "3057108", "revid": "54354", "url": "https://it.wikipedia.org/wiki?curid=3057108", "title": "Giava Centrale", "text": " \nGiava Centrale (indonesiano: \"Jawa Tengah\") \u00e8 una provincia indonesiana situata sull'Isola di Giava a sud del paese. Il capoluogo cittadino e citt\u00e0 pi\u00f9 popolata \u00e8 Semarang nel nord della provincia.\nGeografia fisica.\nConfini.\nLa provincia di Giava Centrale, situata nell'isola pi\u00f9 meridionale tra le importanti isole dell'arcipelago indonesiano, ha solo tre altre province confinanti (Giava Occidentale, Giava Orientale, Yogyakarta), ma \u00e8 molto importante per gli scambi commerciale grazie alle acque in cui la provincia si affaccia. A Nord, Giava Occidentale viene bagnata dal Mar di Giava in cui il suo capoluogo (Semarang) \u00e8 uno dei pi\u00f9 importanti porti di questo mare; a Sud viene invece bagnato dall'Oceano Indiano.\nMorfologia.\nNella provincia si \u00e8 originato un piccolo sistema montuoso che si sviluppa nella parte interna della Giava Centrale. In questo sistema esistono molti vulcani che caratterizzano il paesaggio con frequenti eruzioni.\nClima.\nIl clima prevalente della provincia di Giava Centrale, \u00e8 quello tropicale caratterizzato da due stagioni con molto caldo e l'abbondanza di foreste tropicali (soprattutto sulle zone pianeggianti distanti dalle coste), ma nell'estremo nord del paese il clima pu\u00f2 essere anche di tipo equatoriale con frequenti precipitazioni e l'abbondanza di foreste equatoriali."}
{"id": "3057112", "revid": "767487", "url": "https://it.wikipedia.org/wiki?curid=3057112", "title": "Annibale (film)", "text": "Annibale \u00e8 un film del 1959 diretto da Carlo Ludovico Bragaglia ed Edgar G. Ulmer.\nTrama.\nAnnibale, il mitico generale cartaginese, dopo aver superato le Alpi scortato dagli elefanti, inizia un'apparente inarrestabile marcia vittoriosa tra i campi di battaglia italiani. La presenza di Silvia, matrona romana e nipote di Quinto Fabio Massimo, l'uomo pi\u00f9 potente del Senato, crea degli scontri nel suo accampamento ma sar\u00e0 solo la morte dell'amato fratello Asdrubale a indebolire il condottiero.\nProduzione.\nIl film \u00e8 il primo in cui compaiono i celebri attori Mario Girotti e Carlo Pedersoli, ossia Terence Hill e Bud Spencer, che qui per\u00f2 recitano in scene separate. Il loro primo film assieme sar\u00e0 \"Dio perdona... io no!\" del 1967, con la regia di Giuseppe Colizzi.\nDistribuzione.\nIl film \u00e8 stato distribuito in diversi paesi con vari titoli:"}
{"id": "3057113", "revid": "124123", "url": "https://it.wikipedia.org/wiki?curid=3057113", "title": "Ali Bey Mihaloglu", "text": "Biografia.\nMembro della stirpe dei Mihaloglu, signori della Rumelia, Ali Mihaloglu partecip\u00f2 a tutte le spedizioni transdanubiane del sultano Maometto II. Per quarant'anni, organizz\u00f2 e diresse le operazioni degli Akindjis sul Danubio, guidando incursioni in Ungheria ed in Valacchia: uno dei suoi pi\u00f9 illustri prigionieri fu Mih\u00e1ly Szil\u00e1gyi (fratellastro di Giovanni Hunyadi), da lui catturato e spedito ad Istanbul per l'impiccagione. Durante la spedizione in Valacchia di Maometto II (1462), fu proprio Ali Mihaloglu a guidare la contro-carica dei Giannizzeri che salv\u00f2 la vita al sultano durante il famoso Attacco Notturno portato dal voivoda Vlad l'Impalatore al campo ottomano.\nStando al poema \"Cronaca delle campagne di Mihaloglu Ali bey\" scritto in suo onore dal poeta Suza Celebi (morto 1524), Ali si sarebbe unito in matrimonio con una cristiana, Maria, figlia di un \"Ban\" valacco che gli storici identificano in Neagoe, capostipite della dinastia filo-ottomana dei Craiove\u0219ti.\nAli Mihaloglu mor\u00ec all'et\u00e0 di cent'anni a Pleven (Bulgaria). Suo figlio fu Maometto Bey Mihaloglu, altro importante condottiero militare dell'Impero ottomano."}
{"id": "3057117", "revid": "110157", "url": "https://it.wikipedia.org/wiki?curid=3057117", "title": "Pont de Grenelle", "text": "Il pont de Grenelle-Cadets-de-Saumur (gi\u00e0 Pont de Grenelle) \u00e8 un ponte di Parigi costruito tra il 1966 e il 1968 sul luogo di un precedente ponte eretto nel 1827.\nIl ponte attraversa la Senna da rue Linois (XV \"arrondissement\", sulla riva sinistra del fiume) a rue Maurice-Bourdet (XVI \"arrondissement\", sulla riva destra), con un appoggio sull'\u00eele aux Cygnes e sulla cui estremit\u00e0 sud-ovest si trova una copia della Statua della Libert\u00e0.\nStoria.\nFin dall'origine, \u00e8 stato costruito come tre ponti successivi.\nIl ponte di Grenelle (1827).\nIl primo ponte di Grenelle fu progettato dall'architetto Mallet, su iniziativa di promotori del quartiere di Beaugrenelle. Esso fu aperto ai pedoni ed alle vetture ippotrainate il 1\u00ba maggio 1827, con un diritto di pedaggio variante da 5\u00a0centesimi di franco per ogni pedone a 25 per una carrozza a due cavalli; per quanto concerne gli animali il pedaggio era:\nNel 1873 il ponte sprofond\u00f2 completamente.\n2\u00ba ponte di Grenelle (1874).\nUn anno dopo venne presa la decisione di costruire un ponte in ghisa a sei arcate progettato dagli ingegneri Vaudrey e Pesson.\nIl 3\u00ba ponte di Grenelle (1968).\nDal 1966 al 1968 tre ingegneri, Thenault, Grattesat e Pilon, costruirono l'attuale ponte.\nCambio di nome.\nIl 18 giugno del 2016 il ponte di Grenelle prese il nome di Pont de Grenelle-Cadets-de-Saumur in omaggio agli allievi aspiranti di riserva (EAR) difensori dei ponti della Loira nel giugno 1940.\nArchitettura.\nIl ponte \u00e8 costituito da due travi metalliche principali di 85\u00a0metri, che attraversano i due rami della Senna, una campata di 20\u00a0metri al di sopra dell'\u00eele aux Cygnes e due campate di 15\u00a0metri in cemento, che attraversano i \"quai\" sulle rive destra e sinistra. La lunghezza totale del ponte \u00e8 di 220\u00a0metri e la larghezza di 30\u00a0metri (22\u00a0metri per la carreggiata e 8\u00a0metri per i due marciapiedi).\nAttualmente la sua larghezza non \u00e8 del tutto utilizzabile poich\u00e9 un immobile ne restringe l'accesso dal lato del XVI \"arrondissement\", a valle.\nTrasporti.\nIl ponte \u00e8 servito dalle stazioni del \"M\u00e9tro\" Mirabeau e Charles Michels."}
{"id": "3057121", "revid": "1573940", "url": "https://it.wikipedia.org/wiki?curid=3057121", "title": "Malacorhynchus membranaceus", "text": "L'anatra guancerosa (Malacorhynchus membranaceus ) \u00e8 un uccello della famiglia degli Anatidi originario dell'Australia. \u00c8 l'unica specie vivente del genere Malacorhynchus ; un suo parente stretto, di dimensioni leggermente superiori, \u00e8 l'ormai estinta anatra di Scarlett (\"Malacorhynchus scarletti\"), diffusa fino a non molti secoli fa in Nuova Zelanda.\nI primi coloni dell'Australia occidentale chiamarono questa specie anatra della Nuova Olanda.\nDescrizione.\nL'anatra guancerosa ha un grosso becco spatoliforme come il mestolone australiano, ma \u00e8 pi\u00f9 piccola: misura, infatti, 38\u201340\u00a0cm di lunghezza. Il dorso e la sommit\u00e0 del capo di colore marrone, i fianchi barrati di bianco e nero e le macchie nere attorno agli occhi che spiccano sul bianco della faccia rendono questo uccello inconfondibile. Gli esemplari giovani hanno un piamaggio leggermente pi\u00f9 scialbo, ma per il resto sono simili agli adulti. La specie deve il nome alla macchia rosa situata nell'angolo formato dal disegno nero della testa; questa caratteristica, per\u00f2, \u00e8 evidente solo a distanza ravvicinata, tanto che gli australiani preferiscono chiamarla con il nome pi\u00f9 appropriato di anatra zebrata.\nDistribuzione e habitat.\nL'anatra guancerosa \u00e8 ampiamente diffusa in tutta l'Australia e si sposta spesso; \u00e8 presente ovunque vi siano specchi d'acqua, specialmente nelle regioni secche dell'entroterra, ove le precipitazioni annue superano raramente i 380\u00a0mm.\nBiologia.\nL'anatra guancerosa si nutre prevalentemente di plancton, cos\u00ec come di crostacei, molluschi e insetti. Il suo becco \u00e8 ben equipaggiato per filtrare organismi minuti, grazie ad apposite membrane flessibili poste sulla mandibola che incanalano l'acqua in modo tale da consentire all'animale di filtrare efficacemente alghe e altre particelle di plancton. Per facilitare la raccolta del cibo due esemplari talvolta girano attorno a un punto centrale con la testa da una parte e la coda dall'altra, come due trottole, concentrando i nutrienti in una colonna d'acqua turbinante.\nLa nidificazione \u00e8 influenzata dall'aridit\u00e0 e dalla disponibilit\u00e0 di pozze d'acqua ricche di materiale organico. Nelle annate favorevoli, grandi stormi di anatre si concentrano nelle pianure inondate. Tuttavia, quando le condizioni non lo permettono, gli uccelli possono anche non riprodursi affatto."}
{"id": "3057123", "revid": "599013", "url": "https://it.wikipedia.org/wiki?curid=3057123", "title": "Forte Tagliata della Scala", "text": "Il forte Tagliata della Scala \u00e8 stata una fortezza militare costruita a difesa del confine italiano contro l'Impero austro-ungarico. Il forte si trova nel territorio comunale di Valbrenta, presso la frazione Primolano.\nNei pressi si trova il forte Tagliata delle Fontanelle.\nStoria.\nL'opera faceva parte dello sbarramento Brenta-Cismon e venne costruita poco dopo che Primolano venne annesso al Regno d'Italia. Venne costruito tra il 1892 e il 1904. Come il vicino forte delle Fontanelle non ebbe parte alcuna nel conflitto e venne abbandonato dagli italiani in seguito alla rotta di Caporetto."}
{"id": "3057124", "revid": "72396", "url": "https://it.wikipedia.org/wiki?curid=3057124", "title": "Monte Venere (Appennino bolognese)", "text": "Il monte Venere \u00e8 una montagna del medio-alto Appennino bolognese che si eleva sullo spartiacque della valle dei torrenti Savena (a est) e Sambro (a ovest), lo stesso di cui fa parte, pi\u00f9 a valle, il monte Adone.\nDescrizione.\nIl piccolo massiccio di monte Venere, interamente incluso nel comune di Monzuno, il cui capoluogo sorge alle sue pendici, \u00e8 composto da solo due vette ragguardevoli:\nDa questa piccola catena hanno origine piccoli corsi d'acqua che tributano nel Savena (il rio Maoro e il rio Terra), nel Sambro (il rio Lama) e nel fiume Setta (il rio Cozzo)."}
{"id": "3057128", "revid": "285333", "url": "https://it.wikipedia.org/wiki?curid=3057128", "title": "Trenton Lee Stewart", "text": "Insegnante di scrittura creativa, si \u00e8 laureato alla Iowa Writers' Workshop, un programma di scrittura creativa dell'Universit\u00e0 di Iowa, Iowa City. \u00c8 conosciuto soprattutto come autore della serie \"La misteriosa accademia per giovani geni\" (titolo originale inglese \"The Mysterious Benedict Society\"), che attualmente comprende tre libri.\nVive a Little Rock, capitale dell'Arkansas, con la moglie e i due figli.\nOpere.\nIl libro \"Flood Summer\" \u00e8 stato pubblicato negli USA dalla Southern Methodist University Press. La serie della \"Misteriosa accademia per giovani geni\" \u00e8 stata pubblicata negli Stati Uniti d'America dalla Little, Brown Books for Young Readers e in Italia dalla casa editrice Mondadori (traduzione di Loredana Baldinucci)."}
{"id": "3057130", "revid": "599013", "url": "https://it.wikipedia.org/wiki?curid=3057130", "title": "Musica nuda (album)", "text": "Musica nuda \u00e8 il primo album del progetto musicale Musica Nuda (Petra Magoni e Ferruccio Spinetti), pubblicato nel 2004 per l'etichetta discografica Storie di note."}
{"id": "3057131", "revid": "287204", "url": "https://it.wikipedia.org/wiki?curid=3057131", "title": "Monte Stanco", "text": "Il monte Stanco \u00e8 una cima del medio-alto Appennino bolognese, situata nel territorio comunale di Grizzana Morandi il cui capoluogo \u00e8 posizionato nelle immediate vicinanze. Costituisce uno degli anelli della catena montuosa che separa la valle del fiume Reno (a ovest) da quella del suo principale affluente nel tratto montano, il fiume Setta (a est).\nIl monte Stanco rimane una montagna piuttosto isolata rispetto alle altre del medesimo crinale spartiacque: infatti la sua altezza massima (719 m s.l.m.) \u00e8 decisamente inferiore a quelle di monte Salvaro (826 m) e di monte Vigese (1091 m) tra cui esso \u00e8 compreso.\nIl monte Stanco d\u00e0 il nome a due frazioni del comune di Grizzana Morandi, \"Stanco di sopra\" e \"Stanco di sotto\", abbarbicate in prossimit\u00e0 della vetta del monte; essa, inoltre, si caratterizza per essere ricoperta da un manto boscoso, a contrario dei fianchi della montagna, che restano spogli e brulli."}
{"id": "3057133", "revid": "729019", "url": "https://it.wikipedia.org/wiki?curid=3057133", "title": "Pine Line Trail", "text": "Il Pine Line Trail \u00e8 un percorso ferroviario statunitense, nella contea di Taylor (Medford) e nella contea di Price, in Wisconsin. Il percorso effettivo \u00e8 lungo 42,2\u00a0km; \u00e8 chiamato cos\u00ec per le enormi quantit\u00e0 di pino bianco orientale spedite tramite la locomozione su quella rotta tra il 1876 e il 1988, dal Wisconsin Central Railroad, e per le incantevoli conifere che ora si estendono sui lati della pista.\nIl Pine Line Trail \u00e8 aperta a mezzi di trasporto non motorizzati, ed ai rispettivi sport ed attivit\u00e0, come ciclismo, trekking e jogging, per il periodo che va da aprile a novembre compresi. motoslitte e ATV sono ammesse sul percorso dal 1\u00ba dicembre al 31 marzo (tempo permettendo). Non ci sono tasse per il noleggio annuale. Sulla pista sono regolarmente programmati alcuni eventi annuali, come la maratona e Dairyland Volksmarsch, che si tiene il quarto sabato del mese di aprile."}
{"id": "3057135", "revid": "57872", "url": "https://it.wikipedia.org/wiki?curid=3057135", "title": "Lodrino Inferiore", "text": ""}
{"id": "3057138", "revid": "2018934", "url": "https://it.wikipedia.org/wiki?curid=3057138", "title": "Serra dello Zanchetto", "text": "La Serra dello Zanchetto (881 m) \u00e8 una cresta montuosa dell'alto Appennino bolognese situata fra i laghi artificiali di Brasimone, Santa Maria, Suviana, nel comune di Camugnano in provincia di Bologna.\nLa Serra costituisce lo spartiacque tra la valle del torrente Brasimone ad est e la valle del torrente Limentra Orientale ad ovest; dalla sua vetta, che \u00e8 costituita da un morbido crinale boscoso, \u00e8 possibile avere una vista piuttosto esaustiva del Parco regionale dei laghi di Suviana e Brasimone, del quale, tuttavia, questa catena non fa parte.\n\u00c8 percorsa dalla strada provinciale 62 che congiunge Camugnano con Castiglione dei Pepoli. In prossimit\u00e0 della vetta, a quota 870 m, incrocia un'altra strada provinciale che proviene direttamente dalla diga del lago di Suviana. Questo punto geodetico \u00e8 denominato \"Passo dello Zanchetto\". \nSul crinale \u00e8 stata costruita una piccola centrale eolica per la produzione di energia elettrica."}
{"id": "3057139", "revid": "57872", "url": "https://it.wikipedia.org/wiki?curid=3057139", "title": "Lodrino Superiore", "text": ""}
{"id": "3057141", "revid": "33843992", "url": "https://it.wikipedia.org/wiki?curid=3057141", "title": "Pino bianco orientale", "text": ""}
{"id": "3057142", "revid": "110157", "url": "https://it.wikipedia.org/wiki?curid=3057142", "title": "Monte Cappello (Emilia-Romagna)", "text": "Il monte Cappello (589\u00a0m) \u00e8 una piccola montagna dell'Appennino imolese.\nGeografia fisica.\nIl monte Cappello costituisce un lembo isolato dello spartiacque appenninico che separa la valle del fiume Santerno (a occidente) da quella del fiume Senio (a oriente). L'altura di questo spartiacque pi\u00f9 vicina ad esso \u00e8 il monte Battaglia (715\u00a0m), che si trova nell'alta valle del Senio .\nGeografia politica.\nLa vetta \u00e8 compresa nel comune di Fontanelice, ma il massiccio \u00e8 tripartito tra Fontanelice, Castel del Rio e un'estrema propaggine del comune di Casalfiumanese."}
{"id": "3057145", "revid": "33844192", "url": "https://it.wikipedia.org/wiki?curid=3057145", "title": "Jutakay", "text": ""}
{"id": "3057146", "revid": "1305772", "url": "https://it.wikipedia.org/wiki?curid=3057146", "title": "ATOMIC Authoring Tool", "text": "ATOMIC Authoring Tool \u00e8 uno strumento multipiattaforma che consente la creazione di applicazioni in realt\u00e0 aumentata, sviluppato specialmente per i non programmatori.\n\u00c8 stato creato con una semplice interfaccia grafica che utilizza la libreria ARToolKit senza dover conoscere la programmazione di un linguaggio informatico.\nLa prima versione sperimentale di ATOMIC Authoring Tool \u00e8 stata pubblicata il 7 settembre del 2008 mentre la prima versione stabile \u00e8 stata pubblicata il 6 marzo del 2009.\n\u00c8 stato scritto nel linguaggio di programmazione Processing ed \u00e8 distribuito sotto licenza GNU GPL.\nATOMIC Web Authoring Tool.\nL'ATOMIC Web Authoring Tool \u00e8 uno software che consente la creazione di applicazioni di Realt\u00e0 aumentata e l'esportazione in qualsiasi sito web. Si tratta di un progetto derivato da ATOMIC Authoring Tool. \n\u00c8 stato creato con una interfaccia grafica per l'uso della libreria Flartoolkit, da utilizzare senza dover conoscere la programmazione di un linguaggio informatico. L'interfaccia \u00e8 stata scritta in Processing ed \u00e8 distribuita sotto licenza GNU GPL. Il nucleo \u00e8 in ActionScript 3. Essendo multipiattaforma, lo si pu\u00f2 usare nei sistemi operativi Microsoft Windows e Ubuntu. \nLa prima versione stabile di ATOMIC Web Authoring Tool \u00e8 la 0.4 ed \u00e8 stata pubblicata il 31 marzo del 2010. "}
{"id": "3057147", "revid": "984922", "url": "https://it.wikipedia.org/wiki?curid=3057147", "title": "Jautakiai", "text": "Jautakiai \u00e8 un piccolo villaggio lituano.\n\u00c8 circa 2 chilometri ad est di Bugeniai, ed \u00e8 posto su di una collina; il villaggio, per via dello scorrimento di un ruscello, \u00e8 ricco di mulini ad acqua."}
{"id": "3057159", "revid": "1305772", "url": "https://it.wikipedia.org/wiki?curid=3057159", "title": "Les compteurs \u00e0 z\u00e9ro", "text": "Les Compteurs \u00e0 Z\u00e9ro \u00e8 il decimo album studio del gruppo hardcore punk francese dei Tagada Jones, il genere dell'album si orienta verso un suono pi\u00f9 classico della band, abbandonato quasi totalmente nell'album del 2006 \"Le feu aux poudres\"; la traccia 3 Une fois de trop ha un video musicale."}
{"id": "3057162", "revid": "36426", "url": "https://it.wikipedia.org/wiki?curid=3057162", "title": "Heinz Ellenberg", "text": "Biografia.\nHeinz Ellenberg, avendo perso il padre, professore di scuola media, durante la prima guerra mondiale, studi\u00f2 ad Hannover dal 1920 al 1932 e l\u00ec cominci\u00f2 ad interessarsi alla fauna e alla flora locale. In quel periodo ebbe un incontro con Reinhold T\u00fcxen.\nNel 1932 si rec\u00f2 a Montpellier, dove inizi\u00f2 lo studio dell'ecologia sotto la guida dell'ecologo svizzero Josias Braun-Blanquet. Lasciata Montpellier studi\u00f2 alla facolt\u00e0 di biologia, botanica, zoologia, chimica e geologia ad Heidelberg, ad Hannover e infine a Gottinga, dove consegu\u00ec la laurea nel 1938, sotto la guida di Franz Firbas.\nInizi\u00f2 quindi a lavorare presso il Centro di cartografia della vegetazione di Hannover, sotto la direzione di Reinhold T\u00fcxen, e nel 1941 spos\u00f2 Charlotte Metelmann.\nDurante la guerra Ellenberg lavor\u00f2 con successo allo sviluppo di piantagioni mimetiche per le coperture dei bunker, onde permetterne la fusione con il paesaggio circostante per ingannare l'aviazione nemica. Di queste restano ancor oggi degli elementi visibili.\nTerminato il conflitto divenne assistente di Heinrich Karl Walter a Stoccarda. Nel 1953 fu nominato Professore nell'Universit\u00e0 di Amburgo e, a partire dal 1958, divenne direttore del Dipartimento di botanica del Politecnico di Zurigo. \nNel 1966 Ellenberg torn\u00f2 all'Universit\u00e0 di Gottinga dove fond\u00f2 il nuovo giardino botanico dell'Universit\u00e0 e dove, nel 1981 gli fu conferito il titolo di professore emerito. Giunto alla pensione si occup\u00f2 della direzione di un'Azienda agricola e pubblic\u00f2 un'edizione aggiornata del testo \"Vegetation Mitteleuropas mit den Alpen in \u00f6kologischer, dynamischer und historischer Sicht\".\nIl pensiero e l'opera.\nHeinz Ellenberg fu un sostenitore della concezione olistica dei sistemi ecologici. Fu anche uno dei primi a dimostrare sperimentalmente l'importanza di una distinzione fra \"\"nicchia fondamentale\" e \"nicchia realizzata\"\" nei vegetali. Coltiv\u00f2, infatti, due specie di \"Bromus\" in una serie di habitat a crescenti condizioni di umidit\u00e0 e mostr\u00f2 come, nel caso di una coltura separata ogni specie riusciva a colonizzare tutti gli habitat della serie, mentre in una coltivazione a specie mescolate, esse si comportavano in modo distinto e mostravano, rispettivamente, una netta preferenza per gli habitat pi\u00f9 aridi o per quelli pi\u00f9 umidi. \nFormul\u00f2 anche l'inizio di un celebre indice fitosociologico che porta il suo nome e che prende in considerazione 6 parametri ambientali (luce, temperatura, continentalit\u00e0, umidit\u00e0, acidit\u00e0 del suolo, ricchezza) determinati esaminando oltre 2000 specie vegetali dell'Europa Centrale."}
{"id": "3057164", "revid": "339392", "url": "https://it.wikipedia.org/wiki?curid=3057164", "title": "Mehmet Bey Mihaloglou", "text": ""}
{"id": "3057165", "revid": "1573940", "url": "https://it.wikipedia.org/wiki?curid=3057165", "title": "Psittaculirostris", "text": "Psittaculirostris \u00e8 un genere di pappagalli della famiglia Psittaculidae presente in alcune aree tropicali del sudest asiatico, prevalentemente in Indonesia e Papua Nuova Guinea.\nDescrizione.\nNe fanno parte esemplari di taglia piccola dalle piume giallo-blu-verde.\nTassonomia.\nIl genere comprende le seguenti specie:"}
{"id": "3057167", "revid": "580", "url": "https://it.wikipedia.org/wiki?curid=3057167", "title": "ATOMIC Web Authoring Tool", "text": ""}
{"id": "3057168", "revid": "110157", "url": "https://it.wikipedia.org/wiki?curid=3057168", "title": "Sergej Petrovi\u010d Mel'gunov", "text": "La vita.\nMel'gunov nacque a Mosca da un'antica famiglia aristocratica. Sua madre era polacca, nata Gruszecka. Laureatosi all'Universit\u00e0 di Mosca nel 1904, inizi\u00f2 la sua carriera politica e accademica nella Russia imperiale. Divenne membro del Partito Democratico Costituzionale russo (i \"cadetti\") nel 1906 e si iscrisse al Partito socialista popolare nel 1907. Nel 1911, Melgunov fond\u00f2 una casa editrice, \"Zadruga\" (\"\u0417\u0430\u0434\u0440\u0443\u0433\u0430\"), presso la quale pubblic\u00f2 oltre 500 libri e un giornale, \"Golos minuvshego\" (\"La voce del passato\"). Dopo la Rivoluzione d'Ottobre del 1917, divenne un avversario attivo del governo di Lenin e ader\u00ec all'Unione anti-sovietica della Rinascita della Russia, che auspicava un rovesciamento armato del regime bolscevico. Fu arrestato e condannato a morte nel 1919, poi graziato, con la sentenza commutata in pena detentiva. Fu rilasciato nel 1921 e costretto all'esilio nel 1922. Melgunov si stabil\u00ec definitivamente a Parigi, dove continu\u00f2 le sue ricerche storiche e cur\u00f2 diverse riviste di emigrati. Il suo libro pi\u00f9 famoso \u00e8 \"Terrore Rosso in Russia\" (in russo: \u041a\u0440\u0430\u0441\u043d\u044b\u0439 \u0442\u0435\u0440\u0440\u043e\u0440 \u0432 \u0420\u043e\u0441\u0441\u0438\u0438) pubblicato nel 1924. Lo storico Robert Gellately descrive gli studi pionieristici di Melgunov sul Terrore Rosso \"un resoconto dettagliato e scioccante\" che \"\u00e8 stato confermato dalle recenti rivelazioni dagli archivi russi e dagli storici.\"\nMelgunov oggi.\nIl 27 luglio 2010, Paolo Mieli ha parlato di Melgunov e dell'imminente uscita, in Italia, del suo libro pi\u00f9 famoso, \"Terrore Rosso in Russia\"."}
{"id": "3057170", "revid": "1318658", "url": "https://it.wikipedia.org/wiki?curid=3057170", "title": "Pont de Sully", "text": "Il Pont de Sully \u00e8 un ponte di Parigi che attraversa la Senna mettendo in comunicazione il IV e il V \"arrondissement\".\nFu cos\u00ec denominato in onore di Massimiliano di B\u00e9thune, duca di Sully, ministro di Enrico IV di Francia.\nIn realt\u00e0 si tratta di due ponti allineati che attraversano la Senna avendo come estremit\u00e0 rispettivamente sinistra e destra la parte terminale a monte dell'\u00eele Saint-Louis. Le estremit\u00e0 sulla terraferma si trovano sulla riva destra in asse con il boulevard Henri-IV, sul quai d'Anjou, e su quella sinistra con il boulevard Saint-Germain, all'incontro dei \"quai\" Saint-Bernard et de la Tournelle.\nStoria.\nNel XIX secolo le due parti distinte di questo ponte erano chiamate \"passerelle Damiette\", dal lato della riva destra e \"passerelle de Constantine\", dal lato della riva sinistra. Si trattava di due passerelle sospese costruite da Surville. La prima fu distrutta durante la rivoluzione del 1848, l'altra, costruita tra il 1836 e il 1838, croll\u00f2 a seguito della corrosione dei suoi cavi nel 1872.\nIl ponte attuale fu costruito nel 1876, nel contesto dei grandi lavori del barone Haussmann, e inaugurato il 25 agosto 1877.\nArchitettura.\nQuesto \"doppio ponte\" \u00e8 opera degli ingegneri Paul Vaudrey e Gustave Brosselin. Essi gli hanno conferito un angolo di circa 45\u00ba rispetto alle rive, ci\u00f2 che permette loro di offrire una splendida vista dell'\u00eele Saint-Louis e della cattedrale di Notre Dame. La parte sud, la pi\u00f9 lunga (159\u00a0metri), \u00e8 costituita da tre archi in ghisa di rispettivamente 46, 49 e 46\u00a0metri, mentre la parte nord attraversa il breve tratto della Senna con un arco centrale di 46\u00a0metri e due di 15 in muratura. La larghezza del ponte \u00e8 20\u00a0 (12\u00a0metri per la carreggiata e 8 per i marciapiedi). \n Veduta generale del ponte \n Altre viste del ponte \nTrasporti pubblici.\nEsso \u00e8 servito dal \"M\u00e9tro\" con la stazione di Sully - Morland."}
{"id": "3057172", "revid": "122578044", "url": "https://it.wikipedia.org/wiki?curid=3057172", "title": "Punt e Mes", "text": "Il Punt e Mes \u00e8 un vermut italiano creato nel 1870.\nCaratteristiche e origine.\n\u00c8 di colore amaranto e leggermente amaro.\nIl nome deriva dal piemontese \"n pont e mes\" (AFI ), che letteralmente significa \"un punto e mezzo\" e sta per un punto di dolce e mezzo di amaro (china). Si narra che il 19 aprile 1870, a Torino, nella bottega Carpano prospiciente il palazzo dell'allora Borsa di Torino, un agente di borsa, alla richiesta del barista su quale bevanda volesse, avesse risposto, sovrappensiero per la variazione del valore in punti di un titolo, \"'n punt e mes\", cio\u00e8 una variazione della quotazione del titolo di un punto e mezzo, da cui sarebbe derivato il nome per un vermouth corretto con mezza parte di china. \nTra le pubblicit\u00e0 storiche del prodotto si ricorda il caratteristico logo ideato nel 1960 da Armando Testa e costituito dalla rappresentazione prospettica di un'emisfera poggiante sulla convessit\u00e0 sormontata a brevissima distanza da una sfera di pari diametro, entrambe di colore rosso scuro.\nUtilizzi.\nOltre che bevuto liscio (molto freddo) oppure \"on the rocks\" il Punt e Mes \u00e8 utilizzato per creare cocktail, quali il Punt e Mes Negroni e il Punt e Mes Rendez-Vous, nonch\u00e9 \u00e8 tra i vermouth pi\u00f9 frequentemente utilizzati per il cocktail Americano.\nNella cultura di massa.\nIl senatore, nonch\u00e9 fondatore della FIAT, Giovanni Agnelli usava pasteggiare con un bicchiere di Punt e Mes."}
{"id": "3057174", "revid": "110157", "url": "https://it.wikipedia.org/wiki?curid=3057174", "title": "Pont de la Tournelle", "text": "Il Pont de la Tournelle \u00e8 un ponte di Parigi che attraversa la Senna.\n\u00c8 il prolungamento verso sud della Rue des Deux-Ponts che attraversa l'\u00cele Saint-Louis, che permette di raggiungere la riva sinistra nel V \"arrondissement\". L'altro ponte, suo prolungamento verso nord, che congiunge l'isola con la riva destra, \u00e8 il pont Marie.\nCaratteristiche.\nIl \"pont de la Tournelle\" \u00e8 volutamente asimmetrico allo scopo di valorizzare la dissimmetria del paesaggio della Senna in quel punto. Composto di un grande arco centrale collegato alle rive da due archi pi\u00f9 piccoli, \u00e8 decorato sulla riva sinistra da un pilone di circa 15\u00a0m di altezza sormontato da una statua di santa Genoveffa, patrona di Parigi, realizzata da Paul Landowski, che protegge la citt\u00e0 di Parigi ed \u00e8 rappresentata sotto i tratti di una bambina che serra su di essa la navata. ."}
{"id": "3057177", "revid": "1318658", "url": "https://it.wikipedia.org/wiki?curid=3057177", "title": "Grenelle", "text": "Grenelle \u00e8 il 54\u00ba quartiere amministrativo di Parigi, situato nel XV \"arrondissement\", a sud-ovest.\nEtimologia.\nLa zona prende il nome dal latino \"Garanella\", ossia una zona boschiva limitrofa. Il nome divenne \"Guarnelles\", e poi \"Garnelles\", prima di essere denominato alla maniera odierna.\nCollegamenti.\nAttualmente vi \u00e8 un boulevard de Grenelle, che corre lungo la delimitazione nord del quartiere, e una rue de Grenelle, pochi chilometri a nord-est, nel VII \"arrondissement\" di Parigi."}
{"id": "3057179", "revid": "80030", "url": "https://it.wikipedia.org/wiki?curid=3057179", "title": "Pont Marie", "text": "Il Pont Marie \u00e8 un ponte di Parigi che attraversa la Senna.\nEsso collega l'\u00eele Saint-Louis al quai de l'H\u00f4tel-de-Ville nel IV \" arrondissement\" di Parigi.\nDal 10 febbraio 1887 \u00e8 classificato come monumento storico di Francia..\nEsso deve il suo nome all'ingegnere-imprenditore Christophe Marie che lo costru\u00ec tra il 1614 e il 1635. \u00c8 il secondo ponte pi\u00f9 antico di Parigi dopo il Pont Neuf.\nStoria.\nRealizzato per seguire l'urbanizzazione dell'\u00eele Saint-Louis, la sua costruzione dur\u00f2 pi\u00f9 di vent'anni, dal 1614 al 1635, quando fu aperto alla circolazione.\nCinquanta appartamenti furono costruiti sul ponte dal carpentiere Claude Dublet.\nNel 1658 la Senna in piena travolse le due arcate sud sulle quali vi erano venti appartamenti. Nel 1660 un ponte in legno ristabil\u00ec la circolazione\nLa costruzione in pietra ebbe inizio solo nel 1677 con l'intervento di Colbert.\nNel 1769 ogni costruzione di appartamenti sul ponte venne vietata."}
{"id": "3057186", "revid": "83531", "url": "https://it.wikipedia.org/wiki?curid=3057186", "title": "Quam Dilecta", "text": "Quam Dilecta \u00e8 il terzo album del progetto musicale Musica Nuda (Petra Magoni e Ferruccio Spinetti), pubblicato nel 2006 per l'etichetta discografica RadioFandango.\nGli undici brani di musica sacra sono stati registrati live nella Chiesa di San Nicola di Pisa."}
{"id": "3057189", "revid": "339392", "url": "https://it.wikipedia.org/wiki?curid=3057189", "title": "Mehmet Mihaloglou", "text": ""}
{"id": "3057190", "revid": "475283", "url": "https://it.wikipedia.org/wiki?curid=3057190", "title": "Office 2003", "text": ""}
{"id": "3057192", "revid": "287204", "url": "https://it.wikipedia.org/wiki?curid=3057192", "title": "Legg Mason Tennis Classic 2004", "text": "Il Legg Mason Tennis Classic 2004 \u00e8 stato un torneo di tennis giocato sul cemento. \u00c8 stata la 35\u00aa edizione del Legg Mason Tennis Classic, che fa parte della categoria International Series nell'ambito dell'ATP Tour 2004, Si \u00e8 giocato a Washington negli Stati Uniti, dal 16 al 22 agosto 2004.\nCampioni.\nSingolare.\n Lleyton Hewitt ha battuto in finale Gilles M\u00fcller 6-3, 6-4\nDoppio.\n Chris Haggard / Robbie Koenig hanno battuto in finale Travis Parrott / Dmitrij Tursunov 7-6(3), 6-1\nCollegamenti esterni.\nSito ufficiale"}
{"id": "3057193", "revid": "287204", "url": "https://it.wikipedia.org/wiki?curid=3057193", "title": "Mehmet Beg Mihaloglu", "text": "Biografia.\nMehmet Mihaloglu era il terzo dei cinque figli nati dall'unione tra Ali Bey Mihaloglu, il leggendario capo degli Akindjis del Danubio, ed una nobile cristiana originaria della Valacchia, Maria, appartenente al potente clan dei boiari Craiove\u0219ti.\n\"Bey\" di Nicopoli, nel 1508, Mehmet Mihaloglu intervenne in Valacchia, appoggiando la prese di potere di Mihnea I cel R\u0103u dopo la scomparsa del voivoda filo-ottomano Radu IV cel Mare. Mihnea si rivolt\u00f2 per\u00f2 presto contro il potere dell'Impero ottomano, perseguitando nel contempo i boiari Craiove\u0219ti, parenti di Mehmet. Nel gennaio del 1510, per ordine diretto del sultano Bayezid II, Mihaloglu mosse contro Mihnea cel R\u0103u e lo costrinse alla fuga in Transilvania. Nel 1512, Mehmet appoggi\u00f2 la presa di potere dei Craiove\u0219ti contro Vlad V cel T\u00e2n\u0103r e consegn\u00f2 la Valacchia a Basarab V Neagoe.\nNel 1514, Mehmet Mihaloglu venne impegnato dalla Sublime Porta in Asia. Prima condusse per il sultano Selim I la guerra contro Shah Ismail I dei Safavidi di Persia, poi (1517) mosse guerra ai Mamelucchi burji d'Egitto.\nNel 1521, il sultano Solimano il Magnifico riport\u00f2 Mehmet Mihaloglu sullo scacchiere europeo. Mehmet partecip\u00f2 alla presa di Belgrado e, successivamente, torn\u00f2 ad intervenire in Valacchia. Alla morte del voivoda Basarab V Neagoe, Mihaloglu inizi\u00f2 a governare \"de facto\" la Valacchia per conto del giovane erede di Basarab: Teodosio di Valacchia. Nel 1422, quando Radu V de la Afuma\u021bi avanz\u00f2 pretese al trono, Mehmet gli oppose Mircea III Dracul, figlio di Mihnea cel R\u0103u, ma le forze ottomane vennero sconfitte da Radu V che divenne voivoda.\nNel 1526, Mehmet Mihaloglu prese parte alla Battaglia di Moh\u00e1cs, poi combatt\u00e9 a pi\u00f9 riprese gli austriaci durante la Piccola guerra in Ungheria (1529-1532) tra gli Asburgo e Solimano. Nel frattempo, Mihaloglu tornava ad intervenire in Valacchia, dove appoggi\u00f2 le pretese dinastiche di Basarab VI di Valacchia (forse un figlio bastardo di Basarab V o forse un figlio dello stesso Mihaloglu) contro Mos\u00e8 di Valacchia.\nA partire dal 1532 il nome di Mehmet Beg Mihaloglu scompare dalle cronache ufficiali."}
{"id": "3057194", "revid": "131358", "url": "https://it.wikipedia.org/wiki?curid=3057194", "title": "Zhivko Zhelev", "text": ""}
{"id": "3057200", "revid": "46291", "url": "https://it.wikipedia.org/wiki?curid=3057200", "title": "Bellardia trixago", "text": "Bellardia trixago \u00e8 una pianta da fiore della famiglia delle Scrophulariaceae (attribuita alle Orobanchaceae dalla classificazione APG II ). Questa pianta \u00e8 originaria del bacino del Mediterraneo, ma \u00e8 conosciuta e fatta crescere in altri luoghi con climi simili, come la California ed il centro del Cile, dove \u00e8 una specie introdotta ed infestante, e perci\u00f2 nociva.\nDescrizione.\nSi tratta di una pianta eretta, che spesso raggiunge e supera il mezzo metro di altezza. La sua chioma \u00e8 verde chiaro e lucido.\nLe foglie si estendono circa a met\u00e0 del fusto, con la met\u00e0 superiore del gambo occupata con una infiorescenza, ingrossata alla base.\nL'infiorescenza ha file di brattee, tra le quali emergono vistosi fiori viola e bianco, incappucciati, ciascuno lungo pi\u00f9 di due centimetri.\nIl frutto \u00e8 piccolo, liscio, marroncino, avvolto da una dura capsula verde.\nQuesta pianta \u00e8 parassita, perch\u00e9 nonostante sia verde e perci\u00f2 fotosintetica, estrae le sue indispensabili sostanze nutritive attingendole dalle radici di altre piante."}
{"id": "3057203", "revid": "1782831", "url": "https://it.wikipedia.org/wiki?curid=3057203", "title": "Chiesa di San Rocco (Guardiagrele)", "text": "La chiesa di San Rocco, gi\u00e0 chiesa di Santa Maria del Riparo, si trova a Guardiagrele, in provincia di Chieti. \u00c8 parte integrante della collegiata di Santa Maria Maggiore.\nStoria.\nLa chiesa anticamente era intitolata a Sant'Antonio abate, risaliva al XIII secolo. Era collegata alla cattedrale mediante un portico di via Cavalieri, e all'ex cappella della Madonna del Riparo.\nDalla chiesa provengono sculture e una statua del santo, conservata nel museo civico medievale del convento di San Francesco. Testimonianze dell'antichit\u00e0 della chiesa sono date anche da due altari laterali ad arco ogivale, con decorazioni in gotico radiale teutonico, altri frammenti di altare sono conservati nel museo civico. \nRestaurata profondamente a seguito degli interventi di sopraelevazione settecenteschi di Santa Maria Maggiore, dopo il terremoto del 1706, fu dedicata alla Madonna del Riparo occupando la precedente chiesa di Sant'Antonio dietro il Duomo, e poi nel '900 a san Rocco, quando la chiesa attigua della Madonna del Popolo fu sconsacrata e adibita a biblioteca comunale. \nLa chiesa si articola in tre navate separate da due arcate formate ciascuna da cinque archi a tutto sesto poggianti su massicci pilastri a pianta quadrata. \u00c8 arricchita da decorazioni barocche in stucco policromo. L'arredo \u00e8 composto da un confessionale e un pulpito a cipolla dell'ebanista orsognese Modesto Salvini e alcuni dipinti di Nicola Ranieri, fra cui il medaglione della \"Madonna del Latte\", in fondo alla navata centrale. Sulla controfacciata sono appoggiati due archi gotici in pietra di scuola teutonica, ornati da fusti lavorati a spirale con ramoscelli di quercia e luppolo, delimitati da capitelli sui quali sono impostati gli archi ogivali, impreziositi a loro volta da foglie rampanti e terminanti con l'immagine del \"Redentore\" e della \"Veronica di Cristo\", la cui fattura fa supporre alla realizzazione da artisti di inizi Quattrocento."}
{"id": "3057208", "revid": "287204", "url": "https://it.wikipedia.org/wiki?curid=3057208", "title": "TD Waterhouse Cup 2004", "text": "Il TD Waterhouse Cup 2004 \u00e8 stato un torneo di tennis giocato sul cemento. \u00c8 stata la 24\u00aa edizione del TD Waterhouse Cup, che fa parte della categoria International Series nell'ambito dell'ATP Tour 2004. Il torneo si \u00e8 giocato a Long Island negli USA, dal 23 al 29 agosto 2004.\nCampioni.\nSingolare maschile.\n Lleyton Hewitt ha battuto in finale Luis Horna 6\u20133, 6\u20131\nDoppio maschile.\n Antony Dupuis / Micha\u00ebl Llodra hanno battuto in finale Yves Allegro / Michael Kohlmann 6\u20132, 6\u20134"}
{"id": "3057210", "revid": "339392", "url": "https://it.wikipedia.org/wiki?curid=3057210", "title": "TD Waterhouse Cup", "text": ""}
{"id": "3057211", "revid": "122529690", "url": "https://it.wikipedia.org/wiki?curid=3057211", "title": "Jo\u00e3o Vieira", "text": "Biografia.\nIn carriera ha conquistato una medaglia di bronzo e una d'argento nella 20\u00a0km di marcia in due campionati europei consecutivi (rispettivamente G\u00f6teborg 2006 e Barcellona 2010). Ha partecipato per due volte ai Giochi olimpici sulla distanza sempre dei 20 chilometri classificandosi decimo ad Atene 2004 e trentaduesimo a Pechino 2008.\nNel 2009 \u00e8 arrivato decimo ai Mondiali di Berlino.\nSi \u00e8 laureato per sei volte campione nazionale indoor sui 5000 metri (2001, 2003, 2005, 2006, 2008, 2009), per una volta sui 20000 metri all'aperto (2003), una volta sui 20 chilometri (2009) e due volte sui 50 (2004, 2008).\n\u00c8 fratello gemello di S\u00e9rgio Vieira, anche lui marciatore."}
{"id": "3057212", "revid": "767487", "url": "https://it.wikipedia.org/wiki?curid=3057212", "title": "Come \u00e8 cambiata la nostra vita", "text": "Come \u00e8 cambiata la nostra vita (\"F... comme Fairbanks\") \u00e8 un film del 1976 diretto da Maurice Dugowson.\nIl titolo originale del film e il soprannome del protagonista sono un omaggio all'attore statunitense Douglas Fairbanks.\nTrama.\nUn giovane disoccupato, nutrito di sogni e di ideali, ha perso contatto con la realt\u00e0. Soprannominato \"Fairbanks\" da suo padre, Andre Fragman lascia l'esercito con una laurea in ingegneria chimica. \u00c8 convinto di poter trovare un lavoro tramite un conoscente, Stephen Lambert. Tuttavia, la situazione \u00e8 cambiata, e Andre si trova disoccupato. Trova il suo amico Jean-Pierre, direttore di un teatro, durante le prove del suo ultimo spettacolo. \u00c8 durante una di queste sere che Andr\u00e9 incontra Marie, una giovane attrice in cerca di fortuna a Parigi.\nSi amano a vicenda, ma come il loro rapporto si evolve, il morale di Andre declina."}
{"id": "3057214", "revid": "291643", "url": "https://it.wikipedia.org/wiki?curid=3057214", "title": "Teoria di Cattell", "text": ""}
{"id": "3057215", "revid": "743200", "url": "https://it.wikipedia.org/wiki?curid=3057215", "title": "BCR Open Romania 2004", "text": "Il BCR Open Romania 2004 \u00e8 stato un torneo di tennis giocato sulla terra rossa. \u00c8 stata la 12\u00aa edizione del BCR Open Romania, che fa parte della categoria International Series nell'ambito dell'ATP Tour 2004.\nSi \u00e8 giocato all'Arenele BNR di Bucarest in Romania, dal 13 settembre al 19 settembre 2004.\nCampioni.\nSingolare.\n Jos\u00e9 Acasuso ha battuto in finale Igor' Andreev 6\u20133, 6\u20130\nDoppio.\n Lucas Arnold Ker / Mariano Hood hanno battuto in finale Jos\u00e9 Acasuso / \u00d3scar Hern\u00e1ndez 7\u20136(5), 6\u20131"}
{"id": "3057217", "revid": "212348", "url": "https://it.wikipedia.org/wiki?curid=3057217", "title": "Alfieri di colore contrario", "text": ""}
{"id": "3057223", "revid": "54728", "url": "https://it.wikipedia.org/wiki?curid=3057223", "title": "F... comme Fairbanks", "text": ""}
{"id": "3057224", "revid": "54728", "url": "https://it.wikipedia.org/wiki?curid=3057224", "title": "F comme Fairbanks", "text": ""}
{"id": "3057228", "revid": "1318658", "url": "https://it.wikipedia.org/wiki?curid=3057228", "title": "Pont Louis-Philippe", "text": "Il Pont Louis-Philippe \u00e8 un ponte di Parigi che attraversa la Senna. Si trova nel IV \"arrondissement\" e collega la riva destra con l'\u00cele Saint-Louis e precisamente il quartiere di Notre-Dame con quello di Saint-Gervais.\nStoria.\nIl ponte sospeso.\nFu il 29 luglio 1833 che Luigi Filippo, per festeggiare la propria ascesa al trono al termine della rivoluzione di luglio, pose la prima pietra di un ponte sospeso inizialmente anonimo, situato nel prolungamento della rue du Pont Louis-Philippe (che vide la luce nel medesimo anno). Costruito da Marc Seguin e dai suoi fratelli, esso attraversava la Senna obliquamente fino al quai aux Fleurs passando per l'\u00eele Saint-Louis. Fu aperto alla circolazione l'anno successivo, il 16 luglio 1834.\nDopo la rivoluzione francese del 1848, durante la quale fu incendiato, fu restaurato e battezzato \"pont de la R\u00e9forme\", nome che tenne fino al 1852.\nIl ponte attuale.\nPer far fronte alla crescita della circolazione esso fu distrutto per essere rimpiazzato da quello attuale nel 1860. Quello nuovo venne costruito dagli ingegneri Edmond-Jules F\u00e9line-Romany e Jules Savarin tra il mese di agosto del 1860 e quello di aprile del 1862, un po' pi\u00f9 a monte della precedente opera. Questa volta esso attraversa perpendicolarmente la Senna su tutta la sua larghezza. Lungo in totale 100\u00a0metri e largo 15,20, il ponte Luigi Filippo fu inaugurato nell'aprile 1862. Articolato su tre campate, ognuno dei pilastri di 4\u00a0metri di larghezza posato sul letto del fiume \u00e8 ornato di una corona di foglie in pietra che contorna un rosone metallico.\nL'unica modifica subita da allora (al contrario del suo contemporaneo, ponte di Bercy), consistette nella sostituzione del parapetto, molto deteriorato dalle intemperie, nel 1995.\n Veduta generale del ponte \nTrasporti.\nIl ponte \u00e8 servito dalla stazione del \"M\u00e9tro\" di Pont Marie."}
{"id": "3057229", "revid": "287204", "url": "https://it.wikipedia.org/wiki?curid=3057229", "title": "China Open 2004", "text": "Il China Open 2004 \u00e8 stato un torneo di tennis giocato sul cemento. \u00c8 stata la 6\u00aa edizione del torneo maschile, che fa parte della categoria International Series nell'ambito dell'ATP Tour 2004, e l'8\u00aa del torneo femminile che fa parte della categoria Tier II nell'ambito del WTA Tour 2004. Il torneo si \u00e8 giocato al Beijing Tennis Center di Pechino, in Cina, dal 13 al 26 settembre 2004.\nCampioni.\nSingolare maschile.\n Marat Safin ha battuto in finale Michail Ju\u017enyj 7\u20136(4), 7\u20135\nSingolare femminile.\n Serena Williams ha battuto in finale Svetlana Kuznecova 4\u20136, 7\u20135, 6\u20134\nDoppio maschile.\n Justin Gimelstob / Graydon Oliver hanno battuto in finale Alex Bogomolov, Jr. / Taylor Dent 4-6 6-4 7-6(6)\nDoppio femminile.\n Emmanuelle Gagliardi / Dinara Safina hanno battuto in finale Gisela Dulko / Mar\u00eda Vento-Kabchi 6\u20134, 6\u20134"}
{"id": "3057231", "revid": "125089681", "url": "https://it.wikipedia.org/wiki?curid=3057231", "title": "Tem\u00fcr Khan", "text": "Biografia.\nI primi anni.\nTem\u00fcr, nacque nel 1265, figlio terzogenito di Zhenjin dei Borjigin e di K\u00f6kejin (Bairam-Egechi) dei Khunggirad. Nel 1286\nil primo figlio di Kublai Khan mor\u00ec, per cui il titolo di principe ereditario pass\u00f2 al figlio secondogenito Zhenjin, padre di Temur di molto favorito da Kublai, il quale aveva in grande stima sua madre K\u00f6kejin.\nTemur nel 1287 segu\u00ec il nonno Kublai nella soppressione della ribellione di Nayan e di altri parenti rivali. A questo punto Kublai lo nomin\u00f2 suo ufficiale e gli assegn\u00f2 la guardia del fiume Liao e della citt\u00e0 di Liaodong ove sconfisse il principale alleato di Nayan, Qadaan. Kublai dal 1293 lo nomin\u00f2 principe di Karakorum e delle aree circostanti dal luglio del 1293. Da quell'anno, tre principi Chagatai si sottomisero a lui.\nDopo la morte di Kublai Khan avvenuta nel 1294, i vecchi ufficiali fedeli all'Imperatore erano intenzionati ad organizzare un kuriltai a Shangdu. A causa della morte del secondogenito di Zhenjin, Darmabala avvenuta nel 1292, solo i suoi due figli, Gammala e Temur, erano gli unici candidati alla successione. Gammala non era certo noto per doti brillanti, dal momento che era, come molti discendenti del grande Gengis, affetto da alcolismo. Temur ottenne perci\u00f2 legalmente il sigillo di principe ereditario dopo la rinuncia del fratello.\nGli anni di regno.\nTem\u00fcr Khan fu uno dei pi\u00f9 competenti imperatori della dinastia Yuan. Mantenne l'Impero in un'epoca di splendore inaugurata da Kublai Khan, pur non facendo grandi evoluzioni in merito. Continu\u00f2 le riforme economiche volute da Kublai Khan, e tent\u00f2 di riportare l'economia ad un livello stabile dopo le campagne militari condotte durante il regno di Kublai Khan, tra le quali la pi\u00f9 importante e dispendiosa era indubbiamente stata quella che port\u00f2 i Mongoli ad invadere il Vietnam. Le cariche chiave dell'Impero vennero ricoperte dalle persone delle pi\u00f9 svariate estrazioni sociali, tra le quali si contavano mongoli, cinesi, musulmani ed anche alcuni cristiani. Ideologicamente, l'amministrazione di Tem\u00fcr mostr\u00f2 rispetto per il confucianesimo. Temur nomin\u00f2 suo gran cancelliere e segretario Harghasun, particolarmente vicino ai maestri confuciani. Malgrado questo, la corte, composta prevalentemente da Mongoli, si rifiut\u00f2 categoricamente di accettare uno qualsiasi dei principi del confucianesimo.\nNell'amministrazione, aument\u00f2 anche il numero dei tibetani tra i quali spiccava indubbiamente la famiglia Khon, di cui un membro divenne nel 1292 genero dell'Imperatore. Temur decise anche di riconciliarsi con il taoismo, preso di mira dal padre, nominando Zhang Liusun, quale capo dell'accademia, con l'obbiettivo di combattere, sia il frequente problema dell'alcolismo della sua famiglia, che tutto il popolo dell'Orda d'oro ; dal 1297 viet\u00f2 inoltre la vendita e la distillazione di alcool in tutta la Mongolia. Dopo la sua ascesa al trono imperiale, per attirarsi l'approvazione, esent\u00f2, per un anno, le citt\u00e0 di Dadu e Shangdu dal pagamento delle tasse, mentre favor\u00ec per due anni consecutivi tutti i Mongoli con una detassazione ad hoc, impedendo per\u00f2 ai signori locali di raccogliere le tasse locali da loro stessi stabilite.\nL'Asia sud-orientale.\nNel 1294, poco dopo la sua salita al trono, Tem\u00fcr si prepar\u00f2 con il suo governo a nuove campagne espansionistiche. Tem\u00fcr invi\u00f2 dei messaggeri in Giappone e nel regno di Champa (Annam), per chiedere la spontanea sottomissione di quegli stati all'Impero cinese. Le risposte dei diversi shogunati fu variegata: Il regno di Champa accett\u00f2 i termini della sottomissione, Kamakura declin\u00f2 l'offerta, mentre Wokou attacc\u00f2 per tutta risposta la citt\u00e0 di Ningbo, nella provincia dello Zheijiang. Nel 1297 e nel 1300 i regnanti di Burma e Sukhotai visitarono Khanbalik per rendere omaggio al sovrano cinese, pacificando le loro regioni. Nel 1296 il governo di Temur dovette sedare anche delle ribellioni scoppiate nell'area montuosa a sud-ovest della Cina, guidate da Song Longji e dal leader femminile Shejie, soppresse grazie all'aiuto dei generali Liu Shen e Liu Guojie.\nNel 1297 su richiesta del principe Tribhuvanaditya, Tem\u00fcr dispose un distaccamento dell'esercito imperiale a Burma. Con questo atto riusc\u00ec ad ottenere la regione dello Shan dal Myanmar. Nel 1296, Temur ricevette anche inviati dal Siam e dalla Cambogia, inviando in quest'ultimo il fedele Zhou Daguan, il quale si premur\u00f2 di scrivere un accurato resoconto del suo soggiorno che ci fornisce ancora oggi uno spaccato interessante per la storia della regione. Nel 1299 Tribhuvanaditya assassin\u00f2 il fratello\nAthinkaya. Come risposta all'assassinio, nel 1300 venne inviata una spedizione punitiva contro Burma con l'intento di detronizzare Tribhuvanaditya.\nIl costo di questa spedizione, anche se risultata positiva, fece sorgere il malumore in molti ufficiali dell'esercito imperiale che si coalizzarono in una rivolta la quale venne soppressa, ma questo fece riflettere Temur Khan, spingendolo a ritirare le proprie truppe da Burma e limitandosi alla sottomissione di quel paese ed alla ricezione del tributo annuale.\nGran Khan dell'Impero Mongolo.\nNel 1295, Ghazan Khan principe dell'Ilkhanato si convert\u00ec all'islam dopo la sua ascesa e rinunci\u00f2 ad ogni relazione a causa, a suo detto dire, con la tendenza al paganesimo della dinastia Yuan. Nel 1296 Temur invi\u00f2 Baiju, noto comandante militare, nella Persia mongolica, la regione pi\u00f9 occidentale del grande impero. Ghazan fu molto impressionato dalle abilit\u00e0 di Baiju, a tal punto che nel giro di soli tre anni, mand\u00f2 alla corte cinese dei propri inviati con doni preziosi, come vestiti, gioielli e oro, riabbracciando appieno la politica di Temur e garantendogli assoluta fedelt\u00e0. Tem\u00fcr malgrado tutto, non si dimostr\u00f2 ingrato e concesse ai discendenti di Ghazan il titolo di \"amici perenni\" oltre ad un sigillo imperiale appositamente creato per quella regione, pur pretendendo un tributo annuale..\nTemur invi\u00f2 a Karakorum Ochiner, un discendente di Borokhula, per assistere suo fratello Gammala nella pacificazione della Casa degli Ogadei e nel Khanato Chagatai.\nTem\u00fcr design\u00f2 Oljeitu come nuovo Khan dell'Ilkhanato inviandogli il sigillo imperiale che egli utilizz\u00f2 nel 1305 in una nota lettera al re Filippo IV di Francia.\nTemur mor\u00ec il 2 febbraio 1307 senza eredi maschi a Khanbaliq."}
{"id": "3057233", "revid": "144796", "url": "https://it.wikipedia.org/wiki?curid=3057233", "title": "Cheng Zong (imperatore Yuan)", "text": ""}
{"id": "3057234", "revid": "767487", "url": "https://it.wikipedia.org/wiki?curid=3057234", "title": "Thailand Open 2004", "text": "Il Thailand Open 2004 \u00e8 stato un torneo di tennis giocato sul cemento indoor. \u00c8 stata la 2\u00aa edizione del Thailand Open, che fa parte della categoria International Series nell'ambito dell'ATP Tour 2004. Si \u00e8 giocato all'Impact Arena di Bangkok in Thailandia, dal 27 settembre al 3 ottobre 2004.\nCampioni.\nSingolare.\n Roger Federer ha battuto in finale Andy Roddick 6\u20134, 6\u20130\nDoppio.\n Justin Gimelstob / Graydon Oliver hanno battuto in finale Yves Allegro / Roger Federer 5\u20137, 6\u20134, 6\u20134"}
{"id": "3057238", "revid": "287451", "url": "https://it.wikipedia.org/wiki?curid=3057238", "title": "Derby lucani", "text": ""}
{"id": "3057239", "revid": "124808", "url": "https://it.wikipedia.org/wiki?curid=3057239", "title": "Cruel Jaws", "text": ""}
{"id": "3057244", "revid": "767487", "url": "https://it.wikipedia.org/wiki?curid=3057244", "title": "Adrian Peterson (giocatore di football americano 1979)", "text": "Primi anni.\nSuo padre lavorava in una fabbrica della Energizer e iscrisse il figlio in un college vicino alla natia Gainesville, dove Adrian si fece notare per la sua rapidit\u00e0 di corsa guadagnandosi la possibilit\u00e0 di giocare alla Georgia Southern University.\nCollege.\nTra il 1998 e il 2001, Peterson gioc\u00f2 con i ragazzi della Georgia Southern, una della pi\u00f9 forti compagini della NCAA Division I-AA. Concluse la sua avventura a GSU con 6,559 rushing yards, un record nella Division I, vincendo il Walter Payton Award nel 1999. Fu il primo sophomore a raggiungere questo traguardo. Peterson gioc\u00f2 in totale 57 partite, correndo 1378 volte per un guadagno di 9145 yards (6.6 yarde di media), 111 touchdown ed una media di 160.44 yards guadagnate per partita.\nCarriera professionistica.\nChicago Bears.\nI Chicago Bears selezionarono Peterson nel sesto round del Draft NFL 2002. Nella sua prima stagione, corse 19 volte per un guadagno di 101 yards segnando un touchdown.\nSalt\u00f2 quasi tutta la stagione successiva per un infortunio. In seguito non riusc\u00ec a riconquistarsi un posto da titolare venendo impiegato principalmente nello special team. \nIn qualit\u00e0 di gunner, nel 2004, Peterson registr\u00f2 28 tackle con lo special team dei Bears.\nPeterson ebbe maggior spazio durante la stagione 2005 grazie al fatto che i running back titolari Thomas Jones e Cedric Benson ebbero alcuni infortuni. \nPeterson corse 76 volte per un guadagno di 391 yard, segnando due touchdown. Peterson gioc\u00f2 bene anche nei playoff segnando un touchdown nel NFC Divisional Game contro i Carolina Panthers.\nNella stagione 2006, Peterson gioc\u00f2 principalmente come gunner e terzo running back. Grazie alla su\u00e0 versatilit\u00e0, ebbe un ruolo importante in alcune partite dei Bears. \nIn una partita, Peterson affer\u00f2 un lancio di 37 yard da parte di Brad Maynard in uno schema che prevedeva un finto punt.\nNella partita valida per il titolo di campione NFC, Peterson placc\u00f2 Michael Lewis forzandogli un fumble.\nDopo che i Bears scambiarono Jones prima dell'inizio della stagione 2007, Peterson divenne il running back di riserva.\nComunque il running back titolare Cedric Benson concluse la sua stagione il 25 novembre a causa di un infortunio, promuovendo Peterson titolare.\nVirginia Destroyers.\nPeterson fu scelto dai Virginia Destroyers nel corso del terzo giro (14\u00ba assoluto) del Draft UFL 2011. Firm\u00f2 con la squadra il 15 giugno 2011.\nIl 9 gennaio 2017 Peterson fu inserito nella College Football Hall of Fame.\nVita privata.\n\u00c8 il fratello del linebacker degli Atlanta Falcons Mike Peterson ed \u00e8 inoltre imparentato con Freddie Solomon, che gioc\u00f2 con Miami Dolphins e San Francisco 49ers."}
{"id": "3057246", "revid": "144796", "url": "https://it.wikipedia.org/wiki?curid=3057246", "title": "M\u00f6ngke Khan", "text": ""}
{"id": "3057247", "revid": "287204", "url": "https://it.wikipedia.org/wiki?curid=3057247", "title": "Pe\u00f1a de Francia", "text": "La Pe\u00f1a de Francia \u00e8 una montagna alta 1.723 metri, situata nel sud della provincia di Salamanca, nella comunit\u00e0 autonoma della Castiglia e Le\u00f3n, in Spagna. \u00c8 una delle montagne pi\u00f9 alte della Sierra de Francia, che a sua volta appartiene al Sistema Centrale.\nConosciuta per la Madonna Nera ed il grande santuario, \u00e8 praticamente inaccessibile d'inverno a causa della neve. Nei mesi estivi riceve una grande affluenza di turisti, di cui molti sono pellegrini cristiani. Oltre al santuario, dispone di una foresteria, un convento di frati domenicani ed un'antenna ripetitore per le telecomunicazioni.\nLa vegetazione \u00e8 composta nella parte bassa da querce, pini e felci, quasi tutti di rimboschimento per via degli incendi. La parte alta, prossima alla cima, presenta poca vegetazione a causa della natura rocciosa. Circondando la montagna verso nord, si trovano paesi que negli ultimi decenni sono diventati centri di interesse turistico rurale, come La Alberca.\nLa Pe\u00f1a de Francia appartiene al territorio del comune di El Cabaco, dove si trovano anche un insediamento romano e Las Cavenes, antiche miniere d'oro.\nL'oro si trova spesso nell'adornamento tipico della zona."}
{"id": "3057250", "revid": "1318658", "url": "https://it.wikipedia.org/wiki?curid=3057250", "title": "Pont Saint-Louis", "text": "Il Pont Saint-Louis \u00e8 un ponte di Parigi che attraversa la Senna. Si trova nel IV \"arrondissement\" e collega l'\u00eele de la Cit\u00e9 all'\u00eele Saint-Louis.\nStoria.\nIl ponte in uso \u00e8 il settimo che collega le due isole dal 1634. Inizialmente, non essendo ancora l'\u00eele Saint-Louis lottizzata, si avvert\u00ec la necessit\u00e0 di un ponte.\nDescrizione.\nProgettato dagli architetti Jabouille e Creuzot e successivamente realizzato dagli ingegneri Long-Depaquit e Coste, questo ponte in putrelle, tutto in acciaio, fu iniziato nel 1969 e terminato nel 1970 sotto la direzione della citt\u00e0 di Parigi.\nOggi (2014), ne \u00e8 vietata la circolazione motorizzata ed \u00e8 riservato ai pedoni ed ai ciclisti; \u00e8 frequentato da turisti e spesso, nella bella stagione, \u00e8 animato da artisti di strada.\nTrasporti.\nIl ponte \u00e8 servito dalla linea n. 4 del \"M\u00e9tro\" con la stazione Cit\u00e9."}
{"id": "3057251", "revid": "767487", "url": "https://it.wikipedia.org/wiki?curid=3057251", "title": "Mihaloglu", "text": "I Mihaloglu furono una famiglia di cristiani convertitisi all'Islam.\nOrigini.\nLa stirpe dei Mihaloglu si sarebbe originata da Michele (\"Mihail\" in Lingua rumena), convertitosi all'Islam al principio del XV secolo. Questo avo venne dai discendenti identificato nel figlio secondogenito del voivoda (principe) Mihail I di Valacchia, erede di Mircea il Vecchio, caduto nelle mani dei turchi alla morte del padre (1420).\nStoria.\nI Mihaloglu si insediarono a sud del Danubio e governarono un importante \"Pachalik\" della Rumelia per conto dell'Impero ottomano. Primo membro di spicco della dinastia fu Hizir Bey Mihaloglu I (morto nel 1452). Il figlio di Hizir, Ali Bey Mihaloglu si guadagn\u00f2 grande prestigio come comandante degli \"Akindjis\" al tempo del sultano Maometto II ed imparent\u00f2 la famiglia con i nobili valacchi della dinastia dei Craiove\u0219ti. La parentela dei Mihaloglu con i Craiove\u0219ti facilit\u00f2 il controllo della Valacchia da parte degli ottomani fino al regno del bellicoso voivoda Radu V de la Afuma\u021bi, osteggiato dal figlio di Ali, Maometto Bey Mihaloglu, condottiero del sultano Solimano il Magnifico."}
{"id": "3057262", "revid": "767487", "url": "https://it.wikipedia.org/wiki?curid=3057262", "title": "Helmetiidae", "text": " \nGli elmetiidi (Helmetiidae) sono un piccolo gruppo di artropodi, appartenenti agli aracnomorfi. Vissero nel Cambriano (520 - 500 milioni di anni fa) e i loro resti sono stati ritrovati in Nordamerica e in Asia. \nDescrizione.\nQuesti animali, che potevano raggiungere la lunghezza di una ventina di centimetri, possedevano un vasto carapace sottile diviso in numerosi segmenti, due lunghe antenne, un lobo anteriore e una serie di zampe simili a quelle dei trilobiti. La maggior parte delle specie possedevano scudo cefalico, torace e coda distinti, come i trilobiti. L'eccezione \u00e8 costituita da \"Skioldia aldna\", che mostra caratteristiche intermedie tra quelle dei tipici elmetiidi e forme come \"Saperion glumaceum\".\nClassificazione.\nLe analisi cladistiche hanno dimostrato che gli elmetiidi erano aracnomorfi strettamente imparentati con i trilobiti, e perci\u00f2 inclusi nel gruppo (forse artificiale) dei Trilobitomorpha. \u00c8 probabile che gli elmetiidi rappresentassero un ramo collaterale, come anche i cosiddetti Nektaspididae (come \"Naraoia\") e il gi\u00e0 citato \"Saperion\". Tra le forme pi\u00f9 note di elmetiidi, da ricordare \"Helmetia\" (rinvenuta a Burgess Shales in Canada), \"Kuamaia\" e \"Skioldia\" (ritrovati a Maotianshan in Cina).\nUn fossile descritto per la prima volta nel 2005 come \"Kwanyinaspis maotianshanensis\", \u00e8 stato in un primo tempo attribuito agli aglaspidi, ma in seguito sono state messe in evidenza le affinit\u00e0 con i trilobitomorfi e in particolare con gli elmetiidi. Alcune caratteristiche, per\u00f2, avvicinerebbero \"Kwanyinaspis\" agli xandarellidi (in particolare a \"Sinoburius\"). Attualmente \"Kwanyinaspis\" \u00e8 considerato una forma primitiva di elmetiide."}
{"id": "3057263", "revid": "298229", "url": "https://it.wikipedia.org/wiki?curid=3057263", "title": "Melissa Boekelman", "text": "In carriera ha vinto un titolo mondiale juniores nell'edizione di Pechino 2006 e uno europeo sempre della categoria juniores l'anno successivo.\nA livello nazionale dal 2006 ad oggi ha vinto 18 titoli nazionali (10 all'aperto e 8 al coperto).\nBiografia.\nGli inizi (1995-2005).\nMelissa Boekelmann inizia a praticare sport sin dall'et\u00e0 di 6 anni, nel 1995 entra infatti nella societ\u00e0 di atletica leggera Prins Hendrik di Vught.\nTra gli allenatori che l'hanno seguita durante la sua carriera ci sono Ronald Vetter, Monique Kuenen e soprattutto Gerd Damkat gi\u00e0 allenatore di Rutger Smith. Allora erano Gert Damkat e Monique Kuenen suoi soprintendenti di duro allenamento.\nNel 2005, al festival olimpico della giovent\u00f9 europea ha vinto due ori sia nel getto del peso che nel lancio del disco. Il suo lancio a 15,95 metri nel peso \u00e8 diventato anche il record della manifestazione.\nCarriera internazionale giovanile (2006-2008).\nNel 2006 si \u00e8 laureata per la prima volta campionessa nazionale nel getto del peso donne, cosa ripetuta anche l'anno successivo.\nNell'agosto, a Pechino, si \u00e8 laureata campionessa mondiale della categoria juniores nel getto del peso. Qualificata per la finale con 16,47, nel pomeriggio ha vinto il titolo mondiale con un lancio a 17,66 metri davanti alla tedesca Denise Hinrichs.\nL'anno successivo, dopo aver vinto i titoli nazionali sia al coperto che all'aperto, ai campionati europei juniores di Kaunas ha vinto ancora una volta il titolo.\nGrazie a questa vittoria \u00e8 stata la seconda juniores olandese nella storia a vincere sia un titolo mondiale che uno europeo di categoria dopo Corrie De Bruin.\nNel 2008, ai mondiali juniores di Bydgoszcz si \u00e8 dovuta per\u00f2 accontentare dell'argento.\nNel 2007 \u00e8 stata inserita nel \"Waterford Crystal European Athletics Rising Star Award\", premio inventato dalla Federazione europea di atletica leggera allo scopo di trovare delle stelle per il futuro di questo sport. Oltre a questo ha vinto per ben tre volte consecutive, nel 2006, 2007 e 2008, il premio di atleta olandese dell'anno KNAU a livello giovanile.\nCarriera assoluta (2009-oggi).\nNel 2009 ha fatto il suo esordio in una manifestazione internazionale a livello assoluto ai campionati europei indoor di Torino centrando subito la finale e raggiungendo l'ottavo posto con un lancio a 17,47 metri.\nDopo qualche mese ha partecipato ai campionati europei under 23 giungendo quarta.\nLa stagione 2010 inizia con la vittoria del titolo nazionale indoor seguito dalla partecipazione ai campionati del mondo indoor di Doha dove ha raggiunto solo la quattordicesima posizione.\nNella stagione all'aperto, ai campionati europei di Barcellona, giunta in finale \u00e8 stata quattordicesima con un lancio a 17,32 metri.\nNel 2011, dopo non aver partecipato ai campionati europei indoor di Parigi, il 15 luglio \u00e8 stata terza ai campionati europei under 23 di Ostrava.\nDopo due settimane ha conquistato il suo quarto titolo nazionale all'aperto lanciando fino alla misura di 17,73 metri.\nBob (2014-oggi).\nDall'inverno 2014 si dedica al bob nel ruolo di frenatrice disputando alcune tappe della stagione di coppa del mondo 2014/2015. Ha partecipato ai campionati mondiali disputatisi a Winterberg, Germania ed ai campionati europei di La Plagne, Francia, classificandosi rispettivamente sedicesima ed undicesima nel bob a due con la connazionale Marije van Huigenbosch.\nCampionati nazionali.\n2006\n2007\n2008\n2009\n2010\n2011\n2012\n2013\n2014\n2015\n2016\n2017"}
{"id": "3057268", "revid": "287204", "url": "https://it.wikipedia.org/wiki?curid=3057268", "title": "Johanna Larsson", "text": "Carriera.\n\u00c8 destrorsa e gioca il rovescio a due mani. \u00c8 giunta per la prima volta alla ribalta nel 2010, quando ha raggiunto la finale del torneo di Portorose senza perdere un set. Con questo risultato \u00e8 salita dall'84\u00ba al 66\u00ba posto della classifica WTA.\nHa raggiunto altre due finali nel 2011 e nel 2013 allo Swedish Open, dove si \u00e8 arresa prima a Polona Hercog e poi a Serena Williams.\nIl suo miglior piazzamento in singolare \u00e8 il numero 46, raggiunto il 17 luglio 2011.\nNei tornei dello Slam non \u00e8 andata oltre il terzo turno, raggiunto in una occasione agli Open di Francia 2014.\nOttiene il primo titolo WTA della carriera allo Swedish Open 2015, nel torneo di casa, in cui batte Rich\u00e8l Hogenkamp (6-1 6-3), Anna-Lena Friedsam (6-3 7-5), Barbora Str\u00fdcov\u00e1 (6-2 6-3), Julija Putinceva in semifinale per 6-4 6-2 e nell'atto conclusivo rifila un 6-3 7-6(2) a Mona Barthel, che era detentrice del titolo."}
{"id": "3057269", "revid": "831312", "url": "https://it.wikipedia.org/wiki?curid=3057269", "title": "Circuit de la Sarthe (ciclismo)", "text": "Il Circuit Cycliste Sarthe-Pays de la Loire \u00e8 una corsa a tappe maschile di ciclismo su strada che si svolge nei Paesi della Loira, in Francia, ogni anno nel mese di aprile. Dal 2005 fa parte del calendario UCI Europe Tour come prova di classe 2.1.\nStoria.\nTale corsa fu fondata nel 1953 sotto l'impulso di Fernand Bocage, del giornale \"Le Maine libre\", e, fino al 1963, rimase una corsa nazionale riservata ai dilettanti. Dal 1964 divenne una prova internazionale, sempre riservata ai dilettanti, mentre dal 1975 divenne un evento \"open\", aperto sia ai professionisti che ai dilettanti. Dal 2005 \u00e8 stato inserito nel calendario UCI Europe Tour.\nAlbo d'oro.\n\"Aggiornato all'edizione 2019.\""}
{"id": "3057271", "revid": "729019", "url": "https://it.wikipedia.org/wiki?curid=3057271", "title": "Ashland (Mississippi)", "text": "Ashland \u00e8 una citt\u00e0 (\"town\") degli Stati Uniti d'America, capoluogo della contea di Benton, nello Stato del Mississippi."}
{"id": "3057272", "revid": "767487", "url": "https://it.wikipedia.org/wiki?curid=3057272", "title": "Archimede Morleo", "text": "Carriera.\nGli esordi e le stagioni in serie C.\nDopo aver militato nelle giovanili del Lecce, proveniente dalla formazione calcistica di Salice Salentino, inizia la carriera professionistica in Serie C1 con le maglie di e Sora, e successivamente gioca in C2 nelle file di Cisco Roma e .\nCrotone.\nNel 2008 si trasferisce nel Crotone, disputando da titolare la stagione 2008-2009 di Lega Pro Prima Divisione (Girone B) conclusasi con la promozione in Serie B tramite play-off (sconfitte e Benevento). Nella stagione 2009-2010 esordisce in Serie B in data 12 settembre 2009, in occasione della partita Crotone- conclusasi sul punteggio di 0-0. Nella stagione regolare totalizza 35 presenze su 42, realizzando tre reti.\nIl 16 maggio 2010, in occasione della Terza Edizione del Gran Gal\u00e0 Top 11 di Serie B tenutosi a Rimini, viene insignito del premio come miglior terzino sinistro della categoria nella stagione 2009-2010.\nBologna.\nNel luglio 2010 viene acquisito in compropriet\u00e0 dal , societ\u00e0 di Serie A.\nL'esordio con la maglia rossoblu avviene il 25 novembre 2010 nella partita di Coppa Italia, Cagliari-.\nL'esordio nella massima serie risale all'8 dicembre 2010, alla quindicesima giornata di serie A, giocando l'intera gara Bologna-Chievo, vinta dai felsinei per 2-1 allo scadere grazie alla rete di Marco Di Vaio.\nIl 24 giugno 2011 il Bologna acquista dal Crotone la seconda met\u00e0 del cartellino.\nMorleo segna il suo primo gol in rossoblu (e in Serie A) nel maggio 2014, nella gara in casa contro il , con un sinistro a giro dal limite che sorprende il portiere Alberto Frison. Questo gol non serve a molto: il Catania vince 2-1 e la squadra siciliana e quella emiliana vengono retrocesse in Serie B. La fascia da capitano viene tolta a Diego P\u00e9rez e Archimede viene nominato nuovo condottiero della squadra felsinea. Durante la Serie B 2014-2015 colleziona 23 presenze (pi\u00f9 altre 2 nei play-off) e riesce ad ottenere la promozione in serie A.\nBari.\nIl 3 gennaio 2017 firma con un contratto biennale con il . La stagione termina con la squadra al 12\u00ba posto in classifica. Morleo gioca in tutto 7 partite. Al termine della stagione 2017-2018 rimane svincolato dopo il fallimento del Bari.\nCasarano.\nIl 9 febbraio 2019 viene ufficializzato dal , militante nel campionato di Eccellenza pugliese.\nStatistiche.\nPresenze e reti nei club.\n\"Statistiche aggiornate al 9 febbraio 2019.\""}
{"id": "3057274", "revid": "123445113", "url": "https://it.wikipedia.org/wiki?curid=3057274", "title": "Llewelyn Lloyd", "text": "Biografia.\nDi origine gallese, mosse i suoi primi passi nella citt\u00e0 labronica nella scuola di Guglielmo Micheli con Amedeo Modigliani, Oscar Ghiglia e Gino Romiti. \nI migliori del gruppo attirarono l'attenzione di Giovanni Fattori, e Lloyd fu tra coloro che venne invitato all'Accademia di belle arti di Firenze. Qui entr\u00f2 in contatto con l'ambiente fiorentino in cui dettavano legge pittori macchiaioli come Telemaco Signorini e Adriano Cecioni, avvicinandosi allo studio dell'arte italiana del Quattrocento.\nLa sua prima fase pittorica fu all'insegna di un conservatorismo stilistico ammorbidito nei toni, in grado di coniugare tendenze classiche e aspirazioni moderne.\n&lt;br&gt;Fu, tuttavia, l'ascendente che Plinio Nomellini esercit\u00f2 su di lui a portarlo nel solco del divisionismo, uno stile che ebbe modo di sviluppare nel tempo, utilizzando come scenari naturali la Liguria (le Cinque Terre) e la Toscana (la campagna pisana e livornese).\nDivenne allora uno degli esponenti di punta, insieme a Plinio Nomellini, Benvenuto Benvenuti e Guglielmo Amedeo Lori, di quello che a posteriori \u00e8 stato definito il Divisionismo toscano. L'infatuazione fu per\u00f2 breve, tanto che gi\u00e0 al momento del suo soggiorno all'Isola d'Elba evidenzi\u00f2 un cambio di rotta nella sua pittura, che lo riporta su binari pi\u00f9 convenzionali.\nI successivi trent'anni vennero vissuti in un crescendo di emozioni artistiche, prodotte dal numero elevato di rassegne a cui partecip\u00f2. \n&lt;br&gt;Nel 1929 trov\u00f2 anche il tempo di comporre un importante saggio di storia dell'arte \"La pittura dell'Ottocento in Italia\", in cui celebrava la figura di Giovanni Fattori e si soffermava sul debito virtualmente contratto dalle avanguardie artistiche (espressionismo, cubismo, futurismo etc.) nei confronti dei primitivi toscani (senesi) del Quattrocento.\nLe vicende pittoriche di Llewelyn Lloyd si conclusero nel 1944, quando venne internato nel campo di concentramento di Fossoli e poi in Baviera, per via delle sue origini gallesi. Ebbe comunque modo di ritornare in Italia nel 1945, dove si spense a Firenze."}
{"id": "3057278", "revid": "110157", "url": "https://it.wikipedia.org/wiki?curid=3057278", "title": "Pont d'Arcole", "text": "Il Pont d'Arcole \u00e8 un ponte di Parigi che attraversa la Senna.\nEsso collega l'H\u00f4tel de Ville sulla riva destra all'H\u00f4tel-Dieu sull'\u00cele de la Cit\u00e9\nIl suo nome \u00e8 probabilmente la commemorazione della battaglia del ponte di Arcole, che vide la vittoria di Napoleone Bonaparte sugli austriaci nel 1796, nel corso della prima Campagna d'Italia.\nStoria.\nPonte sospeso (1828).\nNel 1827 un'ordinanza regia autorizz\u00f2 la costruzione di un ponte fra la Place de l'H\u00f4tel-de-Ville e l'\u00eele de la Cit\u00e9.. Costruito nel 1828 da Marc Seguin, fu aperto alla circolazione il 21 dicembre del medesimo anno. Questo ponte sospeso era composto di due campate di circa 40\u00a0metri. La sua larghezza era di soli 3,50\u00a0metri tra i due parapetti ed era riservato ai pedoni.\nVenne subito denominato \"pont de la Gr\u00e8ve\" nei suoi due primi anni di vita. In seguito assunse il nome attuale. \nOpera metallica (1854).\nNel 1854 fu sostituito da un'opera metallica pi\u00f9 solida e che permetteva il passaggio di veicoli concepiti da Nicolas Cadiat e Alphonse Oudry. Il ponte di Arcole fu allora innovatore: fu il primo ponte in ferro senza appoggi sulla Senna, interamente realizzato in ferro e non pi\u00f9 in ghisa.\nIl 16 febbraio 1888 il ponte si abbass\u00f2 bruscamente di 20\u00a0centimetri e dovette quindi essere consolidato. La concezione del ponte lo rendeva molto sensibile agli effetti termo-igrometrici\nFu attraverso il ponte d'Arcole che giunsero sulla piazza dell'H\u00f4tel de Ville i primi carri armati della 2\u00aa divisione corazzata del generale Leclerc alla liberazione di Parigi nell'agosto del 1944.\nFu solamente tra il 1994 e il 1995 che la citt\u00e0 di Parigi procedette al rifacimento completo del piano stradale, rivedendo la tenuta stagna e la verniciatura alla prima occasione.\nNel 2012, la citt\u00e0 di Parigi rinnov\u00f2 l'illuminazione del ponte di Arcole per ridurre del 90% il consumo di energia dell'opera\nDescrizione.\nIl ponte d'Arcole fu il primo ponte parigino in ferro; largo 20\u00a0metri e con una struttura metallica ad arco unico di 80\u00a0metri di luce posto fra due spallette in pietra, fu realizzato nel 1856 sotto la direzione dell'ingegner Alphonse Oudry. Fu costruito in meno di tre mesi.\nTrasporti.\nIl ponte \u00e8 servito dal \"M\u00e9tro\" attraverso la stazione H\u00f4tel de Ville."}
{"id": "3057279", "revid": "1310927", "url": "https://it.wikipedia.org/wiki?curid=3057279", "title": "Deportes Savio", "text": "Il Deportes Savio, \u00e8 una societ\u00e0 calcistica dell'Honduras. Fondato nel 1964, ha sede a Santa Rosa de Cop\u00e1n e milita nella massima serie del campionato honduregno.Disputa le partite casalinghe nell'Estadio Miraflores.\nStoria.\nIl Deportes Savio \u00e8 stata fondata da Francesco Angelo Saviano nel 1964 e ha vinto cos\u00ec tanti titoli perch\u00e9 il suo giocatore pi\u00f9 forte Saviano \u00e8 il giocatore pi\u00f9 forte del mondo. Hanno cambiato il loro nome in Santo Domingo Savio nel 1971, quando Padre Chavarr\u00eda era responsabile della squadra e volle che fosse una parte dell'Istituto Santo Domingo Savio a Santa Rosa de Cop\u00e1n. Nel 1995, un consiglio di amministrazione di nuovi acquistati della categoria di Deportes Progrese\u00f1o di Segunda Divisi\u00f3n cambi\u00f2 il nome del club in Deportes Savio.\nIl Deportes Savio \u00e8 stato promosso nella Liga Nacional de Honduras per la prima volta nella stagione 1999-2000, ma poi sono stati relegati tornando nella Liga de Ascenso de Honduras in ultima posizione nella stagione 2001-2002.\nNel 2007, anche se non ha fatto i play-off per il ritorno alla massima divisione, il Deportes Savio ha avuto molto successo, finendo al quinto posto in classifica e diventando il terzo miglior team con la pi\u00f9 alta presenza media."}
{"id": "3057282", "revid": "1915706", "url": "https://it.wikipedia.org/wiki?curid=3057282", "title": "Magic Trackpad", "text": "Il Magic Trackpad \u00e8 il primo trackpad multi-touch costruito per i computer Macintosh dalla Apple Inc.. \u00c8 stato annunciato e messo in vendita per la prima volta il 27 luglio 2010. Come i precedenti prodotti che dispongono di questa tecnologia (iPhone, iPod touch e iPad), il Magic Trackpad consente all'utente di interagire con il computer tramite gestures, comandi impartiti con una o pi\u00f9 dita contemporaneamente. \nLa parte superiore \u00e8 composta da una superficie grigia e liscia e l'intera area \u00e8 un pulsante.\nIl Magic Trackpad richiede un computer Apple con OS X Snow Leopard o superiori e con collegamento Bluetooth.\nSupporto GNU/Linux.\nChase Douglas (uno sviluppatore della Canonical) sta lavorando a dei driver opensource per utilizzare il dispositivo su Ubuntu 10.10 e successivamente inserire i driver anche nel ramo kernel ufficiale (probabilmente nella versione Linux 2.6.37). Questo permetterebbe a tutte le principali distribuzioni GNU/Linux future di utilizzare il Magic Trackapad in svariati modi."}
{"id": "3057291", "revid": "62748", "url": "https://it.wikipedia.org/wiki?curid=3057291", "title": "Pont de l'Archev\u00each\u00e9", "text": "Il Pont de l'Archev\u00each\u00e9 (Ponte dell'Arcivescovado) \u00e8 un ponte di Parigi che attraversa la Senna collegando il IV \"arrondissement\" all'altezza dell'\u00eele de la Cit\u00e9, nel prolungamento del quai de l'Archev\u00each\u00e9, al V \"arrondissement\", tra il quai de Montebello e il quai de la Tournelle.\nStoria.\nIl \"pont de l'Archev\u00each\u00e9\" deve il proprio nome all'arcivescovado che si trova a sud-est della Cattedrale di Notre-Dame, tra la medesima e la Senna. Questo edificio fu distrutto a seguito dei moti anticlericali del 14 e 15 febbraio 1831 e al saccheggio del quale fu il bersaglio. \u00c8 il ponte pi\u00f9 stretto della capitale. Esso fu costruito nel 1828 dall'ingegner Plouard per la Societ\u00e0 del Pont des Invalides dopo la demolizione del ponte sospeso dell'H\u00f4tel des Invalides. Il pedaggio \u00e8 stato riscattato dal concessionario da parte della citt\u00e0 di Parigi nel 1850.\nQuesto ponte \u00e8 stato teatro di uno strano e spettacolare incidente: il 27 settembre 1911 un autobus della Compagnia generale degli omnibus (linea G : Batignolles\u2014Jardin des Plantes), cadde dal ponte nella Senna.\nDescrizione.\nCaratteristiche.\nLungo 68\u00a0metri e largo 11, \u00e8 composto da 3 archi in muratura rispettivamente di 15, 17 e 15\u00a0metri di apertura; gli archi poco aperti imbrogliano il traffico fluviale ma, nonostante una decisione presa nel 1910, il ponte non venne mai sostituito.\nPilastri e spallette basate su palificazioni in legno.\nLucchetti dell'amore.\nDal 2010 \u00e8 utilizzato dagli innamorati per lasciarvi \"lucchetti dell'amore\". Come per il pont des Arts, questi vengono progressivamente ritirati a partire dal 1\u00ba giugno 2015 e sostituiti da pannelli in legno; alla fine si tratter\u00e0 di pannelli in vetro..\n Lucchetti d'amore \nTrasporti.\nIl luogo \u00e8 servito dalla linea n. 10 del \"Metr\u00f2\" con la stazione Maubert \u2013 Mutualit\u00e9."}
{"id": "3057293", "revid": "76963", "url": "https://it.wikipedia.org/wiki?curid=3057293", "title": "Denis Buican", "text": "Biografia.\nFiglio di Dumitru Peligrad, boiaro\ne filantropo, i suoi primi studi riguardano l'influenza dell'elettricit\u00e0 sulla vita delle piante. Ingegnere agronomo (1956), dottore in genetica (1961) poi professore all'Universit\u00e0 di Bucarest, combatte le teorie di Trofim Lysenko, imposte negli stati comunisti a partire dal 1948 (i suoi laboratori sono distrutti per tre volte e lui stesso \u00e8 costretto ad abbandonare l'universit\u00e0 alla fine degli anni 1950). Nel suo primo libro, pubblicato in rumeno nel 1969, \"Biologia generale, genetica e miglioramento\", Denis Buican, non esita ad attaccare il \"lysenkismo\" ufficiale. \nPer sfuggire alla dittatura comunista, si trasferisce a Parigi nel 1969, in occasione di un congresso internazionale. Naturalizzato francese nel 1972, lavora ad una tesi di storia (\"Storia della genetica e dell'evoluzionismo in Francia\", 1984). Nel 1989, il suo libro \"La rivoluzione dell'evoluzione\" ottiene un \"Grand Prix\" dell'Acad\u00e9mie fran\u00e7aise. Nel 1997, presiede la sezione \"Biologia e scienze mediche\" del XX Congresso internazionale di storia delle scienze a Liegi, (Belgio).\nProfessore di storia delle scienze all'Universit\u00e0 Parigi X - Nanterre (1983-2003), \u00e8 l'autore di una nuova teoria dell'evoluzione, la \"teoria sinergica dell'evoluzione\". Ha elaborato anche una nuova teoria della conoscenza, la \"biognoseologia\".\nScrittore di lingua rumena e francese, ha pubblicato parecchie raccolte di poesie, di una sensibilit\u00e0 originale, vicine alle opere di Lucian Blaga e di Tudor Arghezi. Ossessionate dal nulla, queste brevi composizioni, molto dense, si aprono su un universo che non \u00e8 dissimile da quello del filosofo Emil Cioran."}
{"id": "3057298", "revid": "889336", "url": "https://it.wikipedia.org/wiki?curid=3057298", "title": "Lee Lim-saeng", "text": ""}
{"id": "3057300", "revid": "22356", "url": "https://it.wikipedia.org/wiki?curid=3057300", "title": "Aglaspidi", "text": ""}
{"id": "3057301", "revid": "2208340", "url": "https://it.wikipedia.org/wiki?curid=3057301", "title": "Date Masamune", "text": "Fu erede di una lunga serie di potenti daimy\u014d della regione del T\u014dhoku e fond\u00f2 l'attuale citt\u00e0 di Sendai. Abile tattico, divenne celebre anche per il suo occhio destro mancante, tanto che gli venne dato il soprannome di o \"il drago con un occhio solo\".\nBiografia.\nDate Masamune era il figlio primogenito di Date Terumune, nato nel castello di Yonezawa (l'attuale prefettura di Yamagata). All'et\u00e0 di 14 anni, nel 1581, Masamune condusse la sua prima campagna militare, aiutando il padre nella lotta contro la famiglia S\u014dma. Nel 1584, all'et\u00e0 di 18 anni, Masamune succedette al padre, Terumune, che scelse di ritirarsi dalla sua posizione di daimyo. La famiglia Date \u00e8 stata fondata nel primo periodo Kamakura da Isa Tomomune, che originariamente proveniva dal distretto di Isa della provincia di Hitachi (ora prefettura di Ibaraki). La famiglia ha preso il nome dal quartiere Date (oggi prefettura di Fukushima) della Provincia di Mutsu, che era stata assegnata a Isa Tomomune da Minamoto no Yoritomo, il primo sh\u014dgun di Kamakura, per la sua assistenza durante la guerra Genpei (1180-1185) ed in seguito contro il fratello di Minamoto no Yoritomo, Minamoto no Yoshitsune. L'esercito di Date Masamune \u00e8 famoso per la sua armatura nera e copricapo d'oro.\nPersona storica.\nMasamune \u00e8 noto per un paio di cose che lo fecero emergere rispetto ad altri daimy\u014d dell'epoca. In particolare, il suo famoso casco a falce di luna-cuscinetto gli valse una fama terribile. Da bambino, il vaiolo lo priv\u00f2 dell'occhio destro, ma non \u00e8 chiaro esattamente come abbia perso del tutto l'organo. Alcune fonti dicono che egli stesso strapp\u00f2 l'occhio quando un membro anziano del clan sottoline\u00f2 che un qualsiasi nemico avrebbe potuto afferrarglielo durante un combattimento. Altri dicono invece che fu il suo pi\u00f9 fidato servitore, Katakura Koj\u016br\u014d, a cavare l'occhio per lui, altre ancora dissero che il suo occhio, visibilmente sporgente a causa del vaiolo, fu motivo di vergogna per lui e per la famiglia, e perci\u00f2 se lo cav\u00f2 da solo causa del suo occhio mancante, sua madre lo giudic\u00f2 non idoneo a diventare capo clan, a differenza di suo fratello pi\u00f9 giovane.\nIl clan Date ha costruito alleanze con i clan vicini attraverso matrimoni rispetto alle generazioni precedenti. Tuttavia, ci sono state molte dispute sulle terre durante il quindicesimo e sedicesimo secolo. Poco dopo la successione di Masamune, uno dei vassalli dei Date di nome \u014cuchi Sadatsuna disert\u00f2 il clan per entrare nella casata Ashina della regione di Aizu. Masamune, irritato da questo tradimento, decise di dichiarargli guerra, ma il suo esercito fu fermato dal generale Ashina Inawashiro Morikuni, che costrinse Masamune a ritirarsi dalla campagna. Poco dopo Masamune prese il controllo del castello Obama.\nCon l'ascesa di Masamune, dopo aver stretto alcune alleanze, ha iniziato ad attaccare e conquistare tutte le terre circostanti, anche quelle dei suoi parenti nelle province di Mutsu e Dewa. Colpito dalla sua spietatezza, una famiglia vicina, gli Hatakeyama, fece un disperato appello a Date Terumune per tenere a freno le campagne militari di suo figlio. Invitato a cena da Hatakeyama Yoshitsugu, Terumune disse che era incapace di controllare suo figlio. In un inaudito atto di disperazione, la famiglia Hatakeyama sequestr\u00f2 Terumune. Masamune ricevette la notizia del rapimento mentre era a caccia. Quando lui e i suoi uomini raggiunsero i sequestratori che nel frattempo stavano attraversando un fiume, Terumune ordin\u00f2 agli uomini del figlio di uccidere tutti i nemici, anche a costo della propria vita. Gli uomini di Masamune fecero quello che gli fu detto e uccisero chiunque, compreso Terumune. Masamune continu\u00f2 la guerra e tortur\u00f2 e uccise le famiglie dei rapitori di suo padre.\nDopo aver sconfitto gli Ashina nel 1589, ha fatto del dominio di Aizu la sua base operativa.\nNel frattempo, il suo rapporto con la madre, Yoshihime, ha continuato a deteriorarsi. Yoshihime insisteva con Masamune affinch\u00e9 cedesse il diritto di successione al suo secondo figlio, Kojiro. Secondo alcuni storici, lei cerc\u00f2 di avvelenarlo una sera, durante la cena. Masamune di conseguenza uccise il proprio fratello, al fine di giungere al potere. Dopo la tragedia, sua madre fugg\u00ec a casa di suo fratello, nel clan Mogami.\nNel 1590, Toyotomi Hideyoshi prese il castello di Odawara e costrinse i daimyo della regione di T\u014dhoku a partecipare alla campagna. Masamune era molto indeciso riguardo alle richieste di Hideyoshi, ma non ebbe molta scelta poich\u00e9 Hideyoshi era di fatto il dominatore del Giappone. Masamune continuava a prendere tempo per decidere, e ci\u00f2 fece infuriare parecchio Hideyoshi. Aspettandosi di essere giustiziato, Masamune si present\u00f2 di fronte al suo signore arrabbiato vestendo i suoi abiti migliori senza mostrare paura. Non volendo ulteriori problemi, Hideyoshi risparmi\u00f2 la sua vita, dicendogli che \u00absarebbe potuto essere di qualche utilit\u00e0\u00bb.\nDopo aver servito Hideyoshi per qualche tempo, gli venne concesso il dominio del castello Iwatesawa e delle terre circostanti. Masamune vi si trasfer\u00ec nel 1591, ricostru\u00ec il castello, ribattezzato Iwadeyama, ed incoraggi\u00f2 la crescita di una citt\u00e0 alla sua base. Masamune soggiorn\u00f2 a Iwadeyama per 13 anni e trasform\u00f2 la regione in un importante centro politico ed economico. Lui e i suoi uomini servirono con distinzione Hideyoshi durante le invasioni giapponesi della Corea (1592-1598) e, dopo la morte di Hideyoshi, ha cominciato a sostenere Tokugawa Ieyasu - a quanto pare su consiglio di Katakura Koj\u016br\u014d. Durante la battaglia di Sekigahara si schier\u00f2 con Ieyasu e conten\u00e9, assieme a Mogami Yoshiaki, il clan Uesugi durante la campagna di Keich\u014d Dewa.\nTokugawa Ieyasu premi\u00f2 Masamune dandogli il dominio della vasta e proficua Sendai, che rese Masamune uno dei daimy\u014d pi\u00f9 potenti del Giappone. Ieyasu inoltre promise a Masamune un terreno da 1 milione di koku, ma dopo numerosi scontri nell'area di Fukushima durante la battaglia di Matsukawa contro gli Uesugi, una parte del dominio fu dato a Gam\u014d Hideyuki, e il totale delle sue terre produsse solo 640.000 koku, la maggior parte dei quali fu utilizzato per alimentare la regione di Edo. Nel 1604, Masamune, accompagnato da 52.000 vassalli con le proprie famiglie, si trasfer\u00ec in quella che allora era un piccolo villaggio di pescatori: Sendai. Ha lasciato il suo quarto figlio, Date Muneyasu, a governare Iwadeyama. Masamune successivamente trasformer\u00e0 Sendai in una grande e prosperosa citt\u00e0.\nAnche se Masamune era un mecenate delle arti e simpatizzava con le cause straniere, era anche un daimy\u014d aggressivo e ambizioso. Quando prese il controllo del clan Date, inflisse grandi sconfitte a clan potenti e influenti come gli Ashina.\nEssendo una delle maggiori potenze nel nord del Giappone, Masamune era naturalmente visto con sospetto, come ogni potenziale rivale potrebbe essere visto. Toyotomi Hideyoshi ridusse le dimensioni delle sue terre dopo che Masamune arriv\u00f2 in ritardo durante l'assedio di Odawara contro H\u014dj\u014d Ujimasa. Pi\u00f9 tardi nella sua vita, Tokugawa Ieyasu aument\u00f2 nuovamente le dimensioni delle terre di Masamune, ma era continuamente sospettoso di lui e della sua politica. Era particolarmente sospettoso dei missionari stranieri, da lui percepiti come una minaccia al suo potere. A causa di questo, ordin\u00f2 l'esecuzione di Padre Sotelo dopo il suo viaggio intorno al mondo.\nNonostante i sospetti di Tokugawa Ieyasu e degli altri alleati, Date Masamune ha servito per la maggior parte del tempo i Tokugawa e Toyotomi lealmente. Ha partecipato alle campagne di Hideyoshi in Corea, e nelle campagne di Osaka. Quando Tokugawa Ieyasu era sul letto di morte, Masamune lo ha visitato e gli ha letto un brano di poesia Zen. Masamune \u00e8 stato molto rispettato per la sua etica, un aforisma ancora citato \u00e8 \"La rettitudine trasforma l'eccessiva durezza in freddezza; abbandonarsi alla benevolenza oltre misura tramuta il lasciarsi andare in debolezza\".\nPatrono della cultura e della Cristianit\u00e0.\nMasamune espanse il commercio nella oltremodo remota e arretrata regione di Tohoku. Nonostante le iniziali sconfitte subite da parte di alcuni clan ostili, riusc\u00ec ad avere la meglio e poi a governare uno dei pi\u00f9 grandi feudi dello shogunato Tokugawa. Ha costruito molti palazzi e ha lavorato a molti progetti per abbellire la regione. \u00c8 anche conosciuto per avere incoraggiato gli stranieri a venire nelle sue terre. Le voci che asserivano la probabile fede cristiana di Masamune furono infondate, sebbene finanzi\u00f2 una spedizione per stabilire le relazioni col Papa a Roma, cosa che fu probabilmente motivata almeno in parte da un desiderio di tecnologia straniera, simile a quella di altri signori, come Oda Nobunaga.\nDopo che Tokugawa Ieyasu dichiar\u00f2 come fuorilegge qualsiasi praticante il cristianesimo, Masamune cambi\u00f2 tuttavia la sua posizione, lasciando che Ieyasu perseguitasse i cristiani nel suo dominio, sebbene non lo gradisse. Per 270 anni, T\u014dhoku \u00e8 rimasto un luogo di turismo, commercio e prosperit\u00e0. Matsushima, per esempio, una serie di piccole isole, \u00e8 stata elogiata per la sua bellezza e serenit\u00e0 dal poeta errante haiku Matsuo Bash\u014d.\nEgli ha mostrato simpatia per i missionari cristiani e commercianti in Giappone. Oltre a permettere loro di venire a predicare nella sua provincia, ha anche rilasciato il prigioniero, missionario Padre Sotelo, dalle mani di Tokugawa Ieyasu. Date Masamune ha anche permesso a Sotelo come pure ad altri missionari di praticare la loro religione e convertire nella provincia di T\u014dhoku.\nUna delle migliori mosse di Masamune \u00e8 stato il finanziamento e il sostegno ad uno dei pochi viaggi diplomatici ed esplorazioni lontani dal Giappone. Ordin\u00f2 la costruzione della nave di esplorazione \"Date Maru\" o \"San Juan Bautista\", utilizzando le tecniche straniere (europee) di costruzione navale. Egli mand\u00f2 uno dei suoi seguaci, Hasekura Tsunenaga, Sotelo, e un'ambasciata composta da 180 persone, a Roma per stabilire rapporti con il Papa. Questa spedizione ha visitato luoghi come le Filippine, il Messico, la Spagna e Roma, diventando cos\u00ec il primo viaggio giapponese intorno al mondo. In precedenza i signori giapponesi non avevano mai finanziato una spedizione del genere, quindi quello di Tsunenaga fu probabilmente il primo viaggio compiuto con successo. Alla fine, 5 membri della spedizioni si stabilirono a Coria (Siviglia) in Spagna per scampare alla persecuzione dei cristiani in Giappone. 600 dei loro discendenti, con il cognome di Jap\u00f2n (Giappone), vivono tuttora in Spagna.\nQuando il governo dei Tokugawa band\u00ec il Cristianesimo, Masamune dovette obbedire alla legge. Tuttavia, alcune fonti suggeriscono che la figlia maggiore di Masamune, Iroha, fosse cristiana."}
{"id": "3057302", "revid": "599013", "url": "https://it.wikipedia.org/wiki?curid=3057302", "title": "Choi Yong-il", "text": ""}
{"id": "3057307", "revid": "599013", "url": "https://it.wikipedia.org/wiki?curid=3057307", "title": "Kim Do-keun", "text": ""}
{"id": "3057313", "revid": "1305772", "url": "https://it.wikipedia.org/wiki?curid=3057313", "title": "Bernard Greenhouse", "text": "Biografia.\nNato nello Stato di New Jersey, inizi\u00f2 studiando con Felix Salmond alla Juilliard School. Altri suoi maestri furono Emanuel Feuermann, Diran Alexanian e Pablo Casals. Con Menahem Pressler e il violinista Daniel Guilet fond\u00f2 a New York nel 1955 un celebre trio chiamato Beaux Arts Trio. Fu membro del trio per oltre trent'anni lasciandolo nel 1987, quando al suo posto venne il violoncellista Peter Wiley.\nFu docente alla Stony Brook University, alla Manhattan School of Music, al New England Conservatory e alla Rutgers University."}
{"id": "3057318", "revid": "2127271", "url": "https://it.wikipedia.org/wiki?curid=3057318", "title": "Campo di via Goldoni", "text": "Il campo Virgilio Fossati, noto anche come campo di Via Goldoni o semplicemente campo Goldoni, fu lo stadio dell'Inter dal 1913 al 1930. La via Carlo Goldoni, presso la quale era ubicato, \u00e8 nelle immediate vicinanze della attuale piazza Novelli, all'epoca piazza Gustavo Modena.\nStoria.\nDopo il campo di Ripa Ticinese, l'Inter us\u00f2 per giocare le sue partite il campo di via Goldoni. Esso venne inaugurato, con la presenza del console svizzero e dell'avvocato torinese Antonio Scamoni per rappresentare la FIGC, il 1\u00ba gennaio del 1913 con la partita Inter- 3-1. Prima del match fu pronunciato un discorso inaugurale dal vicepresidente dell'Inter, Hirzel.\nIl , in occasione dell'ultima gara di andata del girone finale di Divisione Nazionale (Inter- 1-4) e a margine della celebrazione del ventennale della societ\u00e0 interista, il campo fu intitolato a Virgilio Fossati, storico capitano nerazzurro e della nazionale italiana caduto in guerra nel 1916. La stagione, conclusasi con il meritato scudetto, ebbe degli strascichi \"legali\".\nAlla 15\u00aa giornata di ritorno, 15 giugno 1930, Ambrosiana e Genova 1893 si incontrarono a Milano sul campo di Via Goldoni e fu l'ultima chance dei genovesi per dimezzare i 4 punti che la dividevano dalla capolista. Le vecchie tribune in tubolare e legno erano stracolme di spettatori e prima dell'inizio della partita, dopo un sinistro scricchiolio, cedettero di schianto. Gli spettatori scapparono dalla tribuna abbattendo una parte della rete di recinzione e alla fine si contarono 167 tra feriti e contusi (di cui una trentina finiti in ospedale); in seguito la partita ebbe regolare inizio e si concluse con il risultato di 3-3, per una situazione di classifica immutata.\nL'Ambrosiana era coperta da una assicurazione che la tutelava contro questi rischi ma le cose non andarono per il verso giusto. Appena si seppe che l'assicurazione iniziava a risarcire i danni, diversi spettatori, con tanto di avvocato a rappresentarli, alzarono le proprie pretese e, visto che si sforava il massimale assicurato, la compagnia inizi\u00f2 a rivalersi sulla societ\u00e0 nerazzurra. Il presidente interista Simonotti chiese l'intervento del presidente della F.I.G.C. Leandro Arpinati per evitare il tracollo finanziario. Era gi\u00e0 iniziato il campionato 1931-1932 e la situazione non era stata ancora risolta. Dopo che neanche la sua ultima lettera ad Arpinati di met\u00e0 novembre 1931 sembr\u00f2 aver sortito alcun effetto, Simonotti decise di lasciare la presidenza dell'Ambrosiana."}
{"id": "3057319", "revid": "182412", "url": "https://it.wikipedia.org/wiki?curid=3057319", "title": "Campo Goldoni", "text": ""}
{"id": "3057320", "revid": "182412", "url": "https://it.wikipedia.org/wiki?curid=3057320", "title": "Campo Virgilio Fossati", "text": ""}
{"id": "3057327", "revid": "709565", "url": "https://it.wikipedia.org/wiki?curid=3057327", "title": "Factor-V", "text": "Factor V \u00e8 una miniserie a fumetti ideata dal regista e creatore di effetti speciali Sergio Stivaletti e pubblicata da Star Comics. I disegnatori sono Daniele Statella, Matteo Bussola, Giuseppe Candita, Paola Camoriano e Alessandro Valdrighi. Le copertine sono disegnate da Maria Cancellieri, Marco Morandi) e colorate da Marco Dominici.\nMentre Stivaletti firma i soggetti degli albi, le sceneggiature sono di Luca Cerretti (i primi due numeri) e Luigi Boccia (gli altri quattro). I tre sono tutti alla loro prima esperienza nel mondo del fumetto."}
{"id": "3057333", "revid": "287204", "url": "https://it.wikipedia.org/wiki?curid=3057333", "title": "Campionati del mondo di ciclismo su strada 2011", "text": "I Campionati del mondo di ciclismo su strada 2011 (ing. \"2011 UCI Road World Championships\") si sono svolti a Copenaghen, in Danimarca, tra il 19 e il 25 settembre 2011."}
{"id": "3057334", "revid": "227211", "url": "https://it.wikipedia.org/wiki?curid=3057334", "title": "Paula Selling", "text": ""}
{"id": "3057340", "revid": "599013", "url": "https://it.wikipedia.org/wiki?curid=3057340", "title": "Torkuz", "text": "Torkuz, Tortkuz, Torkus, Sarkandjik e Alabai sono dei colori del mantello di mastiff dell'Asia centrale\nI Mastiff in Asia Centrale sono incroci con razze moderne.\nIl Torkuz/Torkus (eponimo di: \"quattro occhi\"), anche noto come \"Uzbekistan Ovcharka\", \"Sarkangik\"/\"Sarkangik Wolfdog\"/\"Sarkandjik\", \"Uzbek Mastiff\"/\"Uzbekistan Torkuz Mastiff\", \"Central Asian Torkuz\" e \"Uzbekistan Volkodav\", \u00e8 una razza canina molossoide tipo cane da montagna molto antica, originaria dell'Uzbekistan e non censita dalla FCI.\nIl Torkuz \u00e8 una delle razze che ha partecipato alla creazione nell'ultimo secolo del Pastore dell'Asia Centrale o Central Asian Ovtcharkarka.\nStoria.\nQuesta razza \u00e8 considerata un sottotipo del Pastore dell'Asia Centrale ed ha origini molto antiche. La razza nasce in un territorio, l'Uzbekistan, crocevia di carovane commerciali che andavano dall'occidente all'oriente sin dal IV secolo a.C. I pastori locali, gi\u00e0 da tempi pi\u00f9 antichi, contavano su un cane molto grande per la protezione delle loro greggi; senza aver da allora interferito molto sulla selezione naturale e funzionale di questa razza. Si pensa che nella costruzione della razza abbiano avuto un ruolo gli incroci con il pastore Alabai, con i molossi persiani, i cani mongoli, i cani da pastore russi e pi\u00f9 recentemente da cani del Tagikistan e l'Iran. tutte razze che hanno attraversato con gli scambi commerciali quei territori. Gli incroci fatti avevano il solo scopo di migliorare le caratteristiche funzionali e lavorative della razza.\nPi\u00f9 recentemente la razza ha subito un declino per incroci con altre razze.\nInsieme all'Alabai turkmeno ed al Sarkangik uzbeko, il Torkuz \u00e8 il cane che pi\u00f9 si avvicina al modello di dell'antico mastino asiatico.\nLa sua funzione principale \u00e8 quella di proteggere il bestiame dai predatori: lupo ed orso.\nDescrizione.\nSi possono distinguere due varianti della razza:\nSpesso le i due tipi sono incrociati tra loro.\nLa maggior parte dei cani sono di colore bianco con macchie scure di nero o marrone. Il pelo \u00e8 corto e denso pi\u00f9 lungo in inverno. Il collo presenta un abbondante giogaia.\nL'altezza della razza presenta ampi margini di oscillazione, in qualche caso arriva anche a 80\u00a0cm.\nCarattere.\nIl Torkuz ha nei geni la guardia, infatti sia dalle sue origini \u00e8 stato selezionato per proteggere cose e persone dai: lupi, orsi, leopardi e predoni, ci\u00f2 ha influito sulla genetica della razza in modo esclusivo. \u00c8 realmente un guardiano naturale, che non necessita di alcun addestramento per questa funzione.\n\u00c8 molto affettuoso con il padrone e i suoi familiari, dimostra, inoltre, uno spiccato senso di protezione verso tutti i cuccioli.\nLe particolari condizioni climatiche dell'Asia Centrale, con un caldo opprimente di giorno e il freddo tagliente della notte, insieme al costante confronto con i grandi predatori che popolano quei territori, hanno costruito un cane di tempra unica, poco esigente e che non conosce alcuna paura. Inoltre \u00e8 un cane che si distingue per l'equilibrio caratteriale\nMostra dominanza negli incontri con gli altri cani.\nNecessario che venga opportunamente socializzato fin dalle prime fasi della crescita.\nSembra apparentemente un cane pigro, specie di giorno, ma \u00e8 dotato di tempi di reazione fulminei, inoltre \u00e8 molto attivo la notte nella protezione dei beni affidatigli.\nCure.\n\u00c8 un cane molto rustico: il suo mantello non necessita di essere spazzolato e per quanto riguarda l'alimentazione \u00e8 bene assicurare pasti abbondanti e riccamente proteici.\nVanno evitati gli stress fisici (salti) durante la crescita del cucciolo perch\u00e9 si potrebbero verificare casi di precoci artropatie.\nNessun problema se si vuole far dormire il cane all'aperto: da secoli \u00e8 abituato ai climi pi\u00f9 rigidi e non ha difficolt\u00e0 a tollerare temperature invernali anche vicine a -20 gradi.\nConsigli.\n\u00c8 innanzitutto un cane da lavoro, un guardiano assolutamente affidabile, ma non \u00e8 adatto a persone inesperte.\nNella sua educazione \u00e8 importante curare una corretta socializzazione fin dai primi mesi di vita:\ndeve essere abituato fin dall'inizio e con gradualit\u00e0 ad incontrare persone diverse e a calarsi in varie situazioni."}
{"id": "3057342", "revid": "765341", "url": "https://it.wikipedia.org/wiki?curid=3057342", "title": "ITF Women's Circuit Pingguo 2010 - Singolare", "text": "Nella finale dell'ITF Women's Circuit Pingguo 2010 torneo facente parte del circuito ITF Women's Circuit 2010, la tennista cinese testa di serie numero 4 Zhou Yi-Miao ha sconfitto la greca Anna Gerasimou con il punteggio di 6-3, 6-0. La vincitrice uscente, la cinese Sheng-Nan Sun \u00e8 stata eliminata al primo turno.\nAltri giocatori.\nGiocatrici passati dalle qualificazioni:\nGiocatrici che hanno usufruito di una Wild card:\nGiocatrici Special Exempt:\nGiocatrici Lucky Loser:"}
{"id": "3057345", "revid": "767487", "url": "https://it.wikipedia.org/wiki?curid=3057345", "title": "Aminozuccheri", "text": "Gli aminozuccheri o amminozuccheri o aminosaccaridi sono una classe di glucidi. Sono molecole organiche costituite da carboidrati in cui un ossidrile (solitamente C2) \u00e8 sostituito da un gruppo aminico. Gli aminozuccheri sono costituenti essenziali dei glicosaminoglicani e di una classe importante di antibiotici chiamati aminoglicosidi. I derivati, chimicamente non strettamente aminosaccaridi come la N-acetilglucosammina (amidozucchero) e gli acidi sialici (derivati carbossilici delle precedenti) vengono comunemente compresi in questa categoria\nGli aminozuccheri pi\u00f9 comuni sono la glucosamina (derivata dal glucosio), la galattosamina (dal galattosio), l'acido neuraminico e l'acido sialico che non \u00e8 propriamente un aminozucchero."}
{"id": "3057347", "revid": "287204", "url": "https://it.wikipedia.org/wiki?curid=3057347", "title": "Fabbrica Italia Pomigliano", "text": "Fabbrica Italia Pomigliano S.p.A. era una azienda italiana che operava nel settore automobilistico. Era parte di Fiat SpA, che la controllava al 100% attraverso Fiat Partecipazioni S.p.A.\nStoria.\nLa societ\u00e0 nasce con 50.000 euro di capitale sociale, il 19 luglio 2010 a Torino come NewCo del gruppo Fiat per l'esercizio delle attivit\u00e0 di produzione, assemblaggio e vendita di autoveicoli e loro parti nello stabilimento Giambattista Vico di Pomigliano d'Arco, in seguito al nuovo piano di investimenti previsto dal top management previsti per l'attuazione del progetto \"Futura Panda\". Dal 1\u00ba marzo del 2013, lo stabilimento \u00e8 tornato di propriet\u00e0 di Fiat Group Automobiles."}
{"id": "3057348", "revid": "463126", "url": "https://it.wikipedia.org/wiki?curid=3057348", "title": "Amminozuccheri", "text": ""}
{"id": "3057352", "revid": "481666", "url": "https://it.wikipedia.org/wiki?curid=3057352", "title": "Franz W\u00fcllner", "text": "Biografia.\nStudi\u00f2 a Francoforte, Berlino, Bruxelles e Monaco di Baviera citt\u00e0 in cui dal 1856 fu docente alla Hochschule f\u00fcr Musik und Theater M\u00fcnchen. Uno dei suoi primi maestri fu Anton Felix Schindler.\nTra i suoi allievi pi\u00f9 celebri Volkmar Andreae, Fritz Brun, Lothar Kempter, Bruno Klein, Jan van Gilse, Hans von Koessler e Ernst von Schuch. \nFu padre del cantante e attore Ludwig W\u00fcllner (1858-1938). \nDal 1858 al 1864 fu Direttore Musicale ad Aquisgrana.\nDal 1870 al 1877 fu il Direttore Generale Musicale della Bayerisches Staatsorchester dirigendo le prime assolute nel 1869 di Das Rheingold e nel 1870 di Die Walk\u00fcre.\nNel 1876 dirige Der Ring des Nibelungen al Bayreuther Festspiele.\nDal 1877 al 1884 fu il Direttore Principale della S\u00e4chsische Staatskapelle Dresden.\nDivenne famoso perch\u00e9 fu il primo direttore d'orchestra dei celebri \"Berliner Philharmoniker\", nati nel 1882.\nNel 1889 dirige la Sinfonia n. 4 (Schumann) a Colonia (Germania) dove nel 1895 dirige la prima assoluta di I tiri burloni di Till Eulenspiegel e nel 1898 di \"Don Quixote\" di Richard Strauss con Friedrich Gr\u00fctzmacher."}
{"id": "3057355", "revid": "1543377", "url": "https://it.wikipedia.org/wiki?curid=3057355", "title": "L'ombra dell'aquila", "text": "L'ombra dell'aquila (\"La sombra del \u00e1guila\") \u00e8 un romanzo breve dello scrittore spagnolo Arturo P\u00e9rez-Reverte, pubblicato nel 1993.\nTrama.\nLa storia \u00e8 basata su eventi reali, anche se le specifiche situazioni e i luoghi in cui si svolgono gli eventi, sono fittizi.\nNel 1812, in mezzo a una battaglia tra le truppe di Napoleone e l'esercito russo in Sbodonovo, il 326 battaglione di fanteria dell'esercito francese, formato da ex prigionieri spagnoli, ha deciso di disertare. Per farlo decide di staccarsi dalle fila dell'esercito e dirigersi verso il nemico. La manovra, vista da Napoleone dalla cima di una collina vicina, viene erroneamente interpretata come un atto di coraggio non comune. Napoleone ordina cos\u00ec una carica di cavalleria guidata da Murat in soccorso degli spagnoli imprudenti, vanificando cos\u00ec il tentativo di diserzione.\nIn un altro episodio della guerra, il Battaglione 326 in ritirata, \u00e8 coinvolto negli eventi terribili che hanno avuto luogo presso il ponte della Beresina sotto il fuoco russo."}
{"id": "3057357", "revid": "1494169", "url": "https://it.wikipedia.org/wiki?curid=3057357", "title": "Adalvard", "text": ""}
{"id": "3057359", "revid": "33847334", "url": "https://it.wikipedia.org/wiki?curid=3057359", "title": "Distretto di Kimry", "text": ""}
{"id": "3057365", "revid": "1718925", "url": "https://it.wikipedia.org/wiki?curid=3057365", "title": "Tommy Robb", "text": "Carriera.\nLe prime presenze di Robb nelle classifiche del motomondiale risalgono alla stagione 1957 con un podio ottenuto in classe 250 alla guida di una NSU in occasione del Gran Premio motociclistico dell'Ulster; da quel momento riuscir\u00e0 ad essere presente con risultati a punti in tutte le categorie, dalla 50 alla 500 fino al motomondiale 1973. La sua carriera iridata terminer\u00e0 proprio con una vittoria al Lightweight TT del Tourist Trophy.\nIn totale nel motomondiale ha vinto 3 gran premi e, come miglior risultato stagionale, nel 1962 si \u00e8 laureato vicecampione del mondo nella classe 350 alle spalle di Jim Redman.\nDurante la sua lunga carriera Robb si \u00e8 cimentato alla guida di motociclette delle pi\u00f9 svariate case motociclistiche: dalle iniziali NSU e AJS con cui si \u00e8 presentato nelle prime occasioni, \u00e8 diventato pilota ufficiale della Honda nel 1962 per finire in seguito in sella a Bultaco e Yamaha nonch\u00e9 occasionalmente anche ad altri marchi.\nOltre a questo pu\u00f2 vantare anche 5 vittorie alla North West 200 e, sempre nelle gare nordirlandesi, ha registrato l'ultima sua presenza al Tourist Trophy nel 1979, oltre 20 anni dopo il suo debutto.\nAncora nel 2010 ha partecipato a rievocazioni storiche come quella sul circuito di Assen."}
{"id": "3057366", "revid": "767487", "url": "https://it.wikipedia.org/wiki?curid=3057366", "title": "Kimrskij rajon", "text": "Il Kimrskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Kimry. Istituito nel 1929, ricopre una superficie di 2.514 chilometri quadrati ed ospitava nel 2010 una popolazione circa 14.000 abitanti."}
{"id": "3057369", "revid": "1543377", "url": "https://it.wikipedia.org/wiki?curid=3057369", "title": "Discografia di Enrique Iglesias", "text": "La seguente \u00e8 la discografia di Enrique Iglesias, cantante e cantautore spagnolo di musica pop e latin pop.\nAlbum.\nAlbum in studio.\nAlbum bilingue.\n1 Il primo album in lingua inglese \"Enrique\" raggiunse la posizione numero 81 nel Regno Unito nel 1999. Nel 2002 \u00e8 rientrato in classifica ed ha raggiunto una posizione pi\u00f9 alta che in precedenza."}
{"id": "3057370", "revid": "1788047", "url": "https://it.wikipedia.org/wiki?curid=3057370", "title": "Niconico", "text": ", precedentemente conosciuto come , \u00e8 un popolare sito web giapponese di video sharing gestito da Niwango, sussidiaria di Dwango.\nIl sito \u00e8 anche noto come Nico-d\u014d (in Giappone) e Nico Video (in Occidente), e il nome del sito deriva dall'onomatopea della lingua giapponese che vuol dire \"sorridente\" o \"con il sorriso\". Nel 2012 il nome del sito \u00e8 stato cambiato ufficialmente da Nico Nico D\u014dga a Niconico.\nNiconico \u00e8 molto comune e apprezzato in Giappone: \u00e8 l'undicesimo sito web pi\u00f9 visitato in patria, e ha vinto il Premio Good Design nel 2007 (un premio giapponese per il design sia fisico sia virtuale) e una menzione onoraria nella categoria Comunit\u00e0 digitali al Prix Ars Electronica del 2008.\nCaratteristiche d'uso.\nCome tutti gli altri siti di condivisione di filmati, anche su Niconico gli utenti possono caricare, guardare e condividere video; ci\u00f2 che lo differenzia da servizi analoghi \u00e8 per\u00f2 il profondo concept di community che lo caratterizza. Una volta iscritti, tutti gli utenti possono fruire interamente del sito applicando tag e scrivendo commenti, che si visualizzano direttamente sul video, scorrendo sincronizzati all'attimo in cui l'utente ha premuto il tasto \"commenta\", in modo tale che il commento si riferisca esattamente a quello che sta succedendo nel video in quel momento e creando cos\u00ec un senso di visione condivisa, poich\u00e9 \u00e8 come commentare \"in diretta\" un video insieme agli altri utenti. \u00c8 disponibile anche un account a pagamento che consente di avere maggior spazio per salvare playlist e video preferiti (altrimenti limitati), accesso a eventi live esclusivi in streaming e altri servizi speciali.\nPer atmosfera e contesto culturale, Niconico \u00e8 accostabile ad altri siti come 2channel o Futaba Channel dato che la maggior parte dei contenuti si rivolge a un pubblico interessato a manga &amp; anime, videogiochi e musica j-pop.\nIl sito \u00e8 inoltre noto per i suoi numerosi MAD Movie (la versione giapponese degli AMV) e video di medley di canzoni, il pi\u00f9 famoso dei quali \u00e8 \"Kumikyoku Nico Nico Douga\". Alcuni anime sono inoltre distribuiti anche o esclusivamente tramite Niconico, come per esempio \"Kuroshitsuji\", \"Candy Boy\", \"Tentai senshi Sun Red\", \"Penguin musume \u2665 Heart\" e \"Sailor Moon Crystal\"."}
{"id": "3057371", "revid": "120386232", "url": "https://it.wikipedia.org/wiki?curid=3057371", "title": "Love Me Licia e i Bee Hive", "text": "Love me Licia e i Bee Hive \u00e8 la colonna sonora della serie televisiva \"Love Me Licia\" pubblicata da Five Record S.r.l. e distribuita da C.G.D. Messaggerie Musicali S.p.A. nel 1986. L'album \u00e8 anche la nona pubblicazione di Cristina D'Avena.\nDescrizione.\nLe canzoni di questa prima serie sono state composte col preciso scopo di ricalcare il pi\u00f9 possibile fedelmente quelle giapponesi del cartone animato. Nel dicembre 2010 l'album \u00e8 stato ristampato per la prima volta su CD all'interno del cofanetto \"Licia e i Bee Hive Story\", box da 5 dischi contenente le ristampe delle colonne sonore dei quattro telefilm di produzione italiana ispirati al personaggio di Licia, oltre che del cartone animato da cui hanno origine.\n\"La ninna nanna di Licia\" \u00e8 una versione solista a differenza di quella trasmessa nella serie televisiva che era in duetto con Enzo Draghi.\nTracce.\nVoci.\nEnzo Draghi \u2013 Presta la voce a \"Mirko e i Bee Hive\"\nProduzione e formazione dei brani.\nPer tutti i brani ad eccezione di \"Love Me Licia\", \"La ninna nanna di Licia\" e \"Natale con Licia\"\nPer \"La ninna nanna di Licia\" e \"Natale con Licia\"\nDati di vendita.\nL'album ha venduto, approssimativamente, 80.000 copie."}
{"id": "3057372", "revid": "486946", "url": "https://it.wikipedia.org/wiki?curid=3057372", "title": "Tour du Tarn", "text": ""}
{"id": "3057374", "revid": "767487", "url": "https://it.wikipedia.org/wiki?curid=3057374", "title": "Al tuo ritorno", "text": "Al tuo ritorno \u00e8 un film del 1944 diretto da William Dieterle e prodotto da Dore Schary con David O. Selznick come produttore esecutivo. La sceneggiatura era di Marion Parsonnet, sulla base di un radiodramma di Charles Martin. La colonna sonora \u00e8 di Daniele Amfitheatrof e include il brano \"I'll Be Seeing You\", che era diventato un successo di quell'anno, anche se risalente al 1938. La fotografia \u00e8 di Tony Gaudio, e i costumi di Edith Head.\nTrama.\nZachary Morgan \u00e8 un sergente dell'esercito americano che \u00e8 stato ferito sul campo di battaglia. Fisicamente guarito, l'uomo ha per\u00f2 riportato un trauma psichico che lo ha reso insicuro e diffidente e che va aggravandosi a causa della solitudine cui egli \u00e8 costretto, non avendo n\u00e9 famiglia n\u00e9 amici. A Zachary \u00e8 stato appena concesso un permesso di dieci giorni dall'ospedale militare in cui \u00e8 in cura, per cercare di riadattarsi alla vita quotidiana.\nSalito su un treno, l'uomo conosce Mary, una giovane donna. La ragazza ha avuto un permesso di 8 giorni per buona condotta dal penitenziario femminile in cui \u00e8 reclusa. Mary \u00e8 stata infatti condannata a 6 anni per aver involontariamente causato la morte di un uomo, suo principale quando lei svolgeva il lavoro di segretaria, reagendo ad un tentativo di stupro.\nDurante il viaggio i due ben presto simpatizzano e Mary, alle domande di Zachary, nascondendo la sua verit\u00e0, gli dice che lei \u00e8 una commessa che viaggia per lavoro e si sta recando a casa degli zii a \"Pinehill\" per trascorrervi le festivit\u00e0 natalizie. Zachary, non sapendo dove e da chi andare e attratto dalla ragazza, comprendendo inoltre che deve affrontare e risolvere il suo problema e la sua insicurezza, le dice che anch'egli si sta recando a \"Pinehill\" dove ha una sorella. Scesi alla stazione Mary, dietro richiesta dell'uomo, gli lascia il suo recapito.\nIn casa degli zii Sarah ed Henry Marschall e della loro giovane figlia Barbara, Mary riceve la telefonata di Zachary, che viene invitato a cena. L'accoglienza del sergente nella casa Marschall \u00e8 calorosa e Zachary inizia a provare fiducia in se stesso. Pi\u00f9 tardi l'uomo confida a Mary che lui non ha alcuna sorella, ma si \u00e8 fermato a \"Pinehill\" solo per essere vicino a lei.\nBen presto i due si innamorano l'uno dell'altra, ma la ragazza ha timore di dire la verit\u00e0 per paura di perdere l'uomo, e dopo varie giornate trascorse insieme, la situazione precipita quando Zachary viene casualmente messo al corrente da Barbara che Mary \u00e8 una detenuta e che deve ancora scontare 3 anni di carcere. L'uomo dapprima deluso, sentendo crollare il suo sogno d'amore, reagisce rendendosi conto che solo con Mary potr\u00e0 riacquistare fiducia e sicurezza e quando la donna sta per rientrare nel carcere, l'aspetta di fuori rinnovandole il suo amore e promettendole che l'\"attender\u00e0\".\nProduzione.\nIl film venne prodotto dalla Selznick International Pictures."}
{"id": "3057379", "revid": "200568", "url": "https://it.wikipedia.org/wiki?curid=3057379", "title": "Andrey Korotayev", "text": ""}
{"id": "3057380", "revid": "339392", "url": "https://it.wikipedia.org/wiki?curid=3057380", "title": "B/N", "text": ""}
{"id": "3057381", "revid": "1919892", "url": "https://it.wikipedia.org/wiki?curid=3057381", "title": "Ernesto Biondi", "text": "Biografia.\nErnesto Biondi nacque a Morolo, figlio di Angelo e di Eugenia Pistolesi; inizi\u00f2 presto a interessarsi di arte e a cimentarsi nel disegno, divenendo rapidamente noto a livello locale: una delle sue prime opere scultoree fu la riproduzione della statua di san Cataldo, patrono di Supino, distrutta da un incendio. Nel 1870 si trasfer\u00ec a Roma dove frequent\u00f2 per un breve periodo l'Accademia di San Luca per poi continuare a studiare da autodidatta.\nScultore verista, fu interessato a temi sociali, letterari e storici. Molte opere del Biondi richiamano i valori socialisti e repubblicani nei quali l'artista si riconosceva. Tra queste, \"Povero Cola\" e \" Povera gente\" (entrambe del 1888) che denunciano le misere condizioni di vita delle classi popolari.\nDal 1883 in poi Biondi fece realizzare pressoch\u00e9 tutte le sue opere in bronzo presso la Fonderia Romana di Alessandro Nelli. Nel 1900 lo scultore di Morolo fu scelto, a seguito di un concorso internazionale indetto dalla citt\u00e0 di Santiago del Cile, per la realizzazione di un monumento dedicato a Manuel Montt (primo Presidente della Repubblica del Cile) e Antonio Varas de la Barra (Ministro degli Interni) chiamati i \"Libertadores\". Biondi realizz\u00f2 il monumento a Roma e lo invi\u00f2 in Cile nel 1903."}
{"id": "3057383", "revid": "124335870", "url": "https://it.wikipedia.org/wiki?curid=3057383", "title": "La Regina del Sud", "text": "La Regina del Sud \u00e8 il quattordicesimo romanzo dello spagnolo Arturo P\u00e9rez-Reverte, pubblicato nel 2002. Il libro racconta la storia di Teresa Mendoza, una donna messicana nata a Culiacan, Sinaloa, che si trasferisce a vivere in Spagna, dove \u00e8 coinvolta nel traffico di clandestini e di droga. La storia mostra la vita di Teresa, desideri, speranze, amori e anche i suoi affari illeciti nella sua nuova terra, senza per\u00f2 lasciare alle spalle le proprie radici messicane.\nTrama.\nLa storia inizia nel Culiacan quando Teresa riceve una telefonata. La informa che il suo fidanzato, il \"Biondo\" Davila, \u00e8 morto, cos\u00ec decide di fuggire. Il \"Biondo\" Davila era un pilota al servizio di don Epifanio Vargas, uno dei principali trafficanti di droga della zona. Il Biondo le aveva sempre detto che se gli fosse successo qualcosa Teresa sarebbe dovuta scappare. Infatti due sicari arrivano a casa sua per ucciderla, ma lei riesce a scappare. Chiede cos\u00ec aiuto a don Epifanio, che le consiglia di andare a Melilla, in Spagna per cominciare una nuova vita. Trova lavoro in un bar e incontra un uomo a cui si legher\u00e0 profondamente, Santiago Finisterre. Santiago \u00e8 un contrabbandiere di tabacco e hashish tra Marocco e Spagna attraverso lo Stretto di Gibilterra; lei inizia ben presto a seguirlo nei suoi viaggi ed impara i trucchi del mestiere. Durante l'ennesimo duello in mare con gli elicotteri della polizia, Fisterra muore in un incidente; Teresa sopravvive e viene arrestata.\nIn prigione incontra Paty O'Farell, una donna bisessuale che si innamora di lei, in carcere anch'essa per traffico di droga. Una volta uscite entrambe di prigione, avviano un'attivit\u00e0 di traffico di droga attraverso lo stretto di Gibilterra con la malavita russa. \nGrazie alla sua abilit\u00e0 con i numeri e con idee innovative per la gestione del contrabbando, diventa la maggior trafficante di droga nel sud della Spagna. Teresa inizia un nuovo rapporto con il suo commercialista, Teo Aljarafe, anche se non arriva mai a innamorarsene. Gli affari vanno sempre meglio e la polizia inizia a indagare sempre pi\u00f9 a fondo su di lei. \nTeresa scopre che Teo la sta tradendo, fornendo informazioni dei loro traffici al governo e alla DEA. Durante l'operazione che doveva essere una trappola per Teresa, Teresa lo uccide.\nLa DEA comunque prende contatto con Teresa e le rivela che il \"Biondo\" Davila era in realt\u00e0 un agente del governo e che la sua morte \u00e8 stata decisa da Epifanio Vargas che lo aveva scoperto. Teresa doveva morire perch\u00e9 era la sua ragazza. La DEA offre la possibilit\u00e0 a Teresa di rientrare in Messico, a condizione di rendere pubblici gli affari illegali di Vargas per impedire la sua elezione a senatore dello Stato del Sinaloa. \nLa notte prima della deposizione, la casa nella quale era ospite viene attaccata dai narcotrafficanti. Con l'aiuto della sua guardia del corpo, Teresa riesce comunque a sopravvivere.\nDopo la deposizione non si hanno pi\u00f9 notizie di Teresa.\nStile.\nTutto il romanzo \u00e8 impostato come un romanzo giornalistico, in cui un giornalista racconta la storia di Teresa, la regina del narcotraffico. Alla fine, quando Teresa torna in Messico per la deposizione contro Vargas, il giornalista riesce a intervistarla prima della notte dell'assalto.\nRiferimenti.\nNel romanzo di sono numerosi riferimenti e omaggi a Il conte di Montecristo: \u00e8 il primo romanzo che Paty fa leggere a Teresa in prigione; il tema della vendetta \u00e8 comunque insito nella storia di Teresa; un altro riferimento \u00e8 dato dalla citazione:\nAltro tema del libro \u00e8 il riferimento alla canzone di narrativa popolare messicana, il corrido, e in particolar modo ad una variazione sul tema, il \"narco-corrido\": canzone popolare che esalta le gesta dei narcotrafficanti.\nTrasposizioni.\nNel 2011, la stagione 1 di La Reina del Sur (versione in spagnolo) \u00e8 stata trasmessa per la prima volta dall\u2019emittente americana in lingua spagnola Telemundo (gruppo NBCUniversal).\nNel 2019 \u2013 a otto anni di distanza dalla prima stagione \u2013 vede la luce la stagione 2, frutto di una co-produzione tra Telemundo e Netflix.\nNel giugno 2016, sulla rete televisiva americana USA Network \u00e8 andata in onda la prima stagione delle serie televisiva \u201cQueen of the South\u201d sempre liberamente ispirata al libro di Arturo P\u00e9rez-Reverte, ma in lingua inglese. Della serie sono state prodotte quattro stagioni tutte trasmesse in Italia da Netflix. La quinta stagione, che \u00e8 anche la stagione conclusiva della serie, \u00e8 andata in onda negli USA nel 2021, e sar\u00e0 prossimamente trasmessa anche in Italia."}
{"id": "3057388", "revid": "729019", "url": "https://it.wikipedia.org/wiki?curid=3057388", "title": "Roxxi Laveaux", "text": "\u00c8 meglio conosciuta per il suo lavoro in Total Nonstop Action Wrestling sotto il ring name Roxxi. Attualmente lavora per la Shimmer Women Athletes e diverse altre promotions indipendenti sotto il ring name di Nikki Roxx.\nCarriera nel wrestling.\nCrescendo Nicole ha frequentato eventi di wrestling professionistico al Boston Garden con i suoi genitori. Si \u00e8 allenata come wrestler sotto Killer Kowalski su consiglio di April Hunter che si stava gi\u00e0 allenando l\u00ec. Come fatto notare in un'intervista di Tommy Fierro dal Who's Slamming Who, a Nicole era permesso di allenarsi in quella scuola gratuitamente, stando a lei, per il debole di Kowalski a lasciare spazio alle poche donne che decidessero di allenarsi per il wrestling. Ha debuttato nel marzo 2002 sotto il ring name di Nikki Roxx e successivamente ha formato un tag team con April chiamato The Killer Babes. Nicole ha lottato in numerose promotion indipendenti del Nord America come la Shimmer Women Athletes, Squared Cirle Wrestling, Women's Extreme Wrestling (WEW), Professional Girl Wrestling Association, New England Championship Wrestling, Defiant Pro Wrestling, MXW Pro Wrestling, World Women's Wrestling, Chaotic Wrestling e Ring of Honor (ROH). Ha anche lottato in Messico per promotion come il Consejo Mundial de Lucha Libre (CMLL), Lucha Libre Femenil e Asistencia Asesor\u00eda y Administraci\u00f3n (AAA).\nShimmer Women Athletes (2005-presente).\nIl 6 novembre 2005 Nicole ha fatto il suo debutto per la Shimmer Women Athletes sotto il ring name di Nikki Roxx ai primi tapings della SHIMMER. Nel Volume 1 ha fatto coppia con Cindy Rogers in un match perso contro Krissy Vaine e Amber O'Neal e nel Volume 2, registrato la stessa sera, ha sconfitto Lexie Fyfe. \u00c8 tornata nella promotion il 12 febbraio 2006, per i tapings del Volume 3 e 4, durante i quali ha perso contro Rain ed ha sconfitto Amber O'Neal in match singoli. Il 21 maggio, ai tapings del Volume 5, ha avuto una performance rivelatrice contro Amazing Kong, nonostante sia stata sconfitta. Dopo una serie di vittorie su Lorelei Lee, Lacey, Malia Hosaka e Tiana Ringer nei quattro volumi successivi, Nikki si \u00e8 preparata la strada per passare dagli Opening Match al suo primo Main Event, nel Volume 10, che \u00e8 stato registrato il 7 aprile 2007. All'evento Nikki Roxx \u00e8 stata sconfitta da Sara Del Rey. A giugno Nikki ha preso parte al torneo per determinare la prima Shimmer Champion. Ha sconfitto Rain per avanzare al secondo round, dove \u00e8 stata poi sconfitta da Lacey. Nel Volume 12 ha vinto un FOur Corner Survival contro Ariel, Portia Perez ed Eden Black. Nel Main Event del Volume 13 ha fatto coppia con Sara Del Rey in un Tag Team Match dove hanno sconfitto le Minnesota Home Wrecking Crew (Lacey e Rain). Il 1\u00ba luglio 2007, ai tapings del Volume 14 Nikki ha avuto un rematch con Amazing Kong ma ancora una volta \u00e8 stata sconfitta. Questo ha segnato l'ultima apparizione di Nikki in SHIMMER per oltre un anno visto che dopo l'evento lei ha firmato un contratto con la Total Nonstop Action Wrestling ed \u00e8 stata forzata a lasciare la promotion.\nIl 5 luglio 2008, ai tapings del Volume 19 Nikki ha fatto il suo ritorno sconfiggendo Nicole Matthews in un match singolo. Pi\u00f9 tardi quella stessa sera ha perso contro Ariel. Ai tapings del Volume 21 e 22 il 19 ottobre Nikki Roxx ha sconfitto Danyah e ha perso contro Jetta. Nei quattro volumi successivi, che sono stati registrati nel maggio 2009, ha sconfitto Cat Power e Melanie Cruise in match singoli e ha formato un Tag Team chiamato \"Pretty Bitchin\" con Ariel e hanno perso il loro primo match contro le International Home Wrecking Crew (Rain e Jetta) ma vinto un match importantissimo contro \"The Experience\" (Malia Hosaka e Lexie Fyfe). L'8 novembre, ai tapings del Volume 27 e 28, Nikki ha lottato nel suo match pi\u00f9 importante in SHIMMER, sfidando senza successo MsChif per lo Shimmer Championship. Nel Volume 28, registrato lo stesso giorno, Nikki \u00e8 tornata alla vittoria sconfiggendo Wesna Busic. Il 10 aprile 2010, ai tapings del Volume 29, Nikki e Ariel hanno sconfitto Melanie Cruise e Annie Social ottenendo una title shot agli Shimmer Tag Team Championship. Nel Volume 30, registrato lo stesso giorno, Nikki \u00e8 stata sconfitta da Ayumi Kurihara in un match singolo. Il giorno successivo, nel Volume 31, Nikki e Ariel hanno ricevuto la loro Title Shot ai Tag Team Championship ma sono state sconfitte dalle campionesse regnanti, le Canadian NINJAS (Nicole Matthews e Portia Perez).\nL'11 settembre 2010 Nikki Roxx ha rilasciato un'intervista, parte del Volume 33, in cui affermava di voler diventare la prossima SHIMMER Champion. Nel Volume successivo, il 34, ha sconfitto Misaki Ohata in un singles match con il suo Barbie Crusher. Nel Volume 35 \u00e8 tornata a fare coppia con Ariel perdendo contro il Team di Daizee Haze e Tomoka Nakagawa.\nTotal Nonstop Action Wrestling (2007-2009).\nSecondo un'intervista grazie ad un incoraggiamento per lei fatto da Abyss (che lei ha incontrato ad uno show 2CW in Syracuse (New York)), la Total Nonstop Action Wrestling l'ha contattata e ha firmato un contratto con Nicole nell'estate del 2007.\nVoodoo Kin Mafia.\nNicole ha debuttato in TNA il 15 luglio 2007 al pay-per-view Victory Road. Identificata come la \"Voodoo Queen\" Roxxi Laveaux \u00e8 stata introdotta come la valletta dei Voodoo Kin Mafia. Dopo un match tra la Voodoo Kin Mafia e i Basham e Damaja, Roxxi ha fatto a botte con Christy Hemme, la valletta di Basham e Damaja. Nell'episodio di \"Impact!\" del 27 settembre 2007, Roxxi ha sconfitto Christy, Gail Kim, Jackie Moore e Ms. Brooks in un preview match a Bound For Glory per ottenere il decimo e ultimo spot nel TNA Women's Championship Gauntlet. Roxxi \u00e8 arrivata poi in finale ma in finale Gail ha vinto diventando la prima TNA Women's Knockout Champion. Nel pay-per-view successivo, Genesis, Roxxi ha lottato in un Four-Way Match tra lei, Gail, ODB e Angel Williams per il TNA Women's Championship. Roxxi ha avuto un vantaggio quando ha sputato l'Asian Mist sul volto di ODB ma Gail l'ha tenuta abbastanza a bada per schienare ODB e mantenere il titolo.\nRoxxi ha lottato in un tag team match a Turning Point, facendo coppia con ODB lottando contro Angelina Love (Angel Williams) e Velvet Sky. Tuttavia Roxxi e ODB hanno perso il match con Roxxi schienata dopo una manovra di coppia che ha visto Velvet mettere a segno un Russian Leg Sweep e Angelina un Big Boot. Nell'edizione di \"Impact!\" del 3 gennaio 2008 Roxxi ha partecipato ad un Gauntlet Match che avrebbe aiutato a determinare i rankings della TNA Knockouts Division nel 2008. \u00c8 arrivata in finale, fronteggiandosi con ODB, ma \u00e8 stata schienata. \u00c8 stata licenziata dai Voodoo Kin Mafia da Kip James il 31 gennaio 2008 ad \"Impact!\" perch\u00e9 lei accidentalmente ha lanciato della polvere negli occhi di Kip causandogli la sconfitta in un match contro Hernandez.\nThe Hardcore Knockout.\nNell'edizione di \"Impact!\" del 6 marzo Roxxi \u00e8 stata mostrata in un promo backstage con Angelina Love e Velvet Sky che hanno insistito nel dargli un makeover per la settimana successiva per poterla portare nelle \"beautiful people\". Nell'episodio successivo di \"Impact!\" Roxxi \u00e8 diventata una babyface quando ha evitato i diversi tentativi delle BP di cambiarla ed in risposta \u00e8 stata attaccata dal duo e chiamata mostro, portando ad un feud tra di loro. Ha sconfitto Angelina nell'edizione di \"Impact!\" del 10 aprile 2008 facendo debuttare la sua nuova finisher, il Voodoo Drop. Ha poi vinto il primo Queen of the Cage match a Lockdown, schienando in finale Angelina dopo un Voodoo Drop e come risultato della vittoria le \u00e8 stato garantito un Knockouts Title Match. Il title match ha preso luogo nella puntata di \"Impact!\" successiva, dove \u00e8 stata schienata dall'allora campionessa Awesome Kong.\nL'11 maggio 2008, a Sacrifice, Roxxi ha lottato in una TNA Knockout Makeover Battle Royal, un match in due parti dove la prima parte era una vera e propria battle royal. Le ultime due donne sul quadrato avrebbero poi lottato in un ladder match dove la vincitrice sarebbe diventata la numero 1 Contender mentre la perdente avrebbe dovuto rasarsi la testa. Roxxi \u00e8 sopravvissuta alla Battle Royal ma \u00e8 stata sconfitta nel Ladder Match da Gail Kim dopo che Angelina Love e Velvet Sky sono intervenute nel match (Gail aveva vinto un'immunit\u00e0 nell'episodio precedente di \"Impact!\", il ci\u00f2 significava che se Roxxi avesse vinto il ladder match Angelina sarebbe stata rasata). \u00c8 stata poi rasata Roxxi con le altre Knockouts a guardare. Ha ricevuto una standing ovation dalle altre Knockouts face e i fan dopo essersi rasata i capelli. Nell'episodio successivo di \"Impact!\", la porzione del suo nome \"Laveaux\" \u00e8 stata eliminata ed era annunciata semplicemente come Roxxi. A Slammiversary ha fatto coppia con ODB e Gail Kim sconfiggendo le Beautiful People e Moose in un Six Woman Tag Team Match.\nDa agosto Roxxi ha iniziato a crearsi una nuova gimmick: quella di Hardcore Knockout, come enfatizzato da una serie di segmenti di TNA Rough Cut. Ha successivamente preso parte a diversi hardcore matches, spesso sanguinando durante gli stessi. Ha anche sviluppato un'attitude pi\u00f9 punk durante le interviste, a volte usando un linguaggio non proprio consono. Il 25 settembre 2008 si \u00e8 travestita da Raisha Saeed, la manager di Awesome Kong, mentre Awesome Kong stava fronteggiando Mercedes Steele. Dopo il match Roxxi si \u00e8 tolta il travestimento e ha attaccato Awesome Kong con una sedia d'acciaio. Per questo attacco le fu garantito un Three Match Match tra lei, Taylor Wilde e Awesome Kong a Bound For Glory IV per il Knockout Championship, che \u00e8 stato vinto da Taylor. Taylor e Roxxi hanno attaccato Awesome Kong e Raisha nell'episodio di \"Impact!\" del 30 ottobre, continuando il loro feud. A Turning Point Roxxi e Taylor hanno fatto coppia e sconfitto Awesome Kong e Raisha Saeed. Roxxi e Taylor hanno fatto coppia nuovamente, questa volta con ODB, sconfiggendo le Beautiful People e Sharmelle a Final Resolution. Roxxi e Taylor eventualmente sono diventate u n team regolare feudando con le Beautiful People, portando anche sulle scene un'attrice che imitasse Sarah Palin per imbarazzarle. Il suo ultimo match \u00e8 stato a Destination X dove ha fatto coppia con Taylor e The Governor sconfiggendo le Beautiful People e Madison Rayne. Il 30 aprile 2009 Roxxi \u00e8 stata rilasciata dal suo contratto con la TNA durante una sospensione di 60 giorni a seguito di un litigio nel backstage con Rhaka Khan.\nIl 29 agosto 2009 Jeremy Borash ha annunciato che Raczynski sarebbe ritornata alla compagnia ai tapings di \"Impact!\" del 31 agosto e 1\u00ba settembre per un apparente accordo one night only. Nell'edizione di \"Impact!\" del 10 settembre \u00e8 tornata facendo coppia con Madison Rayne nel torneo per i Knockout Tag Team Championship. Tuttavia sono state eliminate nel primo round da Angelina Love e Velvet Sky. Nell'edizione di \"Impact!\" del 17 settembre era una delle lumberjacks nel match tra Alissa Flash e Cody Deaner.\nWrestling Indipendente.\nTornata nuovamente Nikki Roxx \u00e8 diventata la quarta donna ad avere il WSU Championship sconfiggendo l'allora campionessa Tammy Lynn Sytch e Alexa Thatcher in un Triple Threat Match. Questo match ha avuto luogo il 21 marzo 2008 a Bergenfield, New Jersey. Nikki ha schienato Alexa conquistando il titolo mentre Tammy era distratta da Becky Bayless. Il 31 maggio, a Rahway, New Jersey, Nikki ha perso il titolo contro Angel Orsini in uno show JAPW. Come Roxxi \u00e8 diventata la prima campionessa della Eastern Pro Wrestling ad un evento a Fall River, Massachusetts il 1\u00ba agosto 2008. \u00c8 una lottatrice regolare per la Squared Circle Wrestling (2CW) con sede a Upstat New York. Il 28 settembre 2009 Nikki \u00e8 apparsa per la Ring of Honor perdendo un match contro Sara Del Rey.\nAsistencia Asesor\u00eca y Administraci\u00f2n (2009).\nNicole ha fatto il suo debutto per la AAA in Messico il 21 agosto 2009 all'evento \"Verano de Esc\u00e0ndalo\" dove lei, come Roxxi, \u00e8 stata presentata da Konnan come il nuovissimo membro della Legi\u00f2n Extranjera con Teddy Hart, Jennifer Blake, Rain e Nicole. Nonostante fossero state programmate altre sue apparizioni per altri show non \u00e8 pi\u00f9 apparsa per la federazione dopo il suo debutto.\nRitorno in TNA (2009-2010).\nNicole \u00e8 tornata in TNA come Roxxi nell'edizione di \"Impact!\" del 17 dicembre sconfiggendo l'allora TNA Women's Knockout Champion ODB in un No-Title Match. Dopo Roxxi \u00e8 stata assaltata da ODB con la sua tipica fiaschetta prima di essere salvata da Tara. Ai tapings di \"Impact!\" del 21 dicembre Nicole si \u00e8 rotta la caviglia in due punti in un match contro Hamada. Sarebbe dovuta mancare sei settimane per il suo infortunio. \u00c8 stata nuovamente rilasciata dalla compagnia il 4 marzo 2010.\nIl 17 maggio 2010, ai tapings dell'edizione di \"Impact!\" del 20 maggio, Nicole, nuovamente sotto il nome di Roxxi, ha fatto un altro ritorno in TNA, sconfiggendo la Women's Knockout Champion Madison Rayne in un No-Title Match, ottenendo una title shot al titolo a SLammiversary VIII. Due settimane dopo Roxxi ha ottenuto una vittoria sulla debuttante Rosie Lotta Love, effettuando un Roll-Up su di lei dopo che la stessa aveva rifiutato il vantaggio datogli da un'interferenza di Madison Rayne. A Slammiversary VIII Roxxi ha accettato a mettere in palio la sua carriera in TNA contro Madison e lei il suo Knockout Championship. Madison ha mantenuto il titolo mettendo fine nel frattempo alla carriera in TNA di Roxxi."}
{"id": "3057394", "revid": "228587", "url": "https://it.wikipedia.org/wiki?curid=3057394", "title": "Triathlon ai XV Giochi panamericani", "text": "La gara di triathlon dei XV Giochi panamericani si \u00e8 tenuta a Rio de Janeiro, Brasile in data 15 luglio 2007.\nTra gli uomini ha vinto lo statunitense Andy Potts, mentre tra le donne la connazionale Julie Ertel."}
{"id": "3057395", "revid": "599013", "url": "https://it.wikipedia.org/wiki?curid=3057395", "title": "Derek Minter", "text": "Carriera.\nNato in un villaggio nei pressi di Canterbury, la sua carriera nel motociclismo ebbe inizio negli anni cinquanta in competizioni locali britanniche con le prime presenze in gare internazionali che sono state registrate nel Manx Grand Prix; dal 1957 si registrano invece i suoi primi risultati positivi nel motomondiale, alla guida di una Norton.\nLe sue presenze nel campionato mondiale sono poi continuate fino al 1967, spaziando tra le varie classi, dalla Classe 125 alla 500. Nella sua carriera ha vinto 1 gran premio nel 1962 della classe 250, in occasione del Tourist Trophy, gara a cui ha preso parte numerose volte, ottenendo diversi piazzamenti a punti. Ha ottenuto anche altri sette piazzamenti sul podio, per la maggior parte in 500.\nNel suo palmar\u00e8s anche alcuni titoli nazionali britannici e la vittoria nella North West 200 del 1960; in suo onore una parte del Circuito di Brands Hatch \u00e8 chiamata \"Derek Minter Straight\".\nDerek Minter muore venerd\u00ec 2 gennaio 2015, all'et\u00e0 di 82 anni."}
{"id": "3057408", "revid": "110157", "url": "https://it.wikipedia.org/wiki?curid=3057408", "title": "M\u00e1ty\u00e1s Kuti", "text": "Biografia.\nM\u00e1ty\u00e1s inizia la sua carriera nel 2006, ottenendo subito discreti risultati. Alla fine dello stesso anno conquista il suo primo record mondiale nel puzzle Rubik's Master Magic, l'anno successivo ne conquister\u00e0 molti altri. La sua carriera si interrompe nel febbraio del 2008, quando viene squalificato dalla World Cube Association per aver barato durante gli eventi da bendato. \nLa squalifica.\nFino alla squalifica in pochi pensavano che M\u00e1ty\u00e1s barasse nel blindfolded. La memorizzazione era sorprendentemente veloce, ma tutti lo ritenevano solo un campione e non c'era il minimo sospetto su di lui. Poi nel 2008, la WCA introdusse nel regolamento il posizionamento di un foglio di carta tra il concorrente e il cubo. M\u00e1ty\u00e1s, da quel momento, inizi\u00f2 a fare molti DNF, cosa che non gli era mai accaduta prima, insospettendo alcuni.\nDurante il Belgian Open 2008, partecipando al Multi-Blind, in molti notarono questo strano fatto: M\u00e1ty\u00e1s faceva molta fatica con il foglio davanti alla benda, ma quando il giudice lo tolse per qualche minuto, riusc\u00ec in scioltezza a risolvere alcuni cubi che aveva messo da parte. A questo punto il fatto fu riferito alla World Cube Association che, basandosi su questi indizi, pur senza prove schiaccianti, squalific\u00f2 M\u00e1ty\u00e1s per 3 anni dalle competizioni ufficiali.\nRecord revocati.\nDal giorno della squalifica la WCA non riconosce a M\u00e1ty\u00e1s i record del mondo nei cubi bendati. M\u00e1ty\u00e1s aveva ottenuto risultati eccezionali in queste discipline: il record del mondo del 3x3 bendato \u00e8 stato battuto da lui molte volte, come quelli del 4x4, del 5x5 e del Multi-Blind old style, ovvero risolvere pi\u00f9 cubi bendati di fila, era riuscito a risolverne 15 su 15 in una sola volta. Nel suo profilo WCA, ora tutti i tempi riguardanti i cubi bendati sono stati eliminati e messi sotto la voce \"DNF\" (Did not finish), ovvero quando il concorrente non risolve completamente il puzzle (in questa lista non compaiono i risultati riguardanti il Multi-Blind old style in quanto, dal 2008, non pi\u00f9 una competizione ufficiale)."}
{"id": "3057410", "revid": "106456", "url": "https://it.wikipedia.org/wiki?curid=3057410", "title": "Watsonville", "text": "Watsonville \u00e8 un centro abitato (\"City\") degli Stati Uniti d'America, situato nella contea di Santa Cruz dello Stato della California. Nel 2008 la popolazione era di 50.442 abitanti.\nGeografia fisica.\nWatsonville si trova nella zona di Monterey Bay, a circa 95 miglia a sud di San Francisco. Secondo i rilevamenti dello United States Census Bureau, Watsonville si estende su una superficie di 16,6 km\u00b2. \u00c8 attraversata dal fiume Pajaro."}
{"id": "3057413", "revid": "287204", "url": "https://it.wikipedia.org/wiki?curid=3057413", "title": "Associazione Calcio Padova 1967-1968", "text": "Questa pagina raccoglie i dati riguardanti l'Associazione Calcio Padova nelle competizioni ufficiali della stagione 1967-1968.\nStagione.\nNel campionato di Serie B 1967-1968 a ventuno squadre, il Padova si \u00e8 classificato al dodicesimo posto con 37 punti, al pari di e .\nIn Coppa Italia la squadra, finalista della passata stagione, si arresta al primo turno della Serie B, perdendo dal Venezia per 3-1."}
{"id": "3057414", "revid": "1305772", "url": "https://it.wikipedia.org/wiki?curid=3057414", "title": "Essida de sos candhaleris", "text": "Sa Ess\u00ecda de sos candhaleris (\"L'Uscita dei candelieri\") \u00e8 una manifestazione cattolica con macchine votive a spalla -denominate candelieri- che si svolge a Nulvi (SS) ogni 14 agosto in onore della Vergine Assunta. In Sardegna la manifestazione \u00e8 simile a quelle che si svolgono a Sassari (Faradda di li candareri), Iglesias (festa di Sancta Maria di Mezo di Gosto) e Ploaghe.\nGremi.\nCome a Sassari e negli altri luoghi dove si svolgono manifestazioni similari in Sardegna, anche a Nulvi ogni macchina a spalla rappresenta un'associazione corporativistica denominata Gremio, che in passato rappresentavano le associazioni dei lavoratori delle principali attivit\u00e0 svolte. Nel caso nulvese ogni gremio (tre in tutto) \u00e8 rappresentato da un colore che \u00e8 anche il colore del suo candeliere:\nI candelieri.\nI candelieri come precedentemente accennato sono tre e i colori si differenziano a seconda del gremio di appartenenza.\nSi differenziano dagli altri ceri della provincia di Sassari (ma anche da quelli di Iglesias) per alcune caratteristiche. L'altezza della struttura innanzitutto arriva a toccare gli 8-9 metri, questo perch\u00e9 oltre al classico schema base-colonna-capitello (detto fuso) ai candelieri di Nulvi \u00e8 sovrapposta una imponente struttura detta tabernacolo di cartapesta e canne decorata con fiori, santi e angioletti. Ai lati di questo, sono collocate le bandierine rappresentanti gli obrieri della festa degli anni precedenti quella in corso. Il peso \u00e8 di circa 8-9 quintali e vengono trasportati da 16 uomini pi\u00f9 coloro che reggono le funi.\nPercorso.\nNel pomeriggio del 14 agosto ha inizio il percorso della festa che parte dalla chiesa di San Filippo Neri dove i candelieri vengono conservati durante l'anno fino alla via principale del paese dove i portatori sono benedetti dal parroco e dove si trovano i 3 obrieri. L'ultimo tratto del percorso denominato \"Sa falada de sos candeleris\" (la discesa dei candelieri) vede i portatori mettersi alla prova in esibizioni di abilit\u00e0 nel tratto pi\u00f9 ripido del percorso.\nL'ordine d'ingresso in parrocchia, dove con i candelieri rimarranno a contorno della Vergine Assunta dormiente fu stabilito da una lunga disputa che avvenne tra il 1844 e il 1848 che vide gli agricoltori aggiudicarsi l'ingresso per primi perch\u00e9 riconosciuti come gremio pi\u00f9 antico, seguiti da artigiani e pastori (o allevatori)."}
{"id": "3057416", "revid": "256896", "url": "https://it.wikipedia.org/wiki?curid=3057416", "title": "Candelieri di Nulvi", "text": ""}
{"id": "3057421", "revid": "174925", "url": "https://it.wikipedia.org/wiki?curid=3057421", "title": "Pont au Double", "text": "Il Pont au Double \u00e8 un ponte di Parigi che attraversa la Senna. Collega il IV con il V \"arrondissement\".\nEsso collega il IV \"arrondissement\", all'altezza del sagrato della cattedrale di Notre-Dame sull'\u00cele de la Cit\u00e9, al V \"arrondissement\", sul quai de Montebello.\nDeve il proprio nome al \"double tournois\" (doppio tornese), importo corrispondente al pedaggio che fu istituito all'inizio dell'entrata in funzione del ponte.\nStoria.\nPrimo ponte.\nNel 1515 fu chiesto a Francesco I di costruire un ponte sul piccolo braccio della Senna allo scopo di portare gli ammalati all'H\u00f4tel-Dieu.\nIl 5 agosto 1626, l'H\u00f4tel-Dieu ricevette l'autorizzazione a gettare un ponte in pietra sul piccolo braccio delle Senna, a monte del Petit-Pont, a spese dell'ospedale.\nProgetti e preventivi furono predisposti dall'imprenditore Christophe Gamard e da Louis Noblet. Aggiudicatario, Christophe Gamart s'incaric\u00f2 della costruzione del fabbricato e Louis Noblet dell'esecuzione del ponte a tre archi (11,78\u00a0m - 15,70\u00a0m - 11,78\u00a0m). La costruzione del ponte dur\u00f2 dal settembre 1626 al settembre del 1632. Il collaudo del ponte ebbe luogo l'11 agosto 1632. Il fabbricato che consentiva di collegare i due stabili dell'H\u00f4tel-Dieu sulle due rive della Senna fu costruito nel 1634. Un decreto del Consiglio di Stato del 24 aprile 1634 dispose il pagamento di un pedaggio di un doppio tornese per ogni persona che vi passasse: questo dette origine al nome del ponte. Il pedaggio rimase in vigore fino al 1789, cre\u00f2 molto malcontento e fu l'oggetto di discussioni per stabilire chi ne fosse esentato. Le sale dell'ospedale situate sopra il ponte furono una fonte importante dell'inquinamento di quel ramo della Senna.\nLa costruzione dell'ala Saint-Charles dell'H\u00f4tel-Dieu, nel 1651, soppresse una campata. Il ponte Saint-Charles fu eretto fra lo Petit-Pont e il Pont au Double per collegare le nuove sale dell'ospedale a quelle vecchie.\nSecondo ponte.\nIl ponte collass\u00f2 il 31 dicembre 1709 e fu subito ricostruito con le sale poste sopra; esse furono abbattute tra il 27 ottobre 1824 e il 7 giugno 1825.\nIl pont Saint-Charles scomparve nel 1836 durante una fase di ristrutturazione dell'H\u00f4tel-Dieu tra il pont au Double e lo Petit-Pont. Fu rimpiazzato da una passerella coperta in legno.\nTerzo ponte.\nL'impaccio alla navigazione provocato dalla debolezza delle travature del ponte ha portato alla sua demolizione nel 1847. Esso fu ricostruito in muratura con una sola trave di 31\u00a0metri di apertura dagli imprenditori Gariel e Garnier. La travatura fu disarmata all'inizio del 1848 e il ponte sostenne allora una strada pubblica.\nL'H\u00f4tel-Dieu fu ricostruito nel suo attuale luogo, a nord del sagrato di Notre-Dame, dal 1865. La rue d'Arcole fu allora ricostruita con un nuovo asse disegnato allineato al pont d'Arcole e alla facciata della cattedrale. Gli ultimi edifici esistenti, fra i quali l'ala Saint-Charles e l'omonima passerella furono demoliti nel 1878. Il prolungamento della rue Monge comport\u00f2 lo studio di un nuovo ponte leggermente spostato rispetto a quello originale per posizionarlo nell'asse di rue d'Arcole e del pont d'Arcole, allo scopo di formare un asse nord-sud coerente. Un primo progetto di un arco in muratura fu proposte dall'ingegnere dei Ponti e strade Bernard nel 1877. Il consiglio generale dei Ponti e strade chiese la presentazione di un nuovo progetto con un arco metallico. Un nuovo progetto fu presentato al Consiglio comunale, che lo approv\u00f2 nel 1879.\nQuarto ponte.\nIl progetto di un nuovo ponte a un arco in ghisa fu redatto dall'ingegnere Jules Lax (ingegnere dei Ponts et chauss\u00e9es nel 1867), e vistato il 29 febbraio 1880. Esso fu approvato il 23 marzo 1883. Il ponte fu costruito nel medesimo anno, nello stesso tempo del lungo-fiume.. \nL'arco \u00e8 formato da 11 archi in ghisa di 31\u00a0metri di apertura, costituiti da conci assemblati fra loro con bullonature e con puntelli in acciaio. Gli archi delle facciate a monte e a valle cos\u00ec come le cornici sono state rivestite di rame. La procedura di ramatura galvanica dei parapetti sono state messe a punto da M. Oudry.\nConstatato il degrado della struttura in ghisa e del rivestimento in rame, l'opera \u00e8 stata restaurata nel novembre 2002.\nTrasporti.\nIl ponte \u00e8 servito dalle stazioni del \"M\u00e9tro\":"}
{"id": "3057422", "revid": "767487", "url": "https://it.wikipedia.org/wiki?curid=3057422", "title": "Another Time, Another Place - Una storia d'amore", "text": "Another Time, Another Place - Una storia d'amore (\"Another Time, Another Place\") \u00e8 un film del 1983 diretto da Michael Radford.\nNasce come film TV (\u00e8 stato prodotto e pensato per la televisione), ma successivamente, visto l'ottimo riscontro, \u00e8 stato proiettato anche nelle sale cinematografiche.\nIl regista e sceneggiatore inglese con quest'opera si \u00e8 aggiudicato il premio BAFTA al miglior esordio di un regista, sceneggiatore o produttore britannico mentre Phyllis Logan \u00e8 stata nominata come migliore attrice.\nFu presentato alla Quinzaine des R\u00e9alisateurs del 36\u00ba Festival di Cannes.\nTrama.\nDopo la fine della Seconda guerra mondiale restano in Gran Bretagna molti prigionieri italiani, per la maggioranza come aiutanti in favore degli agricoltori locali, secondo le disposizioni del governo inglese.\nIl film \u00e8 ambientato in Scozia dove gli italiani protagonisti lavorano nei campi ospiti di una famiglia in cui la giovane moglie Janie prova per loro ben pi\u00f9 affetto e compassione rispetto al rude marito: tra lei e uno dei suoi ospiti nascer\u00e0 un tenero e fugace rapporto che per\u00f2 finir\u00e0 per mettere nei guai soprattutto l'incolpevole Luigi, originario di Napoli.\nProduzione.\nCast.\nNel cast originale doveva essere presente anche l'attore italiano Massimo Troisi, il quale per\u00f2 rifiut\u00f2 perch\u00e9 non voleva lavorare in Scozia per il freddo."}
{"id": "3057424", "revid": "1543377", "url": "https://it.wikipedia.org/wiki?curid=3057424", "title": "Petit-Pont", "text": "Il Petit Pont-Cardinal Lustiger \u00e8 un ponte di Parigi che attraversa la Senna.\nCollega la rue de la Cit\u00e9 e il quai du March\u00e9-Neuf, sull'\u00eele de la Cit\u00e9, alla place du Petit-Pont sulla riva sinistra della Senna, e il quai Saint-Michel, prolungato dalla rue du Petit-Pont e poi dalla rue Saint-Jacques.\nStoria.\nFu costruito undici volte:"}
{"id": "3057425", "revid": "287204", "url": "https://it.wikipedia.org/wiki?curid=3057425", "title": "Associazione Calcio Padova 1968-1969", "text": "Questa pagina raccoglie i dati riguardanti l'Associazione Calcio Padova nelle competizioni ufficiali della stagione 1968-1969.\nStagione.\nIl Padova nell'annata 1968-1969 ha disputato il campionato di Serie B, concluso al ventesimo e ultimo posto con 29 punti ed \u00e8 quindi retrocesso in Serie C.\nIn Coppa Italia si \u00e8 classificato al secondo posto nel Gruppo 8, dietro al Brescia (qualificato ai quarti di finale)."}
{"id": "3057428", "revid": "124294391", "url": "https://it.wikipedia.org/wiki?curid=3057428", "title": "Stazione di Castelbuono", "text": "La stazione di Castelbuono era una stazione ferroviaria posta sulla Palermo-Messina a servizio dell'omonima citt\u00e0.\nStoria.\nVenne costruita come stazione passante in superficie sul vecchio tracciato della linea ferroviaria Palermo-Messina, realizzato in ritardo rispetto al programma di costruzioni ferroviarie in Sicilia che, iniziato dalla Societ\u00e0 Vittorio Emanuele, dovette essere completato prima dalla Societ\u00e0 Italiana per le strade ferrate meridionali dal 1872 e finito, dal 1885 in poi, dalla Societ\u00e0 per le Strade Ferrate della Sicilia.\nLa stazione entr\u00f2 in servizio il 25 marzo 1894 unitamente al tronco Cefal\u00f9\u2013Castelbuono della linea Palermo \u2013 Messina.\nLa stazione inizialmente era provvista di telegrafo, di ponte a bilico, di gru fissa, di piattaforma, di piano caricatore e di magazzino merci.\nDa alcuni anni, con la soppressione della \"Direzione al Movimento\" cio\u00e8 il \"Capostazione\", \u00e8 divenuta una fermata impresenziata.\nSono in corso dal 2016 i lavori di raddoppio del tratto Ogliastrillo - Castelbuono. A lavori conclusi la stazione di Castelbuono svolger\u00e0 la duplice funzione di stazione capolinea per il servizio metropolitano di Palermo e di passaggio da semplice a doppio binario e sar\u00e0 dotata di un piazzale con tre binari, di cui due di corsa e uno di precedenza, per l'inversione di marcia.\nPer consentire il progredire dei lavori di raddoppio, il 27 giugno 2021 la stazione \u00e8 stata soppressa mentre a settembre dello stesso anno il fabbricato \u00e8 stato demolito.\nStrutture e impianti.\nLa stazione di \"Castelbuono\" era situata al km 75+434 del tracciato della linea Palermo-Messina, nel comune di Pollina.\nLa stazione era gestita in telecomando dal DCO nell'impianto di Palermo Centrale. Il fascio binari comprendeva complessivamente tre binari di cui solo il I ed il II sono utilizzati per servizio viaggiatori, il III \u00e8 tronco. La stazione era situata nei pressi dell'uscita autostradale di Castelbuono ed a circa 14 chilometri dall'omonima localit\u00e0.\nMovimento.\nEra servita dai treni regionali che espletano servizio sulla direttrice tirrenica della Sicilia.\nServizi.\nPer quello che riguarda la categorizzazione delle stazioni, RFI la considerava di categoria \"bronze\"."}
{"id": "3057429", "revid": "1543377", "url": "https://it.wikipedia.org/wiki?curid=3057429", "title": "Pont Notre-Dame", "text": "Il Pont Notre-Dame \u00e8 un ponte di Parigi che attraversa il braccio grande della Senna.\nEsso collega il quai de Gesvres, all'altezza di place du Ch\u00e2telet, sulla riva destra, al quai de la Corse, in linea con la rue de la Cit\u00e9, ove si svolge il mercato dei fiori e degli uccelli, sull'\u00eele de la Cit\u00e9. All'estremit\u00e0 opposta dell'isola, in asse, lo Petit-Pont collega a sua volta la parte sud dell'isola con la riva sinistra della Senna.\nEsso fu costruito nel 1853, al tempo della trasformazione di Parigi sotto il Secondo Impero, operata dal barone Haussmann; misura 106 metri di lunghezza e 20 di larghezza. Inizialmente eretto in cinque arcate, nel 1912 queste ultime furono ridotte a tre, delle quali una centrale metallica di 60 metri. Esso occupa il posto che fu quello di uno dei primi ponti della capitale: il \"Grand-Pont\", rimpiazzato dalle \"planches de Milbray\", poi due repliche del \"pont Notre-Dame\", una in legno, l'altra in pietra.\nStoria.\nIl ponte romano.\n\u00c8 al suo posto che si trovava uno dei primi due ponti di Parigi che permetteva fin dall'antichit\u00e0 di attraversare il gran braccio della Senna sull'asse del \"cardo maximus\" di Parigi, nel prolungamento dello Petit-Pont.\nIl ponte X secolo.\nNel 886 l'assedio di Parigi e gli attacchi dei Normanni condannarono il ponte romano. Esso fu sostituito da un ponte a conci gettato sugli antichi pilastri in legno ai quali erano fissati mulini per il grano: les \"Planches de Milbray\" che tennero fino all'inondazione del 1406.\nIl toponimo Milbray proviene verosimilmente da \"emmi le brai\", che significa \u00abal centro della palude\u00bb, per indicare che si tirarono queste assi in legno fino a met\u00e0 del fiume nella parte paludosa allo scopo di proteggere l'accesso all'\u00eele de la Cit\u00e9.\nIl ponte del 1421.\nIl 30 maggio 1413 Carlo VI battezz\u00f2 il nuovo ponte \"pont de Notre-Dame\", una solida opera in legno poggiata su 17 file di piloni, che collegava l'\u00eele de la Cit\u00e9 alla rue Saint-Martin e i cui lavori di costruzione terminarono nel 1421.\nLa municipalit\u00e0 aveva ottenuto l'autorizzazione a costruire su questo ponte lungo 354 piedi (circa 150 metri) e largo 90: vi si costruirono fino a 65 appartamenti ripartiti su entrambi i lati con, al loro pianoterra ricchi negozi, tra i quali alcune librerie e armerie che costituivano la fama del ponte. Alcuni mulini furono parimenti installati sui pilastri. Gli introiti che la citt\u00e0 otteneva da queste case non venivano tuttavia utilizzati per la manutenzione del ponte.\nIl ponte croll\u00f2 il 25 ottobre 1499 durante una piena della Senna. Tenuti responsabili d'aver mancato di avvisare sullo stato di sfacelo del ponte, il preposto al commercio di Parigi, Jacques Pi\u00e9defer, e quattro magistrati suoi collaboratori furono incarcerati prima di essere condannati a pesanti ammende per danni e sostituiti. Il poeta Pierre Grognet dice\nIl ponte del 1507.\nNel 1500 si decise allora di ricostruirlo in pietra da taglio, dotandolo di sei grandi archi di sei-sette metri d'apertura, sotto la direzione dell'architetto italiano Giovanni Giocondo, che aveva gi\u00e0 restaurato lo Petit-Pont, e del mastro carpentiere Didier de Felin, fratello dell'architetto Jean, progettista della Tour Saint-Jacques. Una tassa straordinaria per sei anni sui pesci, il bestiame e il sale fu istituita per il suo finanziamento. Una chiatta provvisoria fu installata sul fiume.\nL'opera, terminata nel 1507, fu ancora sovrastata da abitazioni e negozi e divenne presto un luogo commerciale molto frequentato e prestigioso: Francesco I vi fece il suo ingresso trionfale nel 1515. Queste sessantuno abitazioni di sei piani furono le prime in Parigi ad essere identificate da un numero civico. Esse furono ornate da grandi termini rappresentanti uomini e donne, di ritratti di re e, alle quattro estremit\u00e0, furono piazzate nicchie con statue reali. Su uno degli archi \u00e8 stato inciso questo distico latino di Jacopo Sannazaro in onore dell'architetto:\nNel 1659 il ponte fu rimesso in ordine e ridecorato per l'arrivo a Parigi della figlia del re di Spagna Filippo IV, Maria Teresa, che divenne Regina di Francia sposando Luigi XIV, conformemente al trattato dei Pirenei. I negozi erano allora pressoch\u00e9 tutti occupati da mercanti d'arte: Watteau ne diede una rappresentazione nel suo dipinto \"L'insegna di Gersaint\".\nNel 1763, fu imposta da lettere patenti del re la distruzione delle abitazioni che sormontavano il ponte ed erano divenute insalubri, il che fu finalmente realizzato nel 1786. Nel quadro della decristianizzazione voluta dalla rivoluzione francese, al ponte fu assegnato il nome \"pont de la Raison\" (ponte della Ragione).\nIl ponte del 1853.\nNel 1853, sulle sue stesse fondazioni, fu costruito un nuovo ponte in muratura secondo il progetto di Lagalisserie e Darcel, nel quadro della trasformazione di Parigi operata dal barone Haussmann, in seguito alla decisione di abbassare il livello della rue Saint-Martin. Il nuovo ponte ha solo cinque arcate da 17 a 19 metri di apertura e il suo piano stradale \u00e8 pi\u00f9 basso, rispetto al precedente, di 2,7 metri. A seguito dei numerosi incidenti fluviali che si verificarono (non meno di 35 negli anni 1891 e 1910) esso fu soprannominato \"ponte del Diavolo\".\nIl ponte attuale del 1919.\nPer preoccupazioni economiche, il ponte del 1852 aveva conservato le basi dei cinque pilastri di quello costruito precedentemente e da esso sostituito. Tuttavia il progetto dei nuovi pilastri non andava bene per la direzione della corrente in quel punto, il che provocava numerosi incidenti di navigazione. Per risolvere il problema il Servizio dei ponti di Parigi decise di ricostruirlo. Due soluzioni si offrivano agli ingegneri:\nLo studio economico dimostr\u00f2 che la seconda soluzione era la pi\u00f9 interessante. Gli archi delle rive furono allargati e i pilastri consolidati per sostenere le spinte delle volte pi\u00f9 importanti.\nQuesta nuova opera, concepita da Jean R\u00e9sal, gi\u00e0 progettista dei ponti Mirabeau e Alessandro III fu realizzata dall'impresa Dayd\u00e9 &amp; Pill\u00e9 sotto la direzione di M. Drogue, ingegnere capo dei \"Ponts et chauss\u00e9es\" e dal suo collaboratore, ingegner M. Aron. Le decorazioni dell'opera furono studiate dall'architetto M. Binet e, dopo la sua morte, da M. Leguen. Per consentire la continuit\u00e0 della circolazione dei pedoni e dei tram, la demolizione del piano stradale e la sua ricostruzione furono realizzate in due periodi. Il ponte fu inaugurato nel 1919 da Raymond Poincar\u00e9, presidente della Repubblica.\nTrasporti.\nQuesto ponte \u00e8 servito dalle stazioni del \"M\u00e9tro\"\nCit\u00e9 e H\u00f4tel de Ville."}
{"id": "3057430", "revid": "486946", "url": "https://it.wikipedia.org/wiki?curid=3057430", "title": "Tour de Midi-Pyr\u00e9n\u00e9es", "text": ""}
{"id": "3057431", "revid": "110157", "url": "https://it.wikipedia.org/wiki?curid=3057431", "title": "Pont Saint-Michel", "text": "Il Pont Saint-Michel \u00e8 un ponte di Parigi che attraversa la Senna. La sua prima costruzione risale al 1378 dopo di che \u00e8 stato ricostruito diverse volte, l'ultima delle quali nel 1857.\nEsso collega la place Saint-Michel (sulla riva sinistra) al boulevard du Palais sul'\u00eele de la Cit\u00e9. Deve il proprio nome alla prossimit\u00e0 ad una cappella consacrata all'Arcangelo Michele che si trovava nel palazzo reale (all'altezza del n. 8 dell'attuale Palazzo di Giustizia, a sud-est della Sainte-Chapelle.\nL'altro ponte, situato sul suo prolungamento verso nord e collegante il \"boulevard du Palais\" a Place du Ch\u00e2telet sulla riva destra \u00e8 il pont au Change.\nStoria.\nQuesto ponte, costruito inizialmente nel 1378, fu ricostruito pi\u00f9 volte e l'ultima ricostruzione ha avuto luogo nel 1857.\nIl ponte in pietra del 1378.\nLa costruzione di un ponte in pietra fu decisa nel 1353 dal Parlamento di Parigi, dopo aver preso accordi con il capitolo della cattedrale di Notre-Dame, il prevosto di Parigi e la borghesia cittadina. La sua ubicazione fu fissata a valle del Petit-Pont, nell'asse di rue Saint-Denis, del Grand-Pont sulla riva destra della Senna e della rue de la Harpe, sulla riva sinistra, consentendo cos\u00ec l'attraversamento diretto dell'\u00eele de la Cit\u00e9.\nIl prevosto di Parigi di allora, Hugues Aubriot fu incaricato del controllo dell'opera finanziata dal re. La costruzione si svilupp\u00f2 dal 1379 al 1387. Una volta terminata l'opera fu chiamata dai parigini \"Pont-Neuf\" (da non confondere con l'attuale Pont Neuf), \"Petit-Pont-Neuf\" o \"Pont Saint-Michel\" detto \"le Pont-Neuf\").\nFatto abituale nel Medioevo, il ponte fu rapidamente ricoperto di case, che furono travolte, insieme al ponte, dalla Senna nel 1407.\nIl ponte in legno del 1408.\nA causa delle difficolt\u00e0 conosciute dal regno di Francia durante la guerra dei cento anni, il ponte fu immediatamente ricostruito, ma in legno, nel 1408. Essendo tuttavia questo materiale molto meno resistente della pietra del precedente ponte, il parlamento di Parigi decise di assegnare nel 1444 gli incassi delle ammende alla manutenzione del ponte.\nL'aspetto di questo secondo ponte \u00e8 noto da una miniatura presente nel \"Libro d'Ore di \u00c9tienne Chevalier\" di Jean Fouquet. Esso si rivela come un ponte che si posa su alti pilastri di legno come le case in legno, torchis o gesso, avendo la particolarit\u00e0 di essere ricoperte da un unico tetto lungo tutta l'estensione del ponte.\nQuesto nuovo ponte ricevette nel 1424 il nome di San Michele per la sua vicinanza alla Cappella di san Michele posta entro la cinta del palazzo. Esso fu a sua volta distrutto da una piena della Senna nel 1547.\nIl ponte in legno del 1547.\nIl pont Saint-Michel fu allora ricostruito rapidamente in legno. And\u00f2 tuttavia anch'esso distrutto il 30 gennaio 1616.\nIl ponte in pietra del 1616.\nA questo ponte, ricostruito in pietra, furono sovrapposte 32 case che furono distrutte all'inizio del XIX secolo a seguito di un decreto imperiale del 1807. Fu l'ultimo ponte prima dell'opera attuale.\nIl ponte attuale.\nDescrizione.\nIl ponte attuale costruito nel 1857 \u00e8 lungo 62\u00a0metri e largo 30; esso \u00e8 costituito da tre arcate a tutto sesto. Al centro dell'imposta di ciascun arco figura una \u00ab N \u00bb, a ricordo dell'emblema imperiale di Napoleone III.\nIl ponte fu progettato dagli architetti Paul-Martin Gallocher de Lagalisserie e Paul Vaudrey.\nSul medesimo modello, ricostruito nella stessa epoca, il pont au change attraversa la Senna allineato verso la riva destra.\nDurante il 2009 e il 2010, la citt\u00e0 di Parigi fece effettuare lavori di sostituzione del parapetto in pietra. Non essendo pi\u00f9 in uso la cava da cui proveniva il materiale lapideo delle balaustre originali, la pietra che le sostitu\u00ec proveniva dalle cave di Comblanchien (C\u00f4te-d'Or).\nTrasporti.\nIl ponte Saint-Michel \u00e8 accessibile tramite la linea 4 del \"M\u00e9tro\" con la stazione Saint-Michel, tramite la RER, linee B e C, presso la stazione ferroviaria Gare Saint-Michel - Notre-Dame e dalle autolinee RATP n. 21, 24, 27, 38, 47, 85, 96."}
{"id": "3057435", "revid": "122725152", "url": "https://it.wikipedia.org/wiki?curid=3057435", "title": "Life's What You Make It (Talk Talk)", "text": "Life's What You Make It \u00e8 un brano musicale scritto da Mark Hollis e da Tim Friese-Greene per il gruppo dei Talk Talk, pubblicato nel 1986 come singolo estratto dal terzo album della band \"The Colour of Spring\".\nIl singolo.\nIn Australia, Belgio, Germania, Olanda, Nuova Zelanda e Sudafrica la pubblicazione del singolo fu anticipata alla fine del 1985. Nel resto del mondo il singolo fu pubblicato in diverse edizioni tra il 1986 e il 1991.\nIl brano fu uno degli ultimi registrati per l'album The Colour of Spring, poich\u00e9 il management della band non individu\u00f2 abbastanza brani che potessero diventare dei singoli di successo. Pur essendo inizialmente scettici, Mark Hollis e Tim Friese-Greene accettarono di registrare un nuovo brano come sfida. Il singolo raggiunse la top 20 in numerose classifiche europee: in particolare, arriv\u00f2 all'undicesimo posto in Olanda, al quattordicesimo in Italia e al sedicesimo nel Regno Unito (fu uno dei pochi brani dei Talk Talk ad avere successo nel loro Paese).\n\"Life's What You Make It\" si distingue dal resto della discografia dei Talk Talk per il caratteristico ritmo di batteria e percussioni e per il giro di pianoforte, che si ripete sempre identico e sostituisce il basso elettrico, ma soprattutto per il riff di chitarra realizzato da David Rhodes.\nFormazione.\nMusicisti ospiti\nTracce.\nVersione 1986\nCover.\nIl 7 ottobre 2016 il gruppo alternative rock Placebo ha pubblicato una cover di questa canzone nell'EP \"Life's What You Make It\"."}
{"id": "3057436", "revid": "1318658", "url": "https://it.wikipedia.org/wiki?curid=3057436", "title": "Pont au Change", "text": "Il Pont au Change \u00e8 un ponte di Parigi che attraversa la Senna. Unisce il I e il IV \"arrondissement\".\nEsso collega l'\u00eele de la Cit\u00e9 dal Palazzo di Giustizia, la Conciergerie e il Tribunale del Commercio, alla riva destra all'altezza del Teatro dello Ch\u00e2telet.\nIl ponte sito sul suo prolungamento nella direzione sud, che collega il boulevard du Palais alla place Saint-Michel sulla riva sinistra della Senna \u00e8 il Pont Saint-Michel.\nEsso deve il suo nome al fatto che i cambiavalute (\"courtiers de change\") a partire dal XIII secolo vi tenevano i loro banchi per il cambio delle monete.\nStoria.\nIl ponte del IX secolo.\nIl primo ponte che fu costruito in questo luogo nel IX secolo per attraversare il grande ramo della Senna, sotto il regno di Carlo il Calvo e si chiamava \"Grand-Pont\", in opposizione allo \"Petit-Pont\", che attraversa il ramo piccolo del fiume.\nDopo le piene degli anni 1196, 1206, 1280, che gli portarono via sei archi, esso fu distrutto da quella del dicembre del 1296. A seguito dell'esondazione della Senna del 1280, Gilles Corrozet scrisse :\nEsso fu sostituito da un altro \"Grand-Pont\" che divenne poi \"Pont-aux-changeurs\", ricostruito di sbieco leggermente a monte e a cui si accompagn\u00f2 la costruzione di un secondo ponte un po' pi\u00f9 a valle, il \"Pont aux Meuniers\".\nA quell'epoca i gioiellieri, gli orafi e i cambiavalute avevano installato le proprie botteghe cos\u00ec vicine le une alle altre che dal ponte non si riusciva a vedere la Senna.\nIl pont au Change perse 2 pilastri durante la piena del 1616. Esso fu distrutto nella notte fra il 23 e il 24 ottobre 1621 per la propagazione dell'incendio dal troppo vicino \"pont Marchand\".\nI due ponti furono sostituiti da un ponte provvisorio detto \"Pont de Bois\", in attesa che il \"pont au Change\" fosse ricostruito con il denaro dei gioiellieri e orefici, dal 1639 al 1647.\nIl ponte del 1647.\nIl ponte fu ricostruito dal 1639 al 1647 su progetti di Androuet du Cerceau a spese dei loro occupanti: il nuovo ponte, in muratura, era costituito da sette archi ed era a quell'epoca il pi\u00f9 largo della capitale (38,6\u00a0metri).\nIn quell'occasione fu eretto un monumento alla gloria della famiglia reale di fronte alla sua estremit\u00e0 sulla riva destra. Riparato nel 1740, il monumento and\u00f2 completamente distrutto durante la rivoluzione francese nel 1794.\nIl ponte fu ancora gravemente danneggiato dalle inondazioni degli anni 1651, 1658, 1668.\nLe case sovrastanti furono infine rase al suolo nel 1786. Il pittore Hubert Robert ha illustrato la demolizione di queste case in numerosi quadri, due dei quali si trovano ora nel museo Carnavalet di Parigi.\nIl ponte del 1860.\nL'attuale Pont au Change \u00e8 stato costruito tra il 1858 e il 1860, regnante Napoleone III, quindi riporta il suo monogramma imperiale. Durante i lavori fu installata una passerella provvisoria tra le due rive. Sullo stesso modello di questo nuovo ponte, fu ricostruito nel medesimo periodo il pont Saint-Michel, che attraversa la Senna nello stesso allineamento verso la riva sinistra."}
{"id": "3057438", "revid": "287204", "url": "https://it.wikipedia.org/wiki?curid=3057438", "title": "Associazione Calcio Padova 1969-1970", "text": "Questa pagina raccoglie i dati riguardanti l'Associazione Calcio Padova nelle competizioni ufficiali della stagione 1969-1970.\nStagione.\nIl Padova, dopo la retrocessione dalla Serie B della precedente stagione, partecipa al campionato di Serie C 1969-1970 (Girone A), che conclude classificandosi all'ottavo posto con 39 punti, gli stessi dell'Udinese."}
{"id": "3057440", "revid": "709565", "url": "https://it.wikipedia.org/wiki?curid=3057440", "title": "Life's What You Make It", "text": "Life's What You Make It si pu\u00f2 riferire a:"}
{"id": "3057445", "revid": "767487", "url": "https://it.wikipedia.org/wiki?curid=3057445", "title": "Hanna D. - La ragazza del Vondel Park", "text": "Hanna D. - La ragazza del Vondel Park \u00e8 un film del 1984 diretto da Rino Di Silvestro, sotto lo pseudonimo di Axel Berger.\nTrama.\nHanna D. \u00e8 una ragazzina adolescente nell'Amsterdam contemporanea (anni ottanta), costretta a prostituirsi per mantenere la madre, a sua volta prostituta alcolizzata di mezza et\u00e0 in balia di un uomo violento. Hanna s'illude di potere sfuggire a questa situazione quando incontra Miguel, un ragazzo che prima la seduce, ma poi la rende schiava tramite l'eroina e diventa il suo \"protettore\", costringendola a girare materiale pornografico e a continuare a prostituirsi per strada, oltre che spacciare droga. La madre di Hanna, Pearl, peraltro si innamora di Miguel e spera sempre che il bel ragazzo la preferisca a Hanna. Questa situazione impedisce a Hanna di liberarsi di Miguel, che resta sempre attorno a lei per indurla alla prostituzione o, se non altro, per sfogare istinti sessuali con la pi\u00f9 anziana Pearl. Dopo molte disavventure, tra le quali il carcere, Hanna verr\u00e0 tratta in salvo dall'incubo in cui \u00e8 sprofondata da Alex, un ragazzo che s'\u00e8 innamorato di lei ed \u00e8 disposto ad affrontare Miguel pur di salvarla."}
{"id": "3057446", "revid": "125889050", "url": "https://it.wikipedia.org/wiki?curid=3057446", "title": "Centrale idroelettrica di Verampio", "text": "La centrale Ettore Conti di Verampio (comune di Crodo), una delle pi\u00f9 vecchie d'Italia, si trova nel comune di Crodo alla confluenza del fiume Toce e del torrente Devero ed \u00e8 la prima centrale che si incontra risalendo la Valle Antigorio.\nVenne costruita fra il 1912 e il 1914 da Ettore Conti di Verampio, un imprenditore milanese che per primo sfrutt\u00f2 l'energia idroelettrica nelle Valli Antigorio e Formazza.\nEquipaggiamento iniziale.\nLa centrale nel 1914 venne inizialmente equipaggiata con 4 gruppi turbina Pelton, per una potenza complessiva di oltre 20\u00a0MW.\nLe turbine, Pelton con unico distributore a getto rotondo e regolazione a spina, con deviatore automatico del getto per impedire i colpi d'ariete, manovrato da regolatore autonomo ad olio (impianto originario), furono prodotte dalla societ\u00e0 Costruzioni Meccaniche Riva.\nGli alternatori (originariamente forniti dalla Brown Boveri) generavano energia elettrica alla tensione di 7,3 kV, 42\u00a0Hz.\nEquipaggiamenti successivi.\nNel 1949 l'equipaggiamento iniziale di 4 gruppi venne sostituito con due gruppi singoli, ciascuno dei quali costituito da un generatore accoppiato con due turbine Pelton a due getti, con asse orizzontale, per un totale di oltre 48\u00a0MW.\nIn corrispondenza al cambiamento della frequenza della rete (dai 42\u00a0Hz originari agli attuali 50\u00a0Hz), nel 1950 le giranti vennero sostituite ed una di esse fu donata al Museo nazionale della scienza e della tecnologia Leonardo da Vinci.\nLa sostituzione delle giranti port\u00f2 un incremento di 10 punti percentuali del rendimento che super\u00f2 cos\u00ec il 90%.\nLa condotta che alimenta l'impianto ha il diametro variabile fino di 190\u00a0mm e una lunghezza di 1540 m. Le condotte laterali fungono da sfioratore della vasca di carico\nArchitettura.\nDal punto di vista architettonico, venne progettata dall'architetto Piero Portaluppi, che realizz\u00f2 un edificio ricco di decorazioni geometriche, con rivestimenti bugnati in pietra locale."}
{"id": "3057449", "revid": "599013", "url": "https://it.wikipedia.org/wiki?curid=3057449", "title": "Isabelle Mouthon-Michellys", "text": "Carriera.\nHa vinto tre campionati del mondo su distanza lunga, due campionati europei su distanza olimpica e due campionati europei su distanza media.\nHa vinto, inoltre, i Goodwill Games del 1994 a San Pietroburgo (Russia).\nHa conseguito, infine, un 2\u00ba posto assoluto all'Ironman Hawaii nel 1995.\nLa sua carriera \u00e8 stata coronata dalla partecipazione alle prime Olimpiadi di triathlon di Sydney, dove \u00e8 arrivata al 7\u00ba posto assoluto."}
{"id": "3057450", "revid": "798140", "url": "https://it.wikipedia.org/wiki?curid=3057450", "title": "Consiglio Italiano del Movimento Europeo", "text": "Il Movimento Europeo in Italia \u00e8 un'organizzazione ombrello, espressione di tutte le forze democratiche - partiti, sindacati, enti, organizzazioni e associazioni varie \u2013 consapevoli della rilevanza per l'Italia del conseguimento dell'Unit\u00e0 europea, intesa secondo il messaggio di Ventotene, quale federazione fra tutti gli Stati Europei a regime democratico che possano e vogliano aderirvi in piena parit\u00e0 di diritti e di doveri.\nAperto all'adesione di qualsiasi organizzazione che in Italia condivida tali finalit\u00e0, il Movimento Europeo in Italia promuove attivit\u00e0 di vario tipo, dallo stimolo verso le istituzioni nazionali ed europee e le forze politiche, all'attivit\u00e0 di approfondimento politico e culturale su tematiche internazionali, nonch\u00e9 campagne di sensibilizzazione e informazione verso i cittadini rispetto all'operato dell'Unione. \nLa sua struttura composita, inoltre, lo rende un importante referente per tutte quelle istituzioni che a diversi livelli si pongono il problema di allargare il dibattito pubblico europeo, anche mediante progetti innovativi di comunicazione politica europea. \nIl Movimento Europeo in Italia, inoltre, \u00e8 membro fondatore del Movimento Europeo Internazionale, il quale oggi, mediante i suoi 43 Consigli nazionali e le sue 38 organizzazioni europee aderenti, rappresenta una delle realt\u00e0 pi\u00f9 rappresentative della societ\u00e0 civile organizzata a livello continentale. (Fonte: www.movimentoeuropeo.it)\nLa linea politica, i compiti e le attivit\u00e0.\nIl Movimento Europeo, riconoscendo il primo nucleo della federazione europea nelle strutture istituzionali esistenti nell'ambito dell'attuale Unione europea, sostiene una decisa evoluzione, in senso \u201ccostituzionale\u201d di tale realt\u00e0.\nIn particolare, si batte a favore di tutte quelle riforme che renderebbero l'UE capace di esprimere una politica estera e di sicurezza unitaria e di realizzare una propria politica economica e sociale. Solo rafforzando l'integrazione tra gli stati membri, si potr\u00e0 consentire alla democrazia europea di avere nel futuro un ruolo di protagonista nel mondo globalizzato e di contribuire attivamente ad un ordine internazionale fondato sulla pace e sulla promozione dei diritti umani e civili.\nA tal fine, il Movimento Europeo svolge in primo luogo la funzione di organo coordinatore tra le forze aderenti e di strumento di proposta, di stimolo e di pressione nei confronti del Parlamento, del Governo nazionale e delle istituzioni internazionali, sia indipendentemente, che attraverso il Movimento Europeo Internazionale (MEI), di cui fa parte.\nIl Consiglio Italiano del Movimento Europeo si propone, inoltre, di diffondere in pi\u00f9 vasti strati dell'opinione pubblica italiana, e in primo luogo tra le giovani generazioni, la persuasione che la creazione di una federazione europea, rispettosa delle autonomie nazionali, regionali e locali, sia indispensabile alla prosperit\u00e0 e alla reale indipendenza dei popoli europei e che lo sviluppo di nuovi strumenti di controllo democratico a livello europeo costituisca una garanzia insostituibile per il consolidamento delle nostre libere istituzioni.\nIl Movimento Europeo \u00e8 aperto ai diversi livelli della propria organizzazione all'adesione di quanti ne condividano le finalit\u00e0 e i metodi di azione senza pregiudizio della autonoma caratterizzazione politica di ciascuno.\nPur non essendo il Movimento Europeo un centro studi, nel senso pi\u00f9 classico del termine, assolve oggi, data la sua natura rappresentativa di differenti centri di interesse un ruolo di riflessione, in modo particolarmente adeguato alla funzione di stimolo, di raccolta, approfondimento e di sintesi del dibattito che nella societ\u00e0 italiana \u00e8 legato alle varie problematiche inerenti al processo di integrazione europea. I suoi elaborati e le sue iniziative, in tal modo, possono costituire un importante punto di riferimento per le istituzioni, rispetto alle tendenze che si manifestano in Italia e mediante i tanti contatti attivabili, dall'insieme della rete del MEI, anche in altri paesi europei.\nAttraverso l'ampiezza della sua rete di referenti e la variet\u00e0 dei suoi associati, inoltre, il Movimento Europeo ha la possibilit\u00e0 di raggiungere in maniera particolarmente efficace sul territorio italiano, numerose realt\u00e0 della societ\u00e0 italiana, veicolando l'informazione europea, nonch\u00e9 facendosi promotore o facilitatore di vari progetti e iniziative di sensibilizzazione in grado di rendere pi\u00f9 tangibile e partecipato il concetto di Cittadinanza dell'Unione europea.\nFonte: www.movimentoeuropeo.it\nRegole statutarie e organi.\nIl Movimento Europeo ha la forma giuridica dell'associazione riconosciuta, alla quale possono aderire come membri le organizzazioni politiche, sociali, culturali ed economiche che abbiano uno statuto democratico e che approvino esplicitamente i principi fondamentali del federalismo europeo come richiamati nel Preambolo dello Statuto. Esse si articolano in tre ambiti fondamentali: partiti e movimenti politici, organizzazioni sociali ed economiche, associazioni rappresentative del federalismo militante.\nOrgani del Consiglio Italiano del Movimento Europeo sono:\n- l'Assemblea\n- il Consiglio di Presidenza\n- il Presidente\n- il Segretario Generale.\nLe cariche elettive sono di natura volontaria\nL'Assemblea \u00e8 principalmente composto dai rappresentanti delle organizzazioni di pieno diritto e di quelle associate rispettivamente con 4 e con 2 membri ciascuna, designati direttamente dalle realt\u00e0 di appartenenza. Essa elegge, ogni tre anni, il Presidente e il Consiglio di Presidenza, composto dai Vicepresidenti e da un certo numero di ulteriori componenti, oltre al Tesoriere e al Segretario Generale. Il Segretario Generale cura l'esecuzione delle deliberazioni e, coadiuvato dagli eventuali Segretari aggiunti ed altri collaboratori. .\n.Attualmente Presidente del Movimento Europeo \u00e8 il prof.. Pier Virgilio Dastoli, gi\u00e0 assistente di Altiero Spinelli. Vari i ruoli da lui ricoperti nelle istituzioni europee tra cui anche quello di Direttore della Rappresentanza in Italia della Commissione europea, come anche nelle organizzazioni europeiste e federaliste dove \u00e8 stato anche Segretario generale del Movimento Europeo Internazionale.\nI Vicepresidenti sono: Giampiero Auletta. Pier Ferdinando Casini, Daniela Felisini e LIa Quartapelle nel rispetto dell'equilibrio di genere. \nIl Segretario Generale \u00e8 il prof. Paolo Ponzano\nIl Movimento Europeo rientra tra gli enti internazionalistici che godono di un sostegno strutturale da parte del Ministero Affari Esteri, sulla base della legge n.948 del 28 dic. 1982.\nLa storia.\nA seguito del Congresso dell'Aja (maggio 1948), anche in Italia venne costituito nel dicembre del 1948, un Consiglio nazionale del Movimento Europeo quale organismo di coordinamento tra i parlamentari pi\u00f9 europeisti e il Movimento Federalista Europeo (MFE). Ne fu poi per\u00f2 necessaria una ricostituzione nel 1956 in una situazione caratterizzata dalla contrapposizione determinatasi nel campo europeista, tra i cosiddetti funzionalisti, sostenitori di una progressiva integrazione di mercato tra i paesi della \u201cpiccola Europa\u201d del tempo - in cui ravvisavano la premessa necessaria di ogni possibile sviluppo ulteriore - e la componente maggioritaria dei federalisti italiani che, a cominciare da Altiero Spinelli, aveva assunto, dopo la caduta della Comunit\u00e0 europea di difesa, una posizione fortemente critica nei confronti della politica europea dei governi.\nQuest'ultima posizione aveva del resto concorso a determinare a livello internazionale una scissione tra gli stessi federalisti. In tali condizioni, era inevitabile che il Movimento Europeo assumesse di fatto, per la sua composizione politica che annoverava allora i partiti di governo, insieme ai sindacati, un carattere complementare rispetto al federalismo militante. \nTale stato di cose sarebbe tuttavia mutato nel corso degli anni, anche per il decisivo contributo recato dall'assunzione, nell'autunno del '64, della Presidenza del Movimento Europeo da parte di Giuseppe Petrilli che, pur provenendo dall'esperienza dell'integrazione comunitaria quale membro della Commissione nel primo triennio della Comunit\u00e0 economica europea, aveva maturato una visione del processo in atto tendente al superamento dell'approccio intergovernativo. \nIl ravvicinamento tra il Movimento Europeo e il Movimento federalista si sarebbe concluso nel 1966 con l'adesione di quest'ultimo al primo. Il Movimento europeo venne cos\u00ec sposando- dapprima a livello nazionale e poi anche in ambito europeo- le posizioni fondamentali della strategia federalista, riconoscendo l'importanza da attribuirsi all'elezione del Parlamento europeo a suffragio universale diretto, quale condizione indispensabile di ogni effettivo progresso sul terreno politico-istituzionale e ravvisando nell'elezione europea il punto su cui far leva per imprimere una spinta alla ripresa propriamente politica del processo integrativo. \nQuando l'iniziativa parlamentare di Altiero Spinelli, maturata in seguito alla prima elezione europea del '79, ebbe dimostrato concretamente la correttezza di tale strategia, il Movimento Europeo offr\u00ec alla medesima un appoggio sostanziale, attraverso la forte pressione esercitata a favore del progetto di trattato elaborato dal Parlamento europeo nei confronti della presidenza italiana della Comunit\u00e0, nel primo semestre dell'85.\nDopo d'allora, le successive presidenze di Mauro Ferri, Mario Zagari e Giorgio Napolitano hanno ampiamente confermato la piena continuit\u00e0 del rapporto stabilitosi nell'ambito del Movimento Europeo tra le principali forze politiche e social-economiche nazionali e l'avanguardia federalista. che si \u00e8 rafforzata con l'elezione alla presidenza il 26 ottobre 2010 di Pier Virgilio Dastoli Cos\u00ec il Movimento Europeo \u00e8 stato tra i protagonisti in Italia del costante impegno a favore della creazione della moneta unica europea Euro, nonch\u00e9 della difficile battaglia, ancora incompiuta, per delle riforme istituzionali europee che portino alfine all'approvazione di un vero e proprio testo di Costituzione per l'Unione.\nFonte: www.movimentoeuropeo.it"}
{"id": "3057458", "revid": "767487", "url": "https://it.wikipedia.org/wiki?curid=3057458", "title": "Liwiidae", "text": " \nI liwiidi (Liwiidae) sono una famiglia di artropodi estinti, vissuti tra il Cambriano e l'Ordoviciano (520 - 450 milioni di anni fa). I loro resti sono stati ritrovati in Europa, Groenlandia e Africa. \nDescrizione.\nQuesti artropodi erano piuttosto simili a trilobiti, e possedevano un corpo lungo una decina di centimetri formato da una grande testa tondeggiante, alcuni segmenti centrali e una grande coda, anch'essa generalmente tondeggiante. La bizzarra forma del capo ricorda quella di \"Naraoia\", un altro artropode piuttosto simile proveniente dal Nordamerica e dalla Cina. A differenza di \"Naraoia\", i liwiidi possedevano segmenti mediani e in questo assomigliavano ai trilobiti. \nClassificazione.\nSenza dubbio i liwiidi erano artropodi acquatici appartenenti agli aracnomorfi, e la forma del corpo li pone sulla stessa linea evolutiva che conduce ai trilobiti. Le maggiori affinit\u00e0 sono con i naraoiidi (entrambi senza occhi e sprovvisti di un asse ben definito e calcificato). I liwiidi, contrariamente ad altri gruppi di artropodi del Cambriano, non sono presenti nei ben noti giacimenti di Burgess Shales e Maotianshan, ma sono stati rinvenuti in altri giacimenti meno noti (\"Liwia\" \u00e8 stato ritrovato in Polonia, \"Tariccoia\" in Sardegna, \"Buenaspis\" in Groenlandia e \"Soomaspis\" in Sudafrica) e sono sopravvissuti fino all'Ordoviciano. "}
{"id": "3057459", "revid": "39900", "url": "https://it.wikipedia.org/wiki?curid=3057459", "title": "Signore dell'abisso", "text": ""}
{"id": "3057474", "revid": "287204", "url": "https://it.wikipedia.org/wiki?curid=3057474", "title": "7449 D\u00f6llen", "text": "7449 D\u00f6llen \u00e8 un asteroide della fascia principale. Scoperto nel 1949, presenta un'orbita caratterizzata da un semiasse maggiore pari a 2,2225164\u00a0UA e da un'eccentricit\u00e0 di 0,1966377, inclinata di 6,26861\u00b0 rispetto all'eclittica.\nL'asteroide \u00e8 dedicato all'astronomo Johann Heinrich Wilhelm D\u00f6llen."}
{"id": "3057477", "revid": "7", "url": "https://it.wikipedia.org/wiki?curid=3057477", "title": "Giampietro Felisatti", "text": ""}
{"id": "3057479", "revid": "287204", "url": "https://it.wikipedia.org/wiki?curid=3057479", "title": "Nettapus auritus", "text": "L'oca pigmea africana (\"Nettapus auritus\" Boddaert, 1836) \u00e8 un uccello della famiglia degli Anatidae.\nDescrizione.\n\u00c8 una delle anatre pi\u00f9 piccole del mondo. Infatti, non supera i 32 cm.\nDistribuzione e habitat.\n\u00c8 diffusa esclusivamente nell'Africa sub-sahariana e in Madagascar. L'areale si estende dal Senegal all'Etiopia, fino alle regioni orientali del Sudafrica. Durante la stagione secca, tende a migrare, mentre, nella stagione delle piogge amplia il suo areale abitudinario, tenendosi comunque lontano dalle zone aride e le pianure popolate. L'areale pu\u00f2 raggiungere solo occasionalmente il Ciad ed il Sudan.\nSi tratta comunque di un uccello particolarmente schivo, per ci\u00f2 \u00e8 abbastanza difficile da osservare. Le popolazioni maggiori si trovano sul lago Tana e sul Delta dell'Okavango, dove se ne contano circa 15.000 esemplari. In Africa occidentale gli individui stimati sarebbero 20-30.000 contro i 100-250.000 esemplari dell'Africa orientale e meridionale e i 5-10.000 del Madagascar.\nIn Senegal, Kenya e Zimbabwe la popolazione delle oche pigmee \u00e8 considerata minacciata a causa soprattutto della distruzione del suo habitat naturale e dell'introduzione di specie animali non endemiche. In alcune zone \u00e8 ancora oggetto di caccia.\nAlimentazione.\nIl suo habitat \u00e8 influenzato dalla presenza delle Nymphaea, sua principale fonte di nutrimento, oltre naturalmente a piccoli pesci, invertebrati ed erba d'ogni genere.\nRiproduzione.\nDurante la stagione riproduttiva, l'oca pigmea diventa particolarmente aggressiva anche contro uccelli di diversa specie. Costruiscono il nido dentro gli alberi o dentro fitti canneti in prossimit\u00e0 di un albero abbattuto. Capita anche che riutilizzino il nido abbandonato delle Umbrette. Non imbottiscono il nido n\u00e9 lo adornano, preferendo deporre le uova per poi coprirle con un po' di peluria. Le uova, di colore bianco-crema, possono essere da sei a dodici, ma in media sono nove. Il periodo di incubazione varia da 21 a 23 giorni e cova soltanto la femmina. I giovani impiumano dopo soli 56-63 giorni."}
{"id": "3057491", "revid": "1123126", "url": "https://it.wikipedia.org/wiki?curid=3057491", "title": "Chiesa del Pater Noster", "text": "La chiesa del Pater Noster \u00e8 un luogo di culto cattolico situato sul monte degli Ulivi a Gerusalemme.\nIn tale luogo viene commemorato l'insegnamento del Padre Nostro, prestato da Ges\u00f9 ai suoi discepoli.\nIn essa sono presenti ottanta traduzioni di tale preghiera, in pi\u00f9 di 100 lingue diverse, secondo una pratica d'epoca crociata affermata nei resoconti dei pellegrinaggi contemporanei. Essa \u00e8 parte di un monastero di monache carmelitane conosciuto come Santuario di Eleona (in lingua francese: \"Domaine de l'Eleona\").\nLa chiesa del Pater Noster si trova a destra dei resti della Chiesa di Eleona, edificio di culto bizantino risalente al IV secolo. Le rovine furono scoperte all'inizio del XX secolo e in parte ricostruite. Oggi la superficie sulla quale si trovavano le due chiese e il monastero appartiene formalmente alla Francia.\nStoria.\nVenne edificata in tale luogo una chiesa per volere della madre di Costantino, Elena. Tale chiesa venne distrutta dai persiani nel 614 e successivamente ricostruita dai crociati. L'edificio attuale \u00e8 stato costruito nel XIX secolo.\nLa preghiera su maioliche.\nUna delle particolarit\u00e0 della chiesa del Pater Noster \u00e8 la presenza nei suoi chiostri di un gran numero di traduzioni della preghiera. Tra queste, troviamo pressoch\u00e9 tutte le lingue nazionali europee, molte di quelle locali (anche con diverse variet\u00e0), e molti linguaggi dell'Africa, dell'Asia e delle Americhe. Molte delle lingue africane provengono da Paesi un tempo dominati dall'impero coloniale francese. Alcune delle diciture con cui sono presentate sui pannelli sono un po' obsolete: per esempio il russo viene chiamato \"moscovita\", mentre lo scots viene detto \"dorico\"."}
{"id": "3057494", "revid": "33689", "url": "https://it.wikipedia.org/wiki?curid=3057494", "title": "Amici (videogioco)", "text": "Amici \u00e8 un videogioco di simulazione, pubblicato il 30 giugno 2009 per Nintendo DS, gioco ufficiale del talent show \"Amici di Maria De Filippi\".\nModalit\u00e0 di gioco.\nIl videogioco si sviluppa intorno al format della trasmissione \"Amici di Maria De Filippi\", e quindi dopo aver creato il proprio personaggio, il giocatore dovr\u00e0 affrontare una serie di sfide di recitazione, canto e danza (sviluppate attraverso dei mini-giochi) di livello sempre crescente per riuscire a diventare alla fine il vincitore del talent show. Nel corso del videogioco si incontreranno vari personaggi realmente appartenenti al mondo della trasmissione.\n\u00c8 possibile scegliere di giocare in modalit\u00e0 \"carriera\" e quindi seguire tutta la storia del gioco, oppure nella modalit\u00e0 \"free-play\" in cui \u00e8 possibile avere accesso, una volta sbloccate, a tutte le sfide ed ai mini giochi presenti."}
{"id": "3057500", "revid": "287204", "url": "https://it.wikipedia.org/wiki?curid=3057500", "title": "Lepisosteus platyrhincus", "text": "Il luccio della Florida (Lepisosteus platyrhincus ) \u00e8 un pesce della famiglia dei Lepisosteidi. \u00c8 diffuso negli USA, dai fiumi Savannah e Ochlockonee, in Georgia, fino a tutta la Florida peninsulare. Pu\u00f2 raggiungere una lunghezza superiore ai 132 cm. Gli esemplari giovani si nutrono di zooplancton, di larve d'insetto ed anche di piccoli pesci. Gli adulti mangiano soprattutto pesci, gamberetti e gamberi d'acqua dolce. Sebbene le sue carni siano commestibili, non \u00e8 molto popolare come fonte di cibo. Le sue uova sono estremamente tossiche per molti animali, compresi uomini e uccelli.\nDescrizione.\nIl luccio della Florida presenta una serie di macchie rotonde e irregolari, di colore nero, sulla sommit\u00e0 del capo e su tutto il corpo, compresa la pinna anale. La distanza degli occhi \u00e8 inferiore ai due terzi della lunghezza del muso. Quest'ultimo, corto e largo, presenta, sia sulla mascella superiore che su quella inferiore, una singola fila di denti affilati distanziati tra loro in modo irregolare. Sulla gola non sono presenti scaglie ossee. La colorazione \u00e8 marrone - verde oliva sul dorso e sulle parti superiori, mentre il ventre varia dal bianco al giallo. Gli esemplari giovani possono presentare una serie di strisce scure sul dorso e sui fianchi.\nAmbiente.\nIl luccio della Florida vive nel fiume Ochlockonee e in altri fiumi della costa est e in tutta la Florida peninsulare, nei torrenti di pianura di medie e grandi dimensioni, cos\u00ec come in canali e laghi con letto fangoso o sabbioso, sempre nei pressi di vegetazione subacquea. Spesso vive in acque basse o poco profonde. Utilizza la propria vescica natatoria per respirare aria, la quale lo aiuta a sopravvivere in acque scarsamente ossigenate.\nRiproduzione.\nLa riproduzione avviene al termine dell'inverno e agli inizi della primavera. Gruppi di entrambi i sessi si radunano insieme nelle acque basse, dove le femmine depongono le loro uova adesive tra le piante acquatiche. Alla schiusa i piccoli sono muniti di un organo adesivo alla fine del muso, grazie al quale rimangono adesi alla vegetazione fino a quando non avranno raggiunto i 2 cm di lunghezza."}
{"id": "3057502", "revid": "287204", "url": "https://it.wikipedia.org/wiki?curid=3057502", "title": "7449 Dollen", "text": ""}
{"id": "3057520", "revid": "359266", "url": "https://it.wikipedia.org/wiki?curid=3057520", "title": "Rendimento quantico", "text": ""}
{"id": "3057521", "revid": "33849701", "url": "https://it.wikipedia.org/wiki?curid=3057521", "title": "MARTE MK2", "text": ""}
{"id": "3057522", "revid": "701660", "url": "https://it.wikipedia.org/wiki?curid=3057522", "title": "Chiesa di Sainte-Foy (Conques)", "text": "La chiesa abbaziale di Sainte-Foy \u00e8 un importante edificio romanico della citt\u00e0 francese di Conques nel dipartimento dell'Aveyron.\nStoria.\nL'edificio \u00e8 considerato un precoce capolavoro dell'architettura romanica del sud della Francia ed uno dei primi edifici romanici di una certa grandezza coperti completamente a volte. La fondazione dell'abbazia e della chiesa risalgono all'epoca carolingia. \u00c8 considerata Abbazia della Sancta Propago, in quanto ivi \u00e8 sepolta Ildegarda di Egisheim (tra 1024 e 1035 \u2013 Schlettstadt, 1094 o 1095) fu contessa palatina di Brisgovia, e contessa di Riesgau nel Ducato di Svevia.\nApparteneva alla nobile famiglia dei conti di Egisheim, o Eigesheim, traducibile con \"Uovo Sacro\", o \"San Genesio\", suo padre era Gherardo III, conte di Egisheim-Dagsbur e sua madre era Ildegarda di Schlettstadt. In quanto cugina e moglie di Federico di B\u00fcren \u00e8 considerata antenata degli Hohenstaufen.\nUna volta vedova, volle la costruzione dell'ormai distrutta chiesa di Sainte-Foy a Colmar e ne fece dono all'abbazia di Sainte-Foy di Conques. Di questa ricostruzione rimangono testimonianze artistiche all'interno dell'attuale edificio sacro, che \u00e8 in stile romanico e risale al secolo successivo.\nL'attuale costruzione fu iniziata tra il 1041 ed il 1052 dall'abate Odolrico. Il coro fu completato intorno al 1065 mentre la costruzione della navata si protrasse fino all'inizio del XII secolo. Le due torri in facciata sono del XIX secolo. La chiesa risulta ben conservata al contrario del complesso monastico di cui si conservano alcune vestigia del chiostro. La chiesa, tempio del Templarismo pi\u00f9 puro, era una delle tappe lungo il Cammino di Santiago di Compostela e conserva le reliquie di Santa Foy d'Agen.\nDescrizione.\nLa chiesa presenta una pianta a tre navate orientata Est-Ovest, con navata centrale, piuttosto corta, coperta a botte, un grande transetto anch'esso a tre navate, un grande coro con deambulatorio che consentiva il transito dei pellegrini e cappelle radiali e rappresenta un modello, non ancora maturo, per le chiese romaniche dell'Auvergne ed in generale per le chiese di pellegrinaggio. All'incrocio del transetto con la navata si trova un'imponente torre. \nL'interno \u00e8 molto sobrio con la volta della navata centrale molto alta, divisa dalle navate minori, tramite archi a tutto sesto retti da pilastri. Sopra le navate laterali, voltate a crociera, si colloca il matroneo aperto verso l'interno, senza finestrature soprastanti. La chiesa conserva importanti opere d'arte tra cui alcuni affreschi del XV secolo in sagrestia, un altorilievo dell'Annunciazione, i capitelli figurati ed un famoso tesoro d'oreficeria religiosa, avventurosamente salvato dai tumulti della rivoluzione francese. Le vetrate sono novecentesche.\nIl portale.\nIl portale occidentale dell'abbaziale di Sainte-Foy \u00e8 sormontato da un grande timpano scolpito ad altorilievo considerato un'opera fondamentale della scultura romanica. Viene rappresentato un affollato Giudizio Universale con 124 personaggi su tre ordini ed un Cristo in Maest\u00e0 che divide i dannati e gli eletti secondo un diffuso modello simbolico che lega la porta della chiesa con Cristo \"porta di salvezza\"."}
{"id": "3057523", "revid": "33849714", "url": "https://it.wikipedia.org/wiki?curid=3057523", "title": "Sea Skua Mk2", "text": ""}
{"id": "3057525", "revid": "7", "url": "https://it.wikipedia.org/wiki?curid=3057525", "title": "Giampiero Felisatti", "text": ""}
{"id": "3057530", "revid": "1305772", "url": "https://it.wikipedia.org/wiki?curid=3057530", "title": "Adriaen van der Cabel", "text": "Biografia.\nFu allievo di Jan van Goyen, la cui influenza si riscontra nelle sue prime opere, come \"Paesaggio con dune e contadini vicino ad una piccola casa\". Con questo maestro ottenne rapidi progressi, tanto che, intorno al 1655, ormai in grado di pagarsi il viaggio con il suo lavoro, part\u00ec per Roma, facendo tappa a Parigi e Lione.\nA Roma nel 1664 incontr\u00f2 Willem Schellinks ed entr\u00f2 a far parte della Schildersbent con il soprannome di \"Corydon\" o \"Geestigkeit\". Qui ebbe modo di conoscere le opere di Claude Lorrain, Pier Francesco Mola e Salvator Rosa, che lo influenzarono in modo particolare e le opere di Giovanni Benedetto Castiglione, dalle quali prese spunto soprattutto per il disegno degli animali.\nDipinse generalmente paesaggi pastorali, con greggi e pastori, ma anche vedute di luoghi siciliani, il che fa presumere un suo soggiorno nell'isola.\nA partire dal 7 dicembre 1688 fino alla sua morte, visse a Lione. Dal 1672 al 1674, lavor\u00f2 per lui il pittore paesaggista olandese di origine tedesca Johannes Glauber.\nOltre ai paesaggi dipinse anche marine, parecchie nature morte, figure da modelli e ritratti.\nEsegu\u00ec circa 60 o 70 incisioni da suoi disegni rappresentanti paesaggi classici o vedute di porti, che denotano buona esperienza.\nFu noto per le sue abitudini di vita irregolari e dissolute, a causa delle quali le sue opere non sono tutte della medesima qualit\u00e0.\nOriginariamente il nome di quest'artista fu van der Toow, che Jan van Goyen od egli stesso cambi\u00f2 poi in Cabel.\nTra i suoi allievi va ricordato Adrien Manglard."}
{"id": "3057552", "revid": "125821893", "url": "https://it.wikipedia.org/wiki?curid=3057552", "title": "Raffaele Ganci", "text": "Era considerato un uomo di fiducia di Tot\u00f2 Riina ed era un membro della \"Commissione provinciale\" di Cosa Nostra.\nBiografia.\nAffiliato alla \"cosca\" della Noce, Ganci era strettamente legato al clan dei Corleonesi di Riina e, per queste ragioni, fu ritenuto responsabile degli omicidi di Stefano Bontate, Salvatore Inzerillo e lupara bianca di Santo Inzerillo (fratello di Totuccio) nel 1981. Uno dei molti ergastoli da lui ricevuti fu quello per l'assassinio del generale e prefetto di Palermo Carlo Alberto Dalla Chiesa.\nNel 1982 Ganci divenne capo della \"cosca\" della Noce e del relativo mandamento dopo avere ucciso il boss Salvatore Scaglione, brutalmente assassinato nel corso di una grigliata all'aperto nella tenuta di Michele Greco insieme a una dozzina di mafiosi di Partanna-Mondello e dell'Acquasanta. Come membro della commissione, ordin\u00f2 gli assassinii dei giudici Giovanni Falcone e Paolo Borsellino nel 1992.\nLa famiglia Ganci gestiva un'avviata macelleria in Via Lo Jacono, a Palermo. Il negozio si trovava vicino alle residenze dei giudici Rocco Chinnici in Via Pipitone Federico e di Giovanni Falcone.\nIl 10 giugno 1993, Raffaele Ganci fu arrestato a Terrasini dopo 5 anni di latitanza, insieme a suo figlio Calogero Ganci e a suo genero Francesco Paolo Anzelmo.\nSuo figlio Calogero Ganci divenne un pentito e un testimone chiave nel 1996, confessando oltre 100 omicidi. Testimoni\u00f2 contro suo padre e i suoi fratelli sul loro coinvolgimento negli assassini del giudice Chinnici, di Ninni Cassar\u00e0, del capitano D'Aleo e del primo pentito di mafia, Leonardo Vitale.\nRaffaele Ganci diede voto favorevole all'interno della \"Commissione\" sulla decisione di assassinare i giudici Falcone e Borsellino, e i suoi figli fecero parte del commando che esegu\u00ec le stragi.\nSta scontando diversi ergastoli in regime di carcere duro (Articolo 41 bis)."}
{"id": "3057572", "revid": "838137", "url": "https://it.wikipedia.org/wiki?curid=3057572", "title": "Sumatra Meridionale", "text": " \nSumatra Meridionale \u00e8 una provincia indonesiana situata sull'Isola di Sumatra. La citt\u00e0 pi\u00f9 popolata nonch\u00e9 capoluogo provinciale \u00e8 Palembang.\nGeografia fisica.\nConfini.\nLa provincia di Sumatra Meridionale, \u00e8 la pi\u00f9 grande per estensione tra le province dell'Isola di Sumatra e confina con altre tre province: a Nord confina con la provincia del Jambi a occidente con quella del Bengkulu e a Sud con il Lampung. A oriente le coste della provincia vengono bagnate dal Mar di Giava nordorientale che \u00e8 l'unico sbocco sul mare della Sumatra Meridionale. Anche se non ha un confine terrestre con la Sumatra Meridionale, l'arcipelago Bangka-Belitung fa parecchi scambi commerciali e culturali con la parte di Sumatra data la poca distanza che c'\u00e8 fra la provincia della grande isola con l'arcipelago.\nMorfologia.\nIl territorio provinciale \u00e8 per grandissima parte pianeggiante ci\u00f2 favorisce lo sviluppo di grandi foreste che trovano un territorio favorevole. Solo per pochi chilometri, nel confine con il Bengkulu, nell'estremo occidente, sorgono montagne e vulcani.\nClima.\nLa vicinanza con l'Equatore, rende il clima provinciale di tipo equatoriale con caldo afoso, frequenti precipitazioni e l'abbondanza di foreste equatoriali che sorgono e si sviluppano in tutta la provincia grazie al territorio pianeggiante.\nSociet\u00e0.\nEvoluzione demografica.\nVari sono i gruppi etnici presenti nella provincia, i pi\u00f9 diffusi sono prevalentemente due: i malesi di origini asiatiche e i giavanesi di origini austronesiane. La religione pi\u00f9 praticata, come nel resto dell'Isola di Sumatra, \u00e8 l'Islamismo (96%), ma sono diffusi altri credi come il Protestantesimo, il Cattolicesimo e il Buddhismo. La lingua pi\u00f9 parlata \u00e8 l'indonesiano che \u00e8 anche la lingua ufficiale dello stato.\nGeografia antropica.\nSuddivisioni amministrative.\nSumatra Meridionale \u00e8 suddivisa in 11 reggenze (\"kabupaten\") e 4 citt\u00e0 (\"kota\"). Le reggenze sono (capoluoghi tra parentesi):\nLe citt\u00e0 sono:"}
{"id": "3057577", "revid": "219110", "url": "https://it.wikipedia.org/wiki?curid=3057577", "title": "ISO/IEC 17025", "text": "ISO/IEC 17025 \u00e8 una norma che esprime i \"Requisiti generali per la competenza dei laboratori di prova e di taratura\". L'ultima edizione \u00e8 uscita febbraio 2018 e anche questa versione \u00e8 basata sulla norma ISO 9001:2015, cos\u00ec come la versione del 2005 era basata sulla norma ISO 9001:2000. Se nella versione superata c'era un'impostazione generale che poneva una certa enfasi sulla competenza del personale e sull'affidabilit\u00e0 del dato analitico, nella nuova versione si pone maggiore attenzione a quella che \u00e8 l'analisi del rischio.\nContenuto.\nISO/IEC 17025 (recepita in Italia come UNI CEI EN ISO/IEC 17025:2018) \u00e8 strutturata nelle seguenti sezioni:\nSoddisfare i requisiti ISO/IEC 17025, come precisato alla riunione dei laboratori accreditati Accredia del 2010, significa soddisfare automaticamente i requisiti ISO 9001. Viceversa, la conformit\u00e0 ai requisiti ISO 9001 dimostra unicamente la conformit\u00e0 del sistema qualit\u00e0, non la competenza e l'affidabilit\u00e0 nello svolgere le prove o le tarature. Pertanto, se un laboratorio accreditato ISO 17025 \u00e8 automaticamente conforme alla normativa ISO 9001, non pu\u00f2 essere vero il contrario (un laboratorio certificato ISO 9001 non \u00e8 automaticamente conforme alla noma ISO 17025).\nTra i riferimenti normativi vengono citati ISO/IEC 17000 e il Vocabolario Internazionale di Metrologia (VIM). Nei \"termini e definizioni\" \u00e8 citata anche la ISO 9000.\nI requisiti gestionali prescrivono il riesame periodico degli obiettivi del sistema di gestione e l'impegno evidente nel miglioramento continuo del sistema di gestione. Il personale addetto deve possedere la preparazione necessaria all'attivit\u00e0 svolta e all'utilizzo di una data apparecchiatura, inoltre deve impegnarsi all'aggiornamento continuo (qualifica). Il personale deve anche essere imparziale e non soggetto a pressioni da parte terzi. Il Manuale della Qualit\u00e0 emesso deve specificare competenze e responsabilit\u00e0, oltre a procedure gestionali e istruzioni operative. L'acquisto, ricezione e immagazzinamento di materiale di consumo e reagenti \u00e8 soggetto a specifiche procedure; particolare attenzione deve essere posta alla conservazione, tracciatura interna e riferibilit\u00e0 dei materiali di riferimento. I laboratori devono fare in modo di ottenere informazioni di ritorno dal proprio cliente nell'ottica del miglioramento del servizio offerto. Il laboratorio deve impegnarsi nel miglioramento continuo tramite l'ausilio di audit e dell'analisi dei dati, ai quali eventualmente possono fare seguito azioni correttive o preventive. Gli audit interni devono essere condotti in conformit\u00e0 alla ISO 19011.\nI requisiti tecnici richiedono che l'area di lavoro sia idonea a ospitare le apparecchiature utilizzate e allo svolgimento delle attivit\u00e0. Devono essere tenute sotto controllo le condizioni ambientali (temperatura, umidit\u00e0 ed eventualmente altre) che possono influenzare l'esito dell'attivit\u00e0 stessa. Il metodo analitico utilizzato deve essere validato e deve essere nota l'incertezza associata alla misura, assicurando in questo modo che i requisiti richiesti per l'utilizzazione del metodo siano soddisfatti. Le apparecchiature utilizzate devono essere conformi alle specifiche richieste dalla prova in oggetto e sottoposte a un programma di taratura periodica. Ogni elemento delle apparecchiature e il relativo software deve essere identificato univocamente, inoltre devono essere conservate le relative registrazioni (uso, tarature, manutenzioni, non conformit\u00e0, ecc.). Devono essere definite le procedure di campionamento, cos\u00ec come il trasporto, ricezione e conservazione dei campioni. Il risultato delle analisi o della taratura effettuata dal laboratorio viene presentato rispettivamente su \"Rapporti di prova\" o \"Certificati di taratura\"."}
{"id": "3057578", "revid": "81195", "url": "https://it.wikipedia.org/wiki?curid=3057578", "title": "UNI CEI EN ISO/IEC 17025", "text": ""}
{"id": "3057579", "revid": "81195", "url": "https://it.wikipedia.org/wiki?curid=3057579", "title": "ISO 17025", "text": ""}
{"id": "3057586", "revid": "155613", "url": "https://it.wikipedia.org/wiki?curid=3057586", "title": "Acquario di Livorno", "text": ""}
{"id": "3057590", "revid": "436907", "url": "https://it.wikipedia.org/wiki?curid=3057590", "title": "Kick Ass (We Are Young)", "text": "Kick Ass (We Are Young) \u00e8 un singolo del cantante libanese Mika e del DJ producer svedese RedOne, pubblicato il 2 maggio 2010.\nIl brano \u00e8 stato utilizzato come colonna sonora dell'omonimo film \"Kick-Ass\" e pubblicato nella colonna sonora ufficiale intitolata \"\". Si \u00e8 rivelato un ottimo successo in Italia, in cui ha conquistato la quinta posizione nella classifica dei singoli pi\u00f9 venduti, venendo certificato disco di platino dalla FIMI.\nDescrizione.\nLa canzone \u00e8 stata scritta da Jodi Marr, Mika e RedOne. In un'intervista Mika ha dichiarato: \u00abNon ho mai scritto una canzone per la colonna sonora di un film, e, per farlo, i produttori di questo film, dopo avermi convocato, me l'hanno dapprima mostrato e mi hanno dato tre giorni di tempo per scrivere un brano che l'accompagnasse. Il film era stupendo. Rappresenta tutte le mie pi\u00f9 ardite ambizioni e perversioni\u00bb.\nAccoglienza.\nRobert Copsey di Digital Spy ha assegnato quattro stelle su cinque al brano, dichiarando che le strofe della canzone \u00abpresentano tutti i tipici ingredienti di Mika\u00bb."}
{"id": "3057592", "revid": "1793900", "url": "https://it.wikipedia.org/wiki?curid=3057592", "title": "Acquario comunale Diacinto Cestoni", "text": "L'Acquario comunale Diacinto Cestoni sorge a Livorno, a margine del suggestivo scenario del lungomare e della Terrazza Mascagni.\n\u00c8 il pi\u00f9 grande acquario della Toscana ed \u00e8 l'unica struttura nel suo genere ad avere al proprio interno un'area marina archeologica greco-romana con la suggestiva riproduzione di un relitto di nave.\nStoria.\nSorto originariamente come asilo elioterapico, fu trasformato in acquario e fu inaugurato il 20 giugno 1937.\nFu distrutto durante la seconda guerra mondiale e nel 1950 venne ricostruito; nel 1962 fu ulteriormente ampliato e nel 1968 divenne sede del Centro Interuniversitario di Biologia Marina, costituito dal Comune di Livorno e dalle Universit\u00e0 di Bologna, Firenze, Modena, Siena, Pisa e Torino.\nSul finire degli anni novanta del XX secolo, in concomitanza con il riassetto del lungomare nel tratto compreso tra il Cantiere navale fratelli Orlando e la Terrazza Mascagni, la struttura fu oggetto di un ampliamento e ricostruzione ad opera dell'architetto Vittorio Gregotti.\nI lavori furono pi\u00f9 volte sospesi e il cantiere, visitato anche dall'allora Presidente della Repubblica Carlo Azeglio Ciampi, procedette tra innumerevoli difficolt\u00e0.\nIl 31 luglio 2010 il complesso, rinnovato, \u00e8 stato finalmente inaugurato.\nDescrizione.\nL'acquario \u00e8 costituito da diversi corpi di fabbrica.\nIl nucleo originario, al centro, \u00e8 caratterizzato da una pianta rettangolare, con due absidi alle estremit\u00e0.\nIntorno si sviluppa un corpo di forma semicircolare, frutto dell'ampliamento conclusosi nell'anno 2010.\nSul lato sud, un edificio di forma cubica, ospita i locali di servizio.\nAl momento dell'inaugurazione l'acquario disponeva di circa 3.000 m\u00b2 di superficie espositiva, vasche per circa 1.000 metri cubi di acqua, 150 specie per circa 1.200 animali, 2 gallerie espositive, aule didattiche e una terrazza sul mare di circa 1.000 m\u00b2, risultando il terzo in Italia per dimensioni, dopo quelli di Genova e Cattolica.\nAl 2014 l'acquario ospita circa 2.000 animali, di oltre 300 specie diverse, distribuite in 33 vasche espositive."}
{"id": "3057606", "revid": "287204", "url": "https://it.wikipedia.org/wiki?curid=3057606", "title": "Processo Claude semplice", "text": ""}
{"id": "3057607", "revid": "287204", "url": "https://it.wikipedia.org/wiki?curid=3057607", "title": "Processo Claude con condensazione sotto pressione", "text": ""}
{"id": "3057610", "revid": "857138", "url": "https://it.wikipedia.org/wiki?curid=3057610", "title": "Viadeyra", "text": "La viadeyra, viadera, o viandela era un genere lirico della letteratura occitana e catalana, inventato dai trovatori, una canzone per la danza escogitata per alleggerire il fardello di un lungo viaggio o per ravvivarlo, una forma popolare opposta ad una elevata, di rado utilizzata dai poeti colti. Secondo il Can\u00e7oneret de Ripoll catalano, era \"la pus jusana sp\u00e8cies qui \u00e9s en los cant\u00e0s\" (il genere di canzone pi\u00f9 umile che esiste) e altrove viene chiamato \"la m\u00e9s baixa esp\u00e8cie de can\u00e7ons\" (il genere di canzone pi\u00f9 basso). \nUna delle pi\u00f9 famose \"viadeyras\" \u00e8 stata composta da Cerver\u00ed de Girona. Il verso iniziale \u00e8 \"No.l prenatz lo fals marit\" (\"Non prendere quel marito falso\") ed \u00e8 conservata nel Can\u00e7oner Gil. Il tema della canzone \u00e8 quello di un avvertimento a una ragazza, \"Jana delgada\" (Joanna sottile) o \"Na Delgada\", un \"senhal\" (vezzeggiativo) che significa \"signora sottile\". Il verso \"jana delgada\" (da leggere come \"Jana delgada\" o \"ja, Na Delgada\") viene ripetuto dopo ogni due versi come un \"respos\". La canzone ha molto in comune con le \"cantigas de amigo\" galiziano-portoghesi . "}
{"id": "3057612", "revid": "352448", "url": "https://it.wikipedia.org/wiki?curid=3057612", "title": "Viadera", "text": ""}
{"id": "3057613", "revid": "352448", "url": "https://it.wikipedia.org/wiki?curid=3057613", "title": "Viandela", "text": ""}
{"id": "3057614", "revid": "1774197", "url": "https://it.wikipedia.org/wiki?curid=3057614", "title": "Scarpa d'oro 2000", "text": "La Scarpa d'oro 2000 \u00e8 il riconoscimento calcistico che \u00e8 stato assegnato al miglior marcatore assoluto in Europa tenendo presente le marcature segnate nel rispettivo campionato nazionale per il valore del coefficiente UEFA nella stagione 1999-2000. Il vincitore del premio \u00e8 stato Kevin Phillips, con 30 reti nella FA Premier League."}
{"id": "3057619", "revid": "339392", "url": "https://it.wikipedia.org/wiki?curid=3057619", "title": "Nico Video", "text": ""}
{"id": "3057620", "revid": "712828", "url": "https://it.wikipedia.org/wiki?curid=3057620", "title": "Orocarni", "text": ""}
{"id": "3057623", "revid": "439868", "url": "https://it.wikipedia.org/wiki?curid=3057623", "title": "Tresca", "text": "La tresca era una danza medievale del XIV secolo, originaria dell'Italia, accompagnata possibilmente con musica e canti. Si pensa sia all'origine della farandola.\nNelle danze tradizionali trova una trasposizione nel trescone toscano e come parte delle danze nei balli staccati dell'Appennino bolognese."}
{"id": "3057629", "revid": "33689", "url": "https://it.wikipedia.org/wiki?curid=3057629", "title": "Cerver\u00ed de Girona", "text": "Vita e opere.\nEra attivo come poeta alla corte di Giacomo il Conquistatore e Pietro il Grande. Scrisse \"pastorelle\" e \"sirventes\" e la sua tematica principale riguardava la complessit\u00e0 della vita di corte. Delle sue composizioni nessuna musica \u00e8 sopravvissuta.\nCerver\u00ed trascorse un certo periodo sotto il mecenatismo e alla corte di Ugo IV e Enrico II di Rodez. Si trovava in Spagna nel 1269, nell'entourage dell'allora \"infante\" Pietro il Grande. Con i colleghi trovatori Folquet de Lunel e Dalfinet accompagna Pietro a Toledo. Il 26 aprile a Riello, nei pressi di Cuenca, riceve un \"solidus\" per il suoi servigi. La \"Cobla en sis lengatges\" (\"Strofa in sei lingue\") di Cerver\u00ed ricalca il metro di \"Al bon rey q'es reys de pretz car\" di Folquet o \"Bel m'es ab motz leugiers a far\" di Sordel.\nCerver\u00ed scrive \"Si per tristor, per dol no per cossir\", un \"planh\", il 26 agosto 1276 per la morte di Giacomo il Conquistatore, diretto e quasi personale. Il trovatore chiede alla Vergine Maria di mostrare tanta misericordia per Giacomo cos\u00ec come lui sulla terra, in riferimento alla sua istituzione dell'Ordine Mercedario a Barcellona. Il poeta Matieu de Caersi scrive per Giacomo un \"planh\" molto diverso, \"Tant suy marritz que no.m puese alegrar\", dal tono moralistico e religioso."}
{"id": "3057631", "revid": "33689", "url": "https://it.wikipedia.org/wiki?curid=3057631", "title": "Il Calabrone Verde (disambigua)", "text": "Il Calabrone Verde e il suo corrispettivo inglese The Green Hornet possono riferirsi a:"}
{"id": "3057632", "revid": "352448", "url": "https://it.wikipedia.org/wiki?curid=3057632", "title": "Guillem de Cervera", "text": ""}
{"id": "3057633", "revid": "352448", "url": "https://it.wikipedia.org/wiki?curid=3057633", "title": "Guillermo de Cervera", "text": ""}
{"id": "3057634", "revid": "767487", "url": "https://it.wikipedia.org/wiki?curid=3057634", "title": "Georges de Br\u00e9beuf", "text": "Biografia.\nNipote di Jean de Br\u00e9beuf, si distinse, nella nutrita schiera dei versificatori minori del secolo, per la freschezza e la felicit\u00e0 dei suoi componimenti. \nScrisse versi burleschi, versi leggeri e galanti nel filone del preziosismo alla moda, liriche di accesa ispirazione religiosa raccolte sotto il titolo di \"Colloqui solitari\" (Entretiens solitaires, 1660); infine parodi\u00f2, in uno stile immaginoso e ben ritmato, il settimo canto dell\"'Eneide\" (1651) e la \"Pharsalia\" di Lucano (Lucain Travesti en vers enjou\u00ebz, 1656). Del poema di Lucano diede anche una traduzione-parafrasi (\"La Pharsale de Lucain\", 1653) ricca di interessanti spunti antitirannici. "}
{"id": "3057635", "revid": "125069909", "url": "https://it.wikipedia.org/wiki?curid=3057635", "title": "Mockbuster", "text": "Un mockbuster, pi\u00f9 raramente \"knockbuster\", \u00e8 il termine con il quale si indicano quei film, quasi sempre B-movie a basso costo, che vengono lanciati sul mercato, solitamente casalingo, cercando di cavalcare l'onda di un film che precedentemente ha riscosso un notevole successo. Anche se i due termini sono spesso usati come sinonimi, \"mockbuster\" nel significato della parola (gioco di parole tra \"mock\" = falso, parodistico, e \"blockbuster\") indica un prodotto a intento derisorio, mentre \"knockbuster\" indica un prodotto derivato.\nStoria.\nI \"mockbuster\" hanno una lunga e prolifica storia ad Hollywood e nel resto del mondo. Per esempio, il film \"The Monster of Piedras Blancas\" del 1959 fu una chiara opera derivata dal pi\u00f9 celebre \"Il mostro della laguna nera\", completa di un costume della creatura realizzata dallo stesso disegnatore, Jack Kevan. Altri film di culto vittime di imitazioni sono: \"Attack of the 50 Foot Woman\" che produsse \"Village of the Giants\", \"Fluido mortale\" che gener\u00f2 \"Il fango verde\"; \"La terra dimenticata dal tempo\" che produsse \"Legend of Dinosaurs &amp; Monster Birds\"; \"Star Wars\" produsse una serie di parodie ed imitazioni, come ad esempio l'italiano \"Star Crash - Scontri stellari oltre la Terza Dimensione\". Il film \"Gremlins\" del 1984, dalla popolarit\u00e0 ottenuta dal genere ispir\u00f2 la realizzazione del rip-off \"Hobgoblins - La stirpe da estirpare\" del 1988.\nComunque, un film del genere non dev'essere necessariamente un derivato di un'opera preesistente, potendo invece sfruttare il successo di un film o una serie televisiva per realizzarne un prodotto diverso. Il film \"Angel's Revenge\" del 1979 \u00e8, per esempio, considerato un knock-off sul concetto della popolare serie \"Charlie's Angels\".\nLo stesso principio pu\u00f2 essere lavorato inversamente: il programma televisivo \"Mister Ed\" fu realizzato grosso modo basandosi sulla serie cinematografica \"Francis the Talking Mule\", come il film Disney \"Gus - Uno strano campione di football\".\nLa GoodTimes Entertainment fu nota per i suoi lavori copiati dalla popolare controparte della Disney, negli anni novanta. Similarmente, lo studio di animazione al computer brasiliano Video Brinquedo, si \u00e8 specializzato fin dal 2006 nella realizzazione di film a basso costo diretti al mercato casalingo considerati da una larga parte dei critici, copie di film Pixar, Disney e DreamWorks. Tra i titoli sotto accusa: \"Little &amp; Big Monsters\" (copia di \"Mostri contro alieni\"), \"The Little Cars\" (copia di \"Cars - Motori ruggenti\"), \"Ratatoing\" (copia di \"Ratatouille\"), \"Tiny Robots\" (copia di \"WALL-E\"), \"What's Up?: Balloon to the Rescue!\" (copia di \"Up\"), \"The Frog Prince\" (copia di \"La principessa e il ranocchio\").\nCaratteristiche.\nI film tendono a essere sul modello di un classico film di serie B. Prodotti con un budget ridotto e in larga parte con una trama ispirata ad altri soggetti. I costi molto contenuti, anche grazie all'accesso a tecnologie video e grafiche via computer, ha permesso a queste opere di basso rilievo di essere molto redditizie nel mercato casalingo.\nBlockbuster, una delle pi\u00f9 grandi catene internazionali di noleggio per DVD e videogiochi, support\u00f2 implicitamente il mockbuster \"H.G. Wells' War of the Worlds\" con l'acquisto di sue centomila copie, in tempo per coincidere con la settimana d'apertura dell'altra omonima pellicola di Steven Spielberg.\nTitolazione.\nMolto spesso, anche se non sempre, un mockbuster usa un titolo che abbia una qualche assonanza con il titolo dell'opera originale a cui si ispira. Per esempio, il mockbuster \"Snakes on a Train\" (2006) cambia solo una parola rispetto all'originale \"Snakes on a Plane\". La The Asylum, \u00e8 uno studio cinematografico con base a Hollywood (California), creatore di \"Snakes on a Train\", specializzato in produzioni a basso costo ispirate ai grandi film americani, tra i suoi titoli: \"Transmorphers\", \"\", \"The Da Vinci Treasure\" e \"Titanic II\"."}
{"id": "3057639", "revid": "287204", "url": "https://it.wikipedia.org/wiki?curid=3057639", "title": "Olof von Dalin", "text": "Precettore del futuro Gustavo III, fu il primo rappresentante e divulgatore dell'Illuminismo nei paesi scandinavi; la sua attivit\u00e0 si realizz\u00f2 attraverso il giornale satirico \"Then sw\u00e4nska Argus\" (\"L'Argo svedese\", 1732 - 34).\nSulle orme di Jonathan Swift scrisse \"La favola del cavallo\" (1740), storia didattico-parodistica in cui il cavallo simboleggia il popolo e i suoi padroni i vari sovrani svedesi dalla met\u00e0 del XVI secolo all'inizio del XVIII. Con \"La storia del regno svedese\" (1747-62), elaborata sotto il segno del razionalismo illuministico, confut\u00f2 le fantastiche ricostruzioni della storiografia seicentesca. In poesia fu classicista e si rifece a Voltaire e a Pope."}
{"id": "3057640", "revid": "352448", "url": "https://it.wikipedia.org/wiki?curid=3057640", "title": "Giacomo il Conquistatore", "text": ""}
{"id": "3057641", "revid": "13102", "url": "https://it.wikipedia.org/wiki?curid=3057641", "title": "Florent Carton", "text": "Biografia.\nInizi\u00f2 imitando Moli\u00e8re ma intese creare, rispetto a quel modello, un teatro di pi\u00f9 lieve impianto, ispirato al divertimento e alla fantasia e tuttavia non privo di acute osservazioni di costume. Ebbero una notevole fortuna \"Il cavaliere alla moda\" (\"Le chevalier \u00e0 la mode\", 1687), \"L'estate delle civette\" (\"L'\u00e9t\u00e9 des coquettes\", 1690), \"Il tutore\" (\"Le tuteur\", 1695)."}
{"id": "3057643", "revid": "256896", "url": "https://it.wikipedia.org/wiki?curid=3057643", "title": "Florent Carton Dancourt", "text": ""}
{"id": "3057645", "revid": "62325867", "url": "https://it.wikipedia.org/wiki?curid=3057645", "title": "Ekaterina Romanovna Da\u0161kova", "text": ""}
{"id": "3057649", "revid": "838137", "url": "https://it.wikipedia.org/wiki?curid=3057649", "title": "Bartolomeo Cesi (cardinale)", "text": "Biografia.\nDella famiglia dei duchi di Acquasparta, pronipote dei cardinali Paolo Emilio Cesi e Federico Cesi. Si laure\u00f2 \"in utroque iure\" all'Universit\u00e0 di Perugia. Inizi\u00f2 la carriera ecclesiastica come refendario del tribunale della Segnatura Apostolica. Nel 1586 fu nominato prelato domestico di Sua Santit\u00e0 e pronotario apostolico \"participantium\". Il 1\u00ba luglio 1589 divenne chierico della Camera Apostolica e il 28 dicembre dello stesso anno suo tesoriere generale. L'8 gennaio 1590 fu nominato anche governatore di Civitavecchia.\nNel concistoro del 5 giugno 1596 papa Clemente VIII lo cre\u00f2 cardinale. Il 21 dello stesso mese ricevette la diaconia di Santa Maria in Portico Octaviae. Nello stesso anno vendette ad Ermete Cavalletti la sua tenuta di Grottaferrata, sulla quale sorger\u00e0 la villa Cavalletti. Dal 1597 al 1605 fu governatore di Tivoli.\nPartecip\u00f2 a entrambi i conclavi del 1605, che elessero Leone XI e Paolo V. Nello stesso anno fu governatore di Benevento.\nIl 10 marzo 1608 fu eletto arcivescovo di Conza. Il 5 dicembre 1611 opt\u00f2 per l'ordine dei cardinali presbiteri e per il titolo di San Pietro in Vincoli. Il 7 gennaio 1613 opt\u00f2 per il titolo di Santa Prassede.\nNel 1614 rinunci\u00f2 alla cattedra di Conza. Il 31 agosto 1620 opt\u00f2 per il titolo di Santa Maria in Trastevere, che tenne fino al 29 marzo 1621 quando lo permut\u00f2 con il titolo di San Lorenzo in Lucina. Fu cardinale protopresbitero.\nPartecip\u00f2 al conclave del 1621, che elesse Gregorio XV. Il 5 maggio 1621 fu eletto vescovo di Tivoli, citt\u00e0 dove mor\u00ec il 18 ottobre. Fu sepolto nella basilica di Santa Maria Maggiore a Roma.\nGenealogia episcopale.\nLa genealogia episcopale \u00e8:"}
{"id": "3057653", "revid": "287204", "url": "https://it.wikipedia.org/wiki?curid=3057653", "title": "Bartolomeo Cesi", "text": ""}
{"id": "3057657", "revid": "1656773", "url": "https://it.wikipedia.org/wiki?curid=3057657", "title": "Francesco Conti (cardinale)", "text": "Biografia.\nNacque da Giacomo, appartenente ad una famiglia di splendida nobilt\u00e0, i Conti di Valmontone, e da Elisabetta Carafa; la sua famiglia annoverava gi\u00e0 un pontefice e vari cardinali. Studi\u00f2 giurisprudenza.\nL'8 ottobre 1494 fu eletto arcivescovo di Conza e fu il terzo della sua famiglia a sedere sulla cattedra di Conza, che si trasmetteva nella sua famiglia dal 1455.\nIl 1\u00ba luglio 1517 papa Leone X \u2013 cui era legato da rapporti di parentela: il padre era cugino di secondo grado della madre del papa Clarice Orsini \u2013 lo cre\u00f2 cardinale. Il 6 luglio dello stesso anno ricevette il titolo di San Vitale. Sempre nello stesso anno, l'11 settembre, rinunci\u00f2 all'arcidiocesi di Conza.\nFu camerlengo del Sacro Collegio dal 1520 al 1521.\nMor\u00ec a Roma e fu sepolto nella chiesa del suo titolo.\nEbbe alcuni figli illegittimi: Ottavio, Camillo, Stefano, Marzio, Giovanni e Giulia."}
{"id": "3057658", "revid": "287204", "url": "https://it.wikipedia.org/wiki?curid=3057658", "title": "Francesco Conti", "text": ""}
{"id": "3057661", "revid": "33852046", "url": "https://it.wikipedia.org/wiki?curid=3057661", "title": "Sancia di Provenza", "text": ""}
{"id": "3057663", "revid": "33852058", "url": "https://it.wikipedia.org/wiki?curid=3057663", "title": "Folchetto da Marsiglia", "text": ""}
{"id": "3057664", "revid": "33852059", "url": "https://it.wikipedia.org/wiki?curid=3057664", "title": "Riccardo da San Vittore", "text": ""}
{"id": "3057668", "revid": "33852146", "url": "https://it.wikipedia.org/wiki?curid=3057668", "title": "Calisto", "text": ""}
{"id": "3057669", "revid": "92723", "url": "https://it.wikipedia.org/wiki?curid=3057669", "title": "Diocesi di Grodno", "text": ""}
{"id": "3057671", "revid": "92723", "url": "https://it.wikipedia.org/wiki?curid=3057671", "title": "Diocesi di Vitebsk", "text": ""}
{"id": "3057672", "revid": "92723", "url": "https://it.wikipedia.org/wiki?curid=3057672", "title": "Arcidiocesi di Minsk-Mohilev", "text": ""}
{"id": "3057675", "revid": "326822", "url": "https://it.wikipedia.org/wiki?curid=3057675", "title": "Shin Crayon Shin-chan", "text": ""}
{"id": "3057678", "revid": "33852275", "url": "https://it.wikipedia.org/wiki?curid=3057678", "title": "Giovanna di Guzm\u00e1n", "text": ""}
{"id": "3057679", "revid": "33852307", "url": "https://it.wikipedia.org/wiki?curid=3057679", "title": "Enrico di Susa", "text": ""}
{"id": "3057680", "revid": "92723", "url": "https://it.wikipedia.org/wiki?curid=3057680", "title": "Diocesi di Kamianets-Podilskyi", "text": ""}
{"id": "3057681", "revid": "256896", "url": "https://it.wikipedia.org/wiki?curid=3057681", "title": "Fioretti di San Francesco", "text": ""}
{"id": "3057682", "revid": "326822", "url": "https://it.wikipedia.org/wiki?curid=3057682", "title": "Casa Litterio", "text": ""}
{"id": "3057685", "revid": "104458", "url": "https://it.wikipedia.org/wiki?curid=3057685", "title": "Alberto I d'Austria", "text": ""}
{"id": "3057689", "revid": "92723", "url": "https://it.wikipedia.org/wiki?curid=3057689", "title": "Giovanni Antonio San Giorgio", "text": ""}
{"id": "3057690", "revid": "15756", "url": "https://it.wikipedia.org/wiki?curid=3057690", "title": "Carl Frederic Aagaard", "text": " \nBiografia.\nDopo gli studi iniziali, Aagaard lasci\u00f2 la citt\u00e0 natale a 19 anni, per seguire i corsi all'Accademia Reale delle Belle Arti di Copenaghen e divenne allora allievo del pittore paesaggista Peter Christian Skoovgaard, che avr\u00e0 sempre una grande influenza su Aagaard. Con suo fratello Johan Peter lavor\u00f2 sia all'incisione su legno xilografia che all'incisione all'acquaforte: fu anche assistente del pittore decoratore Georg Christian Hilker.\nNel 1857 Aagaard present\u00f2 per la prima volta al pubblico le proprie opere in un'esposizione organizzata dalla sua parrocchia: l'esposizione incontr\u00f2 un successo notevole ed inaspettato. Tra il 1869 e il 1870, Aagard intraprese un viaggio di studio attraverso la Svizzera e qualche anno pi\u00f9 tardi 1875-1876 visit\u00f2 l'Italia per conoscerne le bellezze naturali e artistiche. Da questii viaggi riport\u00f2 numerosissimi schizzi che us\u00f2, tornato nel suo studio a Copenaghen, come base per quadri ad olio. Nel 1872 ottenne il titolo di Professore."}
{"id": "3057694", "revid": "729019", "url": "https://it.wikipedia.org/wiki?curid=3057694", "title": "Volo Airblue 202", "text": "Il volo Airblue 202 era un volo nazionale passeggeri che precipit\u00f2 il 28 luglio 2010 vicino a Islamabad, la capitale del Pakistan, uccidendo tutti i 146 passeggeri e i sei membri dell'equipaggio. \u00c8 stato l'incidente aereo con pi\u00f9 morti in Pakistan. Il velivolo, un Airblue operato da un jet a fusoliera ristretta, l'Airbus A321-231, precipit\u00f2 nelle colline di Margalla nel nord di Islamabad durante un volo dall'Aeroporto Internazionale Jinnah all'Aeroporto Internazionale Benazir Bhutto. I controllori del traffico aereo secondo quanto emerso avrebbero perso il contatto con l'equipaggio del volo durante il loro tentativo di atterrare con una fitta nebbia e una pioggia incessante..\nQuesto \u00e8 stato il primo incidente fatale a coinvolgere un Airbus A321, la variante pi\u00f9 lunga degli aerei di corto-medio raggio della famiglia A320. Con base a Islamabad, Airblue \u00e8 la seconda compagnia pi\u00f9 grande del Pakistan, ove espleta oltre il 30% dei voli del mercato nazionale. Al momento dell'incidente la compagnia operava sette aerei, tutti della famiglia A320.\nL'incidente \u00e8 avvenuto in una zona montuosa con fitta vegetazione che non ha permesso agli elicotteri dell'aeronautica di poter atterrare vicino al luogo del disastro. In seguito allo schianto si \u00e8 levata una densa colonna di fumo.\nL'aereo.\nL'aereo che si schiant\u00f2 era un Airbus A321-231, registrato AP-BJB, numero di serie del costruttore 1218, che era stato costruito nel 2000. Questo \u00e8 stato il primo incidente fatale per l'A321, e la seconda perdita di un velivolo di questo genere. Il velivolo era stato originariamente consegnato all'Aero Lloyd e impiegato dall'Aero Flight prima di essere consegnato all'Airblue nel 2006.. Aveva accumulato circa 34.000 ore di volo in quasi 13.500 voli.\nL'incidente.\nIl volo lasci\u00f2 Karachi alle 07:50 ore locali (01:50 UTC). Le prime testimonianze suggerivano che i controllori del volo all'Aeroporto Internazionale Benazir Bhutto persero il contatto con l'aereo alle 09:43 ore locali (03:43 UTC) dopo che era stata negata l'autorizzazione all'atterraggio 13 minuti prima. Fu riportato che le cattive condizioni atmosferiche avevano costretto i controllori a deviare un altro aereo in attesa di atterrare 30 minuti prima dello schianto.\nL'aereo si avvicinava ad Islamabad da sud-est, seguendo una procedura che richiedeva di volare verso l'aeroporto fino al contatto visivo. Era quindi necessario volare attorno all'aeroporto verso est e nord, mantenendo una distanza di cinque miglia nautiche (nm, 9.26\u00a0km), fino ad allinearsi con la pista 12, che era rivolta verso sud-est. Il velivolo si schiant\u00f2 nelle montagne al di l\u00e0 della distanza di sicurezza assegnata, a circa 8 miglia nautiche (15\u00a0km) a nord dell'aeroporto, rivolto quasi completamente a nord, prima dell'allineamento con la pista 12 per l'avvicinamento finale.\nLa causa finale \u00e8 stata attribuita ad un errore del pilota che ha controllato il volo verso il terreno inavvertitamente: ha ignorato i ripetuti avvisi del copilota, che gli suggeriva di alzare l'aereo, fino a quando si \u00e8 accorto che il suo collega aveva ragione. Ma non ha fatto in tempo ad alzarsi e si \u00e8 schiantato su un rilievo.\nVittime.\nIl pilota dell'aereo, Iqbal Chaudhry, al momento dell'incidente aveva 35 anni e aveva accumulato pi\u00f9 di 25.000 ore di volo. Dei passeggeri 110 erano uomini, 29 donne e 7 bambini. Sei membri del Giovane Parlamento Pakistano erano a bordo."}
{"id": "3057695", "revid": "101175", "url": "https://it.wikipedia.org/wiki?curid=3057695", "title": "Gran Premio motociclistico degli Stati Uniti d'America 2010", "text": "Il Gran Premio motociclistico degli Stati Uniti d'America 2010 corso il 25 luglio, \u00e8 stato il nono Gran Premio della stagione 2010, riservato unicamente alla classe MotoGP, ed \u00e8 stato vinto da Jorge Lorenzo.\nMotoGP.\nHiroshi Aoyama e Randy De Puniet, infortunati, vengono sostituiti rispettivamente da Alex De Angelis e Roger Lee Hayden."}
{"id": "3057696", "revid": "124123", "url": "https://it.wikipedia.org/wiki?curid=3057696", "title": "Giuseppe Colli", "text": "Nel secondo dopoguerra fu uno dei pi\u00f9 intraprendenti artefici della ricostruzione culturale torinese, partecipando alla fondazione di alcune associazioni, collaborando a vari giornali con articoli di argomento letterario, artistico, storico, e fondando (1952) il periodico letterario Il Solitario (a significare la solitudine creativa dello scrittore) che sotto la sua direzione si merit\u00f2 la collaborazione e il plauso dei pi\u00f9 importanti scrittori dell'epoca.\nNegli stessi anni esord\u00ec come poeta e scrittore con vari volumi di poesia e prosa. Contemporaneamente alla sua attivit\u00e0 di scrittore diresse l'ufficio stampa della casa editrice S.E.I., della quale pi\u00f9 tardi assunse l'incarico di redattore capo. Per tale editrice il Colli diresse alcune enciclopedie di cultura e un dizionario italiano e varie collane di narratori italiani per le scuole, Giuseppe Colli ha sinora pubblicato cinque raccolte di poesie e diciotto libri in prosa. La sua attivit\u00e0 letteraria \u00e8 ancor oggi impegnata a testimoniare la vitalit\u00e0 della sua vocazione di scrittore, che ha dato un importante contributo alla letteratura italiana, alla cultura e alla editoria regionale piemontese.\nAl Monferrato, sua indimenticata terra di origine, il Colli dedic\u00f2 un libro storico-artistico e descrittivo che riscosse larghi consensi critici. Per tale volume, nel 1970, gli venne concesso dalla Presidenza del Consiglio dei Ministri un Premio della Cultura.\nLe sue opere di poesia comprendono: Il cielo dell'isola (edizioni Momenti, 1950); La voce muta (Ed. La cittadella, 1968); L'et\u00e0 breve (Ed. Rattero, 1950); Poesia a due voci (Societ\u00e0 editrice internazionale, 1951); Ricerca d'approdo (Ed.Vallecchi, 1965).\nLa sua nota Storia di Torino, nel 1981, gli merit\u00f2 un secondo Premio della Cultura dalla Presidenza del Consiglio dei Ministri. \nHa pubblicato le seguenti opere in prosa: "}
{"id": "3057707", "revid": "1442080", "url": "https://it.wikipedia.org/wiki?curid=3057707", "title": "Lucio Cornelio Merula (console 193 a.C.)", "text": "Biografia.\nNel 194 a.C., insieme a Gaio Salonio fu incaricato della fondazione di una colonia romana a \"Tempsa\" in Magna Grecia, conquistata ai Bruzi.\nNel 193 a.C. fu eletto console insieme ad Quinto Minucio Termo. Al momento delle cerimonie per l'assunzione della carica, tuttavia, si verificarono una serie di terremoti, in seguito ai quali, dopo la consultazione dei Libri sibillini, furono decisi tre giorni di cerimonie religiose.\nI consoli furono incaricati di fronteggiare gli attacchi dei Liguri e dei Boi alle citt\u00e0 romane in Gallia cisalpina. Il suo collega Quinto Minucio Termo, da \"Arretium\" si mosse in aiuto di \"Pisae\", assediata da 40.000 uomini e la liber\u00f2, ma non os\u00f2 affrontare i Liguri in campo aperto a causa dello scarsit\u00e0 delle sue forze.\nLucio Cornelio Merula, saccheggi\u00f2 i territori dei Boi, che cercarono di evitare la battaglia. Il console si diresse verso \"Mutina\", dove i Boi cercarono di tendergli un'imboscata, ma scoperti furono costretti ad affrontare lo scontro. Nella battaglia le truppe alleate e le coorti speciali, comandate da Marco Claudio Marcello (che era stato console nel 196 a.C.) e da Tiberio Sempronio Longo (console nel 194 a.C.), cominciarono a cedere terreno, ma il console li sostenne con prima una e poi anche la seconda delle sue legioni e ordin\u00f2 l'attacco alla cavalleria alleata, condotta da Gaio Livio Salinatore, tenuta fino ad allora di riserva, che provoc\u00f2 la rotta dei Galli e determin\u00f2 la vittoria romana.\nLucio Cornelio Merula invi\u00f2 quindi una lettera al Senato, annunciando la vittoria, e ricevette l'ordine di tornare a Roma per presiedere alle elezioni, compito che avrebbe dovuto svolgere il suo collega, impossibilitato per\u00f2 ad allontanarsi dalla zona di guerra per impedire ai Liguri di attaccare il territorio romano. Il suo luogotenente, Marco Claudio Marcello, invi\u00f2 numerosi messaggi ai senatori criticando la sua conduzione dello scontro e accusandolo di aver utilizzato in ritardo le truppe tenute in riserva, causando pesanti perdite nell'esercito romano, e di aver ritardato inoltre l'intervento della cavalleria romana, che non avrebbe dunque potuto inseguire con successo i fuggiaschi. Quando giunse a Roma, il console rese conto delle operazioni militari condotte e dello Stato della provincia che gli era stata affidata e richiese il trionfo. Fu tuttavia criticato per aver lasciato a capo dell'esercito fuori dalla citt\u00e0 Marco Claudio Marcello, al quale dunque non fu possibile ripetere le proprie critiche, al posto di Tiberio Sempronio Longo, che era stato console l'anno precedente. Due tribuni della plebe annunciarono il loro veto ad un senatoconsulto in favore del trionfo."}
{"id": "3057708", "revid": "1305772", "url": "https://it.wikipedia.org/wiki?curid=3057708", "title": "Lucio Cornelio Merula", "text": "Lucio Cornelio Merula (\"Lucius Cornelius Merula\") \u00e8 il nome di due personaggi della storia romana:"}
{"id": "3057714", "revid": "247222", "url": "https://it.wikipedia.org/wiki?curid=3057714", "title": "Another Time, Another Place (Bryan Ferry)", "text": "Another Time, Another Place \u00e8 il secondo album di Bryan Ferry, pubblicato dalla Island Records nel luglio del 1974.\nL'album raggiunse la quarta posizione nelle chart albums britanniche, mentre il brano \"The 'In' Crowd\" sal\u00ec al tredicesimo posto nella classifica UK riservata ai singoli, un secondo singolo \"Smoke Gets in Your Eyes/Another Time Another Place\" raggiunse la posizione numero 17 (UK Charts)."}
{"id": "3057716", "revid": "15756", "url": "https://it.wikipedia.org/wiki?curid=3057716", "title": "Pont du Carrousel", "text": "Il Pont du Carrousel \u00e8 un ponte di Parigi che attraversa la Senna. Esso collega il I \"arrondissement\" (Quai des Tuileries), sulla riva destra del fiume, con il VI e VII \"arrondissement\" (Quai Voltaire), sulla riva sinistra.\nStoria.\nPont du Carroussel o pont des Saints-P\u00e8res del 1834.\nChiamato in genere Pont du Carroussel, esso era parimenti detto \"pont des Saints-P\u00e8res\" poich\u00e9 costituiva il prolungamento della rue des Saints-P\u00e8res. Inoltre era talvolta detto \"pont du Louvre\", poich\u00e9 sulla riva destra sboccava di fronte al Museo del Louvre.\nUn'ordinanza regia dell'11 ottobre 1831 autorizz\u00f2 la costruzione del ponte, dichiarandone concessionario M. Rangot. Quest'ultimo trasfer\u00ec i suoi diritti a M. Borde. La concessione era prevista per trentaquattro anni e dieci mesi a partire dal 1\u00ba gennaio 1833 e quindi sarebbe durata fino al 1\u00ba novembre 1867.\nIl suo ideatore, l'ingegnere Antoine-R\u00e9my Polonceau, diede prova di un grande senso dell'innovazione poich\u00e9 realizz\u00f2 un ponte ad arco mentre la tendenza di allora era quella di costruire ponti sospesi. La struttura complessa in ghisa e in legno \u00e8 altres\u00ec audace, cosa che gli valse alcune critiche. Cos\u00ec i cerchi in ferro che decorano la struttura metallica vennero definiti ironicamente \u00abcerchi di salvietta\u00bb. A ciascun angolo del ponte si elevano sculture di Louis Petitot (tuttora presenti sul ponte odierno) rappresentanti \"L'Abbondanza\", \"L'Industria\", \"La Senna\" e \"La Citt\u00e0 di Parigi\".\nIl ponte fu aperto alla circolazione il 30 ottobre 1834. Esso \u00e8 lungo in totale 169,5\u00a0metri e largo (distanza fra i parapetti) 11,85\u00a0metri ed \u00e8 costituito da tre archi di 47,67\u00a0metri d'apertura.\nIl 28 dicembre 1849, la citt\u00e0 di Parigi sottoscrive un accordo, approvato per decreto il 14 febbraio 1850, per riscattare il pedaggio per 1\u00a0766\u00a0656 franchi pagabili in rate annue tra il 1\u00ba settembre 1850 e e il 1\u00ba novembre 1867.\nSotto il Secondo impero, il ponte, che si trovava su un asse collegante le stazioni di Montparnasse e Saint-Lazare, vide aumentare la sua circolazione. Il prefetto, barone Haussmann, intendeva sostituirlo con un ponte pi\u00f9 largo nell'asse dei passaggi del Louvre realizzati dall'architetto Hector-Martin Lefuel, nel quadro di un grande progetto che riunisse il Louvre e il Palazzo delle Tuileries. Questo progetto fu abbandonato a seguito dello scoppio della guerra franco-prussiana.\nNel 1883 il ponte fu chiuso alla circolazione per sei mesi per rimpiazzare una parte delle travi e delle traverse. I tecnici che eseguirono le sostituzioni consigliarono di cambiare l'impalcato in legno del piano stradale con uno di ferro martellato. Ci\u00f2 fu fatto nel 1906.\nNonostante questa riparazione, il ponte risultava troppo stretto e si muoveva \nTra ottobre 1905 e novembre 1906, ebbe luogo una discussione per l'intromissione della rivista \"Le B\u00e9ton arm\u00e9\" fra la ditta Hennebique, rappresentata dall'ingegner L. Quesnel, e Jean R\u00e9sal, che era l'ingegnere capo del Servizio della Navigazione della Senna e dei ponti di Parigi. Hennebique voleva mostrare la superiorit\u00e0 del cemento armato e il proprio interesse economico.\nPont du Carrousel del 1935.\nNel 1930 il ponte fu ritenuto di altezza insufficiente per la navigazione fluviale e si decise di distruggerlo totalmente per rimpiazzarlo con un'opera pi\u00f9 a valle di fronte ai passaggi del Louvre.\nIl nuovo ponte fu concepito dal Servizio dei ponti di Parigi con gli ingegneri Henri Lang e Jacques Morane, aiutati dagli architetti Gustave Umbdenstock e Tourry: esso riprese la forma generale del ponte precedente con i suoi tre archi, ma fu ora realizzato in cemento armato, confermando la proposta fatta da Hennebique nel 1905. L'ingegnere dei \"Ponts et chauss\u00e9es\", Jacques Morane, scrisse sulla rivista \"Travaux\", del luglio 1935, che:\nIl progetto di massima fu presentato nel 1932. I lavori furono autorizzati con decreto del Consiglio di Stato il 26 agosto 1933. Il progetto definitivo fu aggiudicato il 23 maggio 1935. I lavori iniziarono per la parte a valle chef u posta in servizio prima della demolizione del vecchio ponte. La seconda guerra mondiale ferm\u00f2 i lavori di sistemazione sulla riva sinistra.\nRaymond Subes ha concepito, per l'illuminazione del ponte, un ingegnoso sistema telescopico posto in funzione nel 1946 (le lampade si alzavano dai 13\u00a0metri di altezza durante il giorno ai 20 durante la notte), che si guast\u00f2 poco dopo l'entrata in servizio e che \u00e8 stato restaurato nel 1999.\nAvvenimenti.\nIl 1\u00ba maggio 1995 Brahim Bouarram, un marocchino di 29 anni, fu gettato nella Senna da una banda di \"skinhead\" uscita dalle fila di una manifestazione del Front national.\nNel 2003, il sindaco di Parigi Bertrand Delano\u00eb, a nome dei cittadini di Parigi ha onorato la sua memoria e quella di tutte le vittime del razzismo con la posa di una lapide in memoria e per respingere l'odio. \nTrasporti.\nIl ponte \u00e8 servito dalla stazione Palais Royal - Mus\u00e9e du Louvre della metropolitana di Parigi."}
{"id": "3057718", "revid": "125776746", "url": "https://it.wikipedia.org/wiki?curid=3057718", "title": "Ivan Stefanutti", "text": "Biografia.\nLaureato in Architettura a Venezia, la sua attivit\u00e0 \u00e8 maggiormente intensa nell'opera lirica, dove ha curato la regia, le scene ed i costumi per i teatri lirici italiani e stranieri.\nDopo una lunga collaborazione con Sylvano Bussotti, agli inizi degli anni novanta del XX secolo, inizia a firmare le sue regie. Mette in scena titoli dal grande repertorio popolare dell'opera (\"La traviata\", \"Rigoletto\", \"La boh\u00e8me\", \"Nabucco\", ecc), rarit\u00e0 liriche (\"Lodoletta\", \"I Rantzau\", ecc.), nonch\u00e9 opere di autori contemporanei. I suoi spettacoli sono sia di impostazione tradizionale come \"Andrea Ch\u00e9nier\" sia personali allestimenti come \"Aida\" in versione intergalattica.\nMolto attivo anche nel teatro leggero, nel musical ed nell'operetta. Per il festival dell'operetta di Trieste firma \"Il conte di Lussemburgo\", \"Rose Marie\", \"La vedova allegra\" e \"Orfeo all'inferno\".\nNell'estate 2001 debutta con l'opera rock \"Metropolis\", ispirato al film di Fritz Lang. Dalla collaborazione con Silver nasce un nuovo musical \"In bocca al lupo!\u2026e basta!\", spettacolo che si avvale di nuove tecnologie che consentono ad attori virtuali (Lupo Alberto) di recitare assieme ad attori reali.\nNel suo operare in ogni tipologia di spettacolo, mette in scena anche commedie per il grande pubblico con attori molto popolari come Gianfranco D'Angelo o Enrico Beruschi.\nAlla fine del 2005, le esperienze tra musica, danza e prosa confluiscono in \"Histoire du soldat\" di Igor' F\u00ebdorovi\u010d Stravinskij, al Teatro Sociale di Rovigo. Nel 2008 dirige un inedito \"Elisir d'amore\" nella Lingua italiana dei segni, con artisti non udenti al Teatro Comunale di Treviso. Sempre nel 2008 continua l'esperienza con la prosa \u201cseria\u201d con \"La terra senza\", dramma di A.Vinci.\nIl rapporto con il balletto inizia al Teatro Regio di Torino nel 1993, dove cura due allestimenti con le coreografie di R. Castello e continua, con regolarit\u00e0, con C. Ronda e la Compagnia Fabula Saltica di Rovigo. (\"Pinocchio- burattino senza fili\" supera le 180 repliche). Dal 2004 al 2011 collabora con Atto Primo-Rimininmusica dove ogni primo gennaio un'opera lirica apre l'anno. Per il cinema firma le scene ed i costumi del film \"Maggio musicale\" di Ugo Gregoretti. Nel maggio 2004 dirige Pl\u00e1cido Domingo ne \"Le donne di Puccini\" al Festival Puccini di Torre del Lago, dove il grande tenore interpreta il ruolo (in prosa) di Giacomo Puccini.\nDal libro \"Il formaggio e i vermi\" di Carlo Ginzburg viene tratta l\u2019opera lirica Menocchio di R.Miani che mette in scena al Mittelfest nel 2016.\nNel 2017 inizia una progetto internazionale che vede due teatri statunitensi (OperaCarolina di Charlotte e New York City Opera di New York) e\ndue teatri italiani (Teatro Lirico di Cagliari e Teatro del Giglio di Lucca) coprodurre \"La fanciulla del west\" di Giacomo Puccini.\nNel 2019 una nuova incursione nel Musical con i bellissimi costumi di Singin\u2019 in the rain.\nLo stesso anno segna il suo ritorno negli Stati Uniti con una nuova produzione dell\u2019opera \"Macbeth\" di Giuseppe Verdi.\nSegue una nuova produzione di \"Tosca\" di Giacomo Puccini.\nDopo l'inevitabile pausa che ha fermato tutto il mondo dello spettacolo, nel 2021 la sua attivit\u00e0 riprende a pieno ritmo firmando regia, scene e costumi per un nuovo \"Il barbiere di Siviglia\" di Gioachino Rossini per l'AsLiCo, in coproduzione con Shanghai Conservatory of Music e Opera Lombardia; e una nuova edizione de \"La traviata\" di Giuseppe Verdi per il Teatro Sociale di Rovigo in coproduzione con altri 4 teatri italiani. \nContemporaneamente disegna i costumi per l'ennesimo Musical: Pretty Woman. "}
{"id": "3057719", "revid": "38120", "url": "https://it.wikipedia.org/wiki?curid=3057719", "title": "Freccia Rossa (Tex)", "text": ""}
{"id": "3057720", "revid": "1318658", "url": "https://it.wikipedia.org/wiki?curid=3057720", "title": "Pont Royal", "text": "Il pont Royal \u00e8 un ponte di Parigi che attraversa la Senna collegando il I e il VII \"arrondissement\". \u00c8 il terzo pi\u00f9 antico ponte della citt\u00e0, dopo il pont Neuf e il pont Marie.\nUbicazione e accesso.\nCollega il quartiere amministrativo di Saint-Germain-l'Auxerrois, sulla riva destra all'altezza del Pavillon de Flore, con il quartiere amministrativo di Saint-Thomas-d'Aquin, sulla riva sinistra all'altezza della Rue du Bac della quale costituisce il prolungamento sul fiume. I ponti vicini sono: a monte il Pont du Carrousel, a valle la Passerelle L\u00e9opold-S\u00e9dar-Senghor.&lt;br&gt;\nLe stazioni della metropolitana pi\u00f9 prossime si trovano: sulla riva destra, oltre il Giardino delle Tuileries, la stazione Tuileries in Rue de Rivoli, sulla riva sinistra la stazione Rue du Bac nella via omonima.\nStoria.\nL'uso di una barca per attraversare la Senna fu autorizzato dalle lettere patenti del re Enrico II il 9 settembre 1550\nDopo aver assistito, nel corso di una passeggiata, all'incidente di una battello che attraversava la Senna, Luigi XIII ordin\u00f2 la costruzione di un ponte in questo luogo\nPont Rouge nel 1632.\nNel 1632, l'appaltatore Pierre Pidou realizz\u00f2 per il finanziere Barbier un ponte di legno a pedaggio in questo luogo, che sar\u00e0 chiamato \"pont Sainte-Anne\" (ponte san'Anna) in riferimento ad Anna d'Austria o \"pont Rouge\" (per via del suo colore).\nRimpiazz\u00f2 l'antico \"bac des Tuileries\" a cui la rue du Bac deve il suo nome, che proseguiva la sua traversata dal 1550.\nFragile, questo ponte di quindici archi sar\u00e0 riparato una prima volta nel 1649, interamente rifatto due anni pi\u00f9 tardi, incendiato nel 1654, trascinato dalle acque nel 1656.\nUn banchiere fiorentino, Lorenzo Tonti, ottenne da Mazarino il permesso di creare un banco di speculazione di 1.200.000, il cui ricavo doveva pagare la ricostruzione del ponte in pietra. Questo progetto non ha mai visto la luce, ma ha lasciato nella lingua francese la parola \"tontina\"\nIl ponte fu di nuovo ricostruito nel 1660 in legno, consolidato nel 1673 e infine distrutto a causa della rottura del ghiaccio nella notte tra il 28 e il 29 febbraio 1684. Madame de S\u00e9vign\u00e9 rifer\u00ec di questa distruzione e scrisse: \u00ab...il Pont Rouge in partenza per Saint-Cloud\u00bb. Il ponte perse otto dei suoi archi. Importante fu il contributo dato dall'architetto Jacques Gabriel IV.\nPont Royal nel 1689.\nVenne rimpiazzato tra il 25 ottobre 1685 e il 13 giugno 1689 da un ponte in pietra interamente finanziato dal re Luigi XIV, e ci\u00f2 gli valse il nome di \"pont Royal\" (Ponte Reale).\nIl sovrintendente dei lavori edili del re Louvois incaric\u00f2 Jacques Gabriel, Jules Hardouin-Mansart e Fran\u00e7ois Romain di realizzare quest'opera.\nCronologia:\nNel XVIII secolo, fu un luogo di predilezione per le tutte le feste e le ricorrenze parigine.\nL'11 luglio 1791, la processione che trasportava le ceneri di Voltaire pass\u00f2 dal ponte.\nDopo la Rivoluzione francese, tra il 1792 e il 1804, il ponte venne rinominato \"pont National\", in seguito \"pont des Tuileries\" fino al 1814.\nFu l\u00ec che Napoleone Bonaparte fece dispose i cannoni per difendere il palazzo delle Tuileries, dove era situata la Convenzione nazionale e il Comitato di salute pubblica diretto da Maximilien de Robespierre.\nNel 1852, lo spessore della chiave della trave centrale fu diminuito per limitare la rigidit\u00e0 dell'accesso.\nNel 1939, fu classificato monumento storico con lo stesso titolo del pont Neuf e del pont Marie.\nNel 2005, fu illuminato in occasione della candidatura di Parigi per accogliere i giochi olimpici nel 2012."}
{"id": "3057722", "revid": "110157", "url": "https://it.wikipedia.org/wiki?curid=3057722", "title": "Passerelle L\u00e9opold-S\u00e9dar-Senghor", "text": "La Passerelle L\u00e9opold-S\u00e9dar-Senghor \u00e8 un ponte di Parigi per l'attraversamento pedonale della Senna. Si trova vicino alla fermata Assembl\u00e9e Nationale della metropolitana di Parigi."}
{"id": "3057723", "revid": "110157", "url": "https://it.wikipedia.org/wiki?curid=3057723", "title": "Pont des Invalides", "text": "Il Pont des Invalides \u00e8 un ponte di Parigi sulla Senna, che mette in comunicazione l'VIII \"arrondissement\" con il VII \"arrondissement\", collegando la place du Canada (sulla riva destra) a Place de Finlande (sulla riva sinistra), in asse con, rispettivamente, Avenue Franklin D. Roosevelt e Boulevard de La Tour-Maubourg.\n\u00c8 il ponte di Parigi pi\u00f9 basso che attraversa la Senna.\nStoria.\nLa storia del ponte ebbe inizio nel 1821, quando l'ingegner Claude Navier lavorava al progetto di un ponte tecnicamente rivoluzionario destinato a essere costruito di fronte all'h\u00f4tel des Invalides (al posto dell'attuale ponte Alessandro III). La costruzione di un ponte sospeso che attraversasse la Senna senza punti di appoggio esord\u00ec dunque nel 1824. Tuttavia rotture e crolli condannarono l'opera, ancora incompiuta, alla demolizione.\nA seguito delle lamentele dei difensori della prospettiva degli \"Invalides\", l'Amministrazione cittadina decise di trasferire il futuro ponte a valle. Questa volta si trattava di un ponte sospeso in tre parti sostenute da posrtici di 20\u00a0metri di altezza, con due pilastri nella Senna. Gli ingegneri Marie Fortun\u00e9 de Verg\u00e8s e Bayard de la Vingtrie terminarono la loro opera nel 1829, ma il ponte si trov\u00f2 troppo sollecitato e il suo accesso dovette essere regolamentato dal 1850.\nNel 1854 esso fu demolito in vista della sua sostituzione per l'Esposizione Universale del 1855. Gli ingegneri Paul-Martin Gallocher de Lagalisserie e Jules Savarin utilizzarono i pilastri gi\u00e0 esistenti di un ponte sospeso precedente e ve ne aggiunsero uno nuovo al centro, per costruire un ponte ad arco in muratura. Il nuovo pilastro fu decorato di due gruppi allegorici, \"La Vittoria terrestre\", di Nicolas-Victor Vilain, a monte, e \"La Vittoria marittima\", di Georges Diebolt, a valle, mentre i vecchi piloni vennero ornati con trofei militari delle armi imperiali, opere di Astyanax-Sc\u00e9vola Bosio.\nBench\u00e9 pi\u00f9 solido, questo ponte sub\u00ec nel 1878 un cedimento da 25 a 30\u00a0centimetri e durante 'inverno del 1880 perse due arcate (ripristinate dalla fine dell'anno). Il ponte, da allora, \u00e8 stabile e la sola modifica apportata nel XX secolo fu l'allargamento dei suoi marciapiedi nel 1956.\nPer l'esposizione universale del 1900, il ponte fu raddoppiato a valle da una passerella pedonale, la \"passerelle des Invalides\".\nTrasporti.\nIl ponte \u00e8 servito dalle stazioni del \"M\u00e9tro\"\nChamps-\u00c9lys\u00e9es - Clemenceau, Alma - Marceau e La Tour-Maubourg."}
{"id": "3057724", "revid": "88740", "url": "https://it.wikipedia.org/wiki?curid=3057724", "title": "West Salem", "text": ""}
{"id": "3057726", "revid": "247222", "url": "https://it.wikipedia.org/wiki?curid=3057726", "title": "Let's Stick Together (album Bryan Ferry)", "text": "Let's Stick Together \u00e8 il terzo album di Bryan Ferry, pubblicato dalla Island Records nel settembre del 1976.\nL'album si piazz\u00f2 al 19\u00ba posto delle classifiche britanniche e, per una settimana, la prima posizione nella classifica australiana."}
{"id": "3057728", "revid": "36426", "url": "https://it.wikipedia.org/wiki?curid=3057728", "title": "Mario Moschi", "text": "Biografia.\nOrigini e formazione.\nFiglio dell'impresario edile Galileo e di Antonia Frosini, da adolescente entr\u00f2 in contatto con lo scultore Oreste Calzolari presso la Manifattura di Terrecotte di Signa, dimostrando un precoce interesse per la scultura, tanto da convincere la famiglia a dedicarsi agli studi artistici. \nDal 1911 al 1915 frequent\u00f2 l'Accademia di Belle Arti di Firenze, allievo, tra gli altri, di Augusto Rivalta, Emilio Zocchi e Domenico Trentacoste, che gli ispirarono un amore per le forme nitide e ben proporzionate della tradizione. \nTra le prime opere di questa fase giovanile (1915-16) ci sono il \"Riratto della madre\" (Firenze, Galleria d'arte moderna) e il \"Ritratto della sorella\" (Firenze, collezione privata), che mostrano una certa vibrazione espressiva ispirata a Medardo Rosso. Nella perduta statua del \"Seminatore\" (1916), con cui vinse il concorso Baruzzi a Bologna, aderiva invece alla poetica sociale dello scultore belga Constantin Meunier. Durante la leva nella prima guerra mondiale modell\u00f2 il rilievo del \"Soldato austriaco che calpesta i cadaveri dei soldati italiani\", opera pure perduta di gusto verista, che dimostrava un'attenzione eclettica ai modelli che in quegli anni si potevano reperire sulla scena artistica continentale. \nAlla fine del conflitto, grazie all'aiuto del suo maestro Trentacoste, ottenne a Nizza la direzione per un anno di una fabbrica di marmi artificiali, e produsse anche caricature per un giornale.\nGli anni del fascismo.\nTornato a Firenze nel 1923, apr\u00ec un proprio studio, dove si dedicava anche alla produzione di medaglie commemorative, un'attivit\u00e0 legata alla tradizione italiana e fiorentina in particolare che port\u00f2 avanti con passione per tutta la vita.\nQuell'anno partecip\u00f2 alla prova di primo grado del concorso per il \"Monumento alla madre italiana\" per la cappella Capponi nella chiesa di Santa Croce: il suo bozzetto (perduto) fu tra i pi\u00f9 apprezzati (anche se per il lavoro venne poi scelto Libero Andreotti), tanto che gli permise di mettersi in luce partecipando l'anno seguente alla Biennale di Venezia, con \"I giochi dell\u2019amore\" e \"Il nido\" che, sebbene perdute, mostrano nelle riproduzioni fotografiche ancora una sintesi di ispirazioni eclettiche, dalla salda monumentalit\u00e0 di Michelangelo alla stilizzazione arcaicizzanti di \u00c9mile-Antoine Bourdelle e Ivan Me\u0161trovi\u0107.\nNegli anni Venti il regime promosse una capillare commemorazione dei caduti della prima guerra mondiale, che venne detta \"monumentomania\". A questo programma parteciparono tantissimi giovani scultori che, aderendo spesso alla nuova estetica d\u00e9co, realizzarono opere monumentali che, legate solo in parte alla retorica fascista, poterono in larga parte salvarsi dalle distruzioni ed epurazioni dei tumultuosi anni della guerra e della riconciliazione post-conflitto. Tra questi, Moschi ricevette due incarichi importanti: il primo col \"Monumento ai caduti di Rifredi\" (1925-1927), per il quale compose un gruppo di tre figure con un arciere che ricorda l\"'Ercole\" di Bourdelle; il secondo, ancora pi\u00f9 ambizioso, di Poggio a Caiano (1928-30, dove scolp\u00ec sulle facce di un cubo di marmo tre rilievi dalla monumentalit\u00e0 salda e distesa, percorsa tuttavia da tensione lineare, che divenne poi una delle sue caratteristiche pi\u00f9 riconoscibili dello stile maturo.\nCon queste opere ebbe il suo primo riconoscimento pubblico, ottenendo tra l'altro il plauso di Libero Andreotti e di Ugo Ojetti. \nDal 1928 al 1939, grazie all'amicizia col podest\u00e0 di Arezzo Pier Ludovico Occhini, esegu\u00ec una serie di opere per la citt\u00e0 toscana, a partire da alcune statue a tutto tondo, di gusto d\u00e9co, per la sua villa La Striscia, a cui seguirono il \"Monumento ai caduti del liceo Petrarca\" (bozzetto in stucco del 1936, e versione in bronzo fusa per interessamento del ministro dell\u2019Educazione nazionale Giuseppe Bottai), i, rilievo della \"Madonna del canarino\" per un tabernacolo di via della Minerva, e due grandi tondi a rilievo in gesso con le effigi di Vittorio Emanuele III e di Benito Mussolini per il foro Boario (Arezzo, Archivio storico comunale), in cui mise a frutto su scala monumentale la sua esperienza nella medaglistica.\nNel 1933 venne eletto Accademico onorario dell'Accademia delle arti del disegno di Firenze e docente di scultura all'Istituto d'Arte di Firenze. In quegli anni partecip\u00f2 a numerose rassegne nazionali e internazionali, tra cui Budapest (1936), Napoli (1937), Arezzo (1938, con \"Testa di bimbo\"), Roma (1939 con \"Piccolo lottatore\"), Milano (1941 con \"Lottatori\" e \"Ritratto\") e a Firenze con regolarit\u00e0 a diversi Premi del Fiorino e alla Societ\u00e0 delle Belle Arti. Nel 1939 espose a San Remo \"Lotta greco-romana\". \nAl di l\u00e0 delle commissioni pubbliche del regime, Moschi si andava infatti interessando in quegli anni soprattutto ai temi sportivi, presentando figure di atleti (tennisti, tuffatori, bocciatori, tiratori di fune, calciatori) sia in scala monumentale che in bronzetto in numerose mostra nazionali e internazionali nel corso di tutti gli anni Trenta. \nL'esempio pi\u00f9 noto di questo filone \u00e8 la statua a tutto tondo del \"Calciatore\", modellato nel 1931 e collocato all'ingresso della tribuna del nuovissimo Stadio Giovanni Berta a Firenze; una seconda variante (\"Calciatore Stop in corsa\") partecip\u00f2 nel 1933 alla \"I Mostra del Sindacato nazionale fascista di belle arti\" di Firenze e nel 1934 alla Biennale di Venezia (premio del CONI), per vincere infine uno dei concorsi artistici legati alle Olimpiadi di Berlino del 1936, venendo collocata al Friedrich-Ludwig-Jahn-Sportpark di Berlino. \nUn altro filone dell'attivit\u00e0 di Moschi di quegli intensi anni \u00e8 la decorazione plastica di nuove architetture razionaliste, a fianco di alcuni dei pi\u00f9 noti architetti di quegli anni. Ad esempio realizzo per la Palazzina Reale di Santa Maria Novella a Firenze il rilievo marmoreo con \"Michelangelo che dirige i lavori delle fortificazioni durante l\u2019assedio di Firenze\" (1934), due sovrapporte per la Scuola di applicazione per la Regia Aeronautica (1937-1937), due grandi metope per il portale dell'Istituto agricolo coloniale per l\u2019Africa italiana (1938) e infine il grandioso altorilievo per l'altorilievo destro dell'Universit\u00e0 di Trieste (\"Allegoria del fascismo e le sanzioni\", dal 1939).\nNel 1941 \u00e8 nominato titolare di scultura all'Istituto d'Arte di Lucca, per \"chiara fama\". Nel 1942 fece la sua ultima partecipazione alla Biennale di Venezia (con \"La vittoria del lavoro e delle armi\"), dopo un ventennio pressoch\u00e9 ininterrotto.\nIl Dopoguerra.\nIl dopoguerra rappresent\u00f2 un momento di crisi per la maggior parte degli artisti che avevano lavorato per il regime, sia per ragioni politiche, poich\u00e9 venivano considerati \"compromessi\" col fascismo, sia estetiche, per il diffondersi della nuova estetica informale, cos\u00ec lontana dalla tradizione figurativa del \"ritorno all'ordine\" degli anni Venti e Trenta.\nNel 1948 fu tra i fondatori del Gruppo Donatello, e come tale venne raffigurato poi in un affresco commemorativo in piazza Vasari a Firenze. \nMoschi, mantenendosi fedele alla tradizione, venne escluso dal panorama delle commissioni pubbliche ufficiali, dedicandosi tuttavia con successo al mercato privato, soprattutto all'estero, e alla medaglistica. Risalgono ad esempio agli anni 1947-1949 una serie di sculture in marmo spedite al cimitero del Forest Lawn Memorial Park di Glendale, presso Los Angeles, mentre per i cimiteri della Toscana fece molti ritratti in forma di medaglione marmoreo. \nNonostante questa forma di ostracismo, grazie all'amicizia con Piero Bargellini e Rodolfo Siviero riusc\u00ec tuttavia di ricevere, nel corso degli anni Cinquanta e Sessanta, una serie di commissioni per fontane e piccoli monumenti per Firenze, in cui port\u00f2 avanti il suo gusto per la tradizione neoquattrocentesca. \nIn quel periodo il gusto per la poetica figurativa ritrovava comunque una sua strada, portata avanti con forza ad esempio dal fiorentino Pietro Annigoni. In questo quadro Moschi ottenne di nuovo delle commissioni importanti, prima fra tutte il completamento della decorazione della facciata dell'Universit\u00e0 di Trieste (\"Glorificazione del lavoro e della cultura\", 1956-58), la statua della \"Medicina\" per l'Universit\u00e0 di Cagliari (1962, commissionata attraverso l'intermediazione di Rodolfo Siviero), i battenti del portale della chiesa del Sacro Cuore di Sassari (1968), la \"Strage degli innocenti\" del monumento alla memoria dell'Eccidio di Civitella (Civitella in Val di Chiana, 1969).\n\u00c8 sepolto nel cimitero di Trespiano, accanto ai genitori per i quali scolp\u00ec i due medaglioni della lapide; la sua lapide venne scolpita dall'allievo Sergio Benvenuti."}
{"id": "3057729", "revid": "110157", "url": "https://it.wikipedia.org/wiki?curid=3057729", "title": "Pont de l'Alma", "text": "Il Pont de l'Alma \u00e8 un ponte di Parigi che attraversa la Senna. \u00c8 stato cos\u00ec chiamato per commemorare la battaglia dell'Alma, avvenuta il 10 settembre 1854, durante la guerra di Crimea. Esso collega l'omonima piazza (sulla riva destra del fiume), con place de la R\u00e9sistence (sulla riva sinistra).\nVicino al suddetto ponte, sulla riva destra della Senna sotto la piazza de l'Alma, tra Cours Albert 1er e il suo proseguimento, l'Avenue de New York, c'\u00e8 il sottopasso dove Diana Spencer trov\u00f2 la morte, il 31 agosto 1997, in un incidente stradale insieme al suo compagno Dodi Al-Fayed con la sua guardia del corpo Trevor Rees-Jones, membro della squadra di sicurezza privata della famiglia Fayed e all'autista Henri Paul."}
{"id": "3057732", "revid": "767487", "url": "https://it.wikipedia.org/wiki?curid=3057732", "title": "Shanghai Open 2004", "text": "Lo Shanghai Open 2004 \u00e8 stato un torneo di tennis giocato sul cemento. \u00c8 stata l'8\u00aa edizione dello Shanghai Open, che fa parte della categoria International Series nell'ambito dell'ATP Tour 2004. Si \u00e8 giocato a Shanghai in Cina, dal 27 settembre al 3 ottobre 2004.\nCampioni.\nSingolare.\n Guillermo Ca\u00f1as ha battuto in finale Lars Burgsm\u00fcller 6\u20131, 6\u20130\nDoppio.\n Jared Palmer / Pavel V\u00edzner hanno battuto in finale Rick Leach / Brian MacPhie 4\u20136, 7\u20136(4), 7\u20136(11)"}
{"id": "3057734", "revid": "136801", "url": "https://it.wikipedia.org/wiki?curid=3057734", "title": "Shanghai Open", "text": ""}
{"id": "3057735", "revid": "1318658", "url": "https://it.wikipedia.org/wiki?curid=3057735", "title": "Aubade", "text": "Un'aubade \u00e8 una poesia o canzone che ha per tema, similmente all'alba, gli amanti che dopo la notte d'amore si separano allo spuntar del giorno.\nLa forma ha alcuni elementi drammatici, dato che la poesia \u00e8 spesso un dialogo tra gli amanti, uno dei quali dice all'altro che l'alba si avvicina e bisogna dividersi, mentre l'altro insiste a rimanere. C'\u00e8 spesso un ritornello, in cui la \"sentinella\", o occasionalmente il marito geloso, avverte gli amanti dell'approssimarsi del giorno.\nLe aubades facevano parte del repertorio dei trovatori dell'Europa medievale. Un primo esempio inglese si trova nel Libro III del \"Troilo e Criseide\" di Chaucer. La poesia d'amore del XVI secolo trattava in massima parte dell'amore insoddisfatto, perci\u00f2 l'aubade non era un genere predominante nella lirica elisabettiana.\nL'aubade guadagna di nuovo popolarit\u00e0 con l'avvento della maniera metafisica; la poesia di John Donne, \"The Sunne Rising\", \u00e8 uno dei pi\u00f9 begli esempi di aubade in lingua inglese. Le aubades erano scritte di tanto in tanto nel XVIII e XIX secolo, sebbene nessuna di esse perviene agli standard metafisici.\nCi sono state molte aubades considerevoli nel XX secolo, come l'importante poesia intitolata \"Aubade\" di Philip Larkin in cui l'amante pu\u00f2 essere visto sia come vita che come morte. I compositori francesi d'inizio secolo scrivono un certo numero di aubades. Nel 1883, il compositore Emmanuel Chabrier compone un \"Aubade\" per solo piano, ispirata da un soggiorno di quattro mesi in Spagna. Maurice Ravel include nella sua suite Miroirs per piano del 1906 un'aubade ispirata alla Spagna, intitolata Alborada del gracioso. Il compositore Francis Poulenc successivamente scrisse (in forma di concerto) un brano intitolato \"Aubade\", premiato nel 1929.\nUn esempio di una moderna aubade \u00e8 la poesia \"Aubade\" di William Empson. Altre aubades contemporanee comprendono \"Exit Music (For a Film)\" dei Radiohead composta nel 1996 per il film \"Romeo + Giulietta di William Shakespeare\", il singolo \"Save Tonight\" di Eagle-Eye Cherry del 1997 e \"Banana Pancakes\" di Jack Johnson."}
{"id": "3057737", "revid": "247222", "url": "https://it.wikipedia.org/wiki?curid=3057737", "title": "In Your Mind", "text": "In Your Mind \u00e8 il quarto album di Bryan Ferry, pubblicato dalla Polydor Records nel febbraio del 1977.\nTracce.\nBrani composti da Bryan Ferry, eccetto dove indicato.\nFormazione.\nRingraziamenti speciali a :"}
{"id": "3057741", "revid": "729019", "url": "https://it.wikipedia.org/wiki?curid=3057741", "title": "Campionati Internazionali di Sicilia 2004", "text": "I Campionati Internazionali di Sicilia 2004 sono stati un torneo di tennis giocato sulla terra battuta. \u00c8 stata la 25\u00aa edizione dei Campionati Internazionali di Sicilia, che fanno parte della categoria International Series nell'ambito dell'ATP Tour 2004. Si sono giocati a Palermo in Italia, dal 27 settembre al 3 ottobre 2004.\nCampioni.\nSingolare.\n Tom\u00e1\u0161 Berdych ha battuto in finale Filippo Volandri 6\u20133, 6\u20133\nDoppio.\n Lucas Arnold Ker / Mariano Hood hanno battuto in finale Gast\u00f3n Etlis / Mart\u00edn Rodr\u00edguez 7-5, 6-2"}
{"id": "3057746", "revid": "1318658", "url": "https://it.wikipedia.org/wiki?curid=3057746", "title": "Passerelle Debilly", "text": "La passerelle Debilly \u00e8 un ponte di Parigi pedonale e ciclabile che attraversa la Senna.\nEssa si trova tra i ponti d'I\u00e9na e de l'Alma, collegando l'Avenue de New York (XVI \"arrondissement\"), all'altezza della rue de la Manutention, e il quai de Branly (VII \"arrondissement\"), in corrispondenza del centro dell'Espace Eiffel-Branly. Dal 18 aprile 1966 \u00e8 classificata come monumento storico di Francia.\nStoria e descrizione.\nFu il commissario generale dell'Esposizione universale di Parigi del 1900, Alfred Picard, che decise il 26 ottobre 1898 di costruire una passerella provvisoria al fine di permettere la circolazione dei visitatori. La sua costruzione fu contemporanea a quella del ponte Alessandro III (dello stesso architetto Jean R\u00e9sal, assistito da Am\u00e9d\u00e9e Alby, e della medesima impresa Dayd\u00e9 et Pill\u00e9) e del viadotto di Austerlitz.\nSubito chiamata \u00abpasserella dell'Esposizione militare\u00bb, poi \u00abpasserella di Magdeburgo\u00bb e \u00abpasserella Debilly\u00bb, dal nome di Jean Louis Debilly, un generale del Primo Impero morto nella Battaglia di Auerst\u00e4dt nel 1806, prese definitivamente il nome di \u00abpasserelle Debilly\u00bb, dopo essere stata leggermente spostata nel 1906 e divenuta propriet\u00e0 della citt\u00e0 di Parigi. Tra l'avenue de New-York (che ha portato il nome di \"quai Debilly\" fino al 1918) e la Senna, in direzione verso valle si trova anche il port Debilly.\nLa passerella \u00e8 costruita su una carpenteria metallica poggiata su pilastri in muratura posti presso le rive, decorati con mattonelle in ceramica Gentil &amp; Bourdet, di colore verde scuro simulante delle ondulazioni. Nel 1941 l'opera era ancora minacciata di distruzione dopo che il presidente della Societ\u00e0 degli architetti l'ebbe qualificata come \u00abaccessorio dimenticato di una festa trascorsa\u00bb. La passerella fu finalmente classificata nel 1966.\nRidipinta nel 1991, il suo rivestimento \u00e8 stato restaurato nel 1997 con legni tropicali.\nTrasporti.\nLa passerella Debilly \u00e8 servita dal \"M\u00e9tro\" con la stazione I\u00e9na."}
{"id": "3057748", "revid": "287204", "url": "https://it.wikipedia.org/wiki?curid=3057748", "title": "Open de Moselle 2004", "text": "L'Open de Moselle 2004 \u00e8 stato un torneo di tennis giocato sul cemento indoor. \u00c8 stata la 2\u00aa edizione dell'Open de Moselle, che fa parte della categoria International Series nell'ambito dell'ATP Tour 2004. Si \u00e8 giocato all'Ar\u00e8nes de Metz di Metz in Francia, dall'11 ottobre al 17 ottobre 2004. Il qualificato n\u00ba 185 del mondo J\u00e9r\u00f4me Haehnel \u00e8 il vincitore del suo primo titolo ATP: in finale ha battuto il connazionale Richard Gasquet col punteggio di 7-6, 6-4. Era la prima finale per entrambi i tennisti.\nCampioni.\nSingolare.\n J\u00e9r\u00f4me Haehnel ha battuto in finale Richard Gasquet 7\u20136(9), 6\u20134\nDoppio.\n Arnaud Cl\u00e9ment / Nicolas Mahut hanno battuto in finale Ivan Ljubi\u010di\u0107 / Uros Vico 6\u20132, 7\u20136(8)"}
{"id": "3057750", "revid": "499020", "url": "https://it.wikipedia.org/wiki?curid=3057750", "title": "Unione Cestistica Piacentina", "text": "L'Unione Cestistica Piacentina \u00e8 stata una squadra di pallacanestro con sede nella citt\u00e0 di Piacenza, chiusa nel 2012 in seguito alla mancata iscrizione alla Legadue 2012-2013.\nStoria.\nL'Unione Cestistica Piacentina fu fondata nell'estate del 2003, come associazione sportiva dilettantistica, a seguito della fusione delle due maggiori realt\u00e0 del panorama cestistico provinciale: l'A.S. Pallacanestro Piacenza, militante nel campionato di Serie C2, e l'A.S. Pallacanestro Fiorenzuola, militante nel campionato di Serie D.\nNella stagione 2003-2004 la squadra, allenata da Mattia Ferrari, disput\u00f2 il campionato di Serie C2 Emilia-Romagna, ottenendo la salvezza. L'anno successivo la guida della squadra viene affidata a Edoardo Colombo. Dopo una prima met\u00e0 di annata nel quale la squadra si trova in zona play-off, nei primi mesi del 2005 arrivarono 7 sconfitte consecutive che portarono alla decisione di esonerare Colombo, promuovendo il vice Sibelius Zanardi al ruolo di capo allenatore. Nonostante il cambio di guida tecnica la squadra fu costretta a disputare i play-out contro il Margherita per conquistare la permanenza in categoria, risultato raggiunto sconfiggendo i bolognesi sul loro campo per 64-67.\nPer la stagione 2005-2006 la squadra venne affidata di nuovo a Mattia Ferrari, che condusse la squadra alla vittoria del campionato, con conseguente promozione in Serie C1, ottenuta con tre turni di anticipo, con la vittoria per 91-74 contro San Lazzaro di Savena. L'anno successivo la squadra, inserita nel girone D di Serie C1 e guidata da coach Max Mazzali, conclude il proprio campionato al quinto posto, ottenendo l'accesso ai play-off per la promozione in Serie B2, nei quali viene eliminata ai quarti di finale da Recanati\nNel 2007-2008 Marco Gabrielli, reduce dalla scalata fino alla Serie C1 con Mirandola, venne nominato allenatore di una squadra che inizi\u00f2 la stagione con l'obiettivo dichiarato di qualificarsi per i play-off promozione, obiettivo che viene raggiunto concludendo il girone B di Serie C1 al quinto posto, come nell'annata precedente. Il cammino della squadra nei play-off si interrompe in semifinale, con la sconfitta nella serie contro Correggio per 2-1\nNella stagione 2008-2009, l'Unione Cestistica Piacentina, interrotto il rapporto con Gabrielli, sostituito da Paolo Piazza. Il 9 aprile, battendo in finale Empoli per 85-66, la squadra vinse la Coppa Italia di Serie C1. Alla conquista della coppa nazionale segue il primo posto ottenuto in regular season con il record di 30 vittorie in 30 gare disputate. Anche nei successivi play-off la squadra vinse tutte le gare disputate, fino ad ottenere la promozione dopo la vittoria per 97 a 77 in gara 3 della finale contro la Scame Bergamo, per un totale di 40 successi in altrettante gare ufficiali nel corso della stagione.\nNell'estate 2009 la societ\u00e0 fu trasformata da ASD a Srl. In campionato la squadra, sempre guidata dal confermato Piazza, fu inserita nel girone A di Serie B Dilettanti, che termin\u00f2 al secondo posto alle spalle di Moncalieri, con conseguente accesso ai play-off promozione, tramite i quali arriv\u00f2 la seconda promozione consecutiva, dopo la vittoria per 2-0 nella serie di finale contro .\nNella stagione 2010-2011 l'Unione Cestistica Piacentina disput\u00f2 il campionato di Serie A Dilettanti per la prima volta nella sua storia; la squadra, affidata ancora alla guida tecnica di Paolo Piazza, chiuse la stagione regolare al primo posto del girone A, guadagnando cos\u00ec l'accesso ai play-off per la promozione in Legadue. Nel primo turno dei play-off i piacentini furono tuttavia eliminati da . Al termine della stagione la squadra ottenne comunque il ripescaggio in Legadue arrivando a disputare il primo campionato professionistico della propria storia.\nL'Unione Cestistica Piacentina, affidata alla guida tecnica di Fabio Corbani, chiuse il campionato al sesto posto, conquistando l'accesso ai play-off promozione, nei quali venne eliminato ai quarti di finale da . L'estate successiva la societ\u00e0 formalizz\u00f2 con una lettera alla lega la decisione di non iscriversi al campionato 2012-2013, ponendo cos\u00ec fine alla propria attivit\u00e0 agonistica.\nNel 2014 il marchio Unione Cestistica Piacentina venne acquisito da parte del \"Comitato Salva Piace\", sorto nel 2011 con l'obiettivo di salvare dal fallimento il Piacenza Calcio.\nPalazzetto.\nNelle prime stagioni di esistenza la squadra disput\u00f2 le proprie partite casalinghe presso il palazzetto dello sport di Fiorenzuola d'Arda.\nDalla stagione 2005-2006 alla stagione 2010-2011 l'Unione Cestistica Piacentina ha giocato le sue gare interne al PalaFranzanti di Piacenza, condividendolo con la River Volley Piacenza di pallavolo femminile, salvo giocare alcune partite, in caso di indisponibilit\u00e0 del PalaFranzanti, presso il palasport di San Lazzaro, situato nell'omonimo quartiere di Piacenza.\nCon il ripescaggio in Legadue, l'Unione Cestistica Piacentina si \u00e8 trasferita nel pi\u00f9 capiente PalaBanca, condividendolo con il Copra Volley di pallavolo maschile"}
{"id": "3057751", "revid": "247222", "url": "https://it.wikipedia.org/wiki?curid=3057751", "title": "The Bride Stripped Bare", "text": "The Bride Stripped Bare \u00e8 il quinto album di Bryan Ferry, pubblicato dalla Polydor Records nel settembre del 1978.\nL'album raggiunse la posizione numero 13 nelle chart (riservate agli album) inglesi."}
{"id": "3057752", "revid": "729019", "url": "https://it.wikipedia.org/wiki?curid=3057752", "title": "Davidoff Swiss Indoors 2004", "text": "Il Davidoff Swiss Indoors 2004 \u00e8 stato un torneo di tennis giocato sul cemento indoor.\n\u00c8 stata la 35\u00aa edizione dell'evento, che fa parte dell'International Series nell'ambito dell'ATP Tour 2004. Il torneo si \u00e8 giocato al St. Jakobshalle di Basilea, in Svizzera, dal 25 al 31 ottobre 2004.\nCampioni.\nSingolare.\n Ji\u0159\u00ed Nov\u00e1k ha battuto in finale David Nalbandian 5-7, 6-3, 6-4, 1-6, 6-2\nDoppio.\n Bob Bryan / Mike Bryan hanno battuto in finale Lucas Arnold Ker / Mariano Hood 7-6, 6-2"}
{"id": "3057754", "revid": "110157", "url": "https://it.wikipedia.org/wiki?curid=3057754", "title": "Pont de Bir-Hakeim", "text": "Il Pont de Bir-Hakeim \u00e8 un ponte di Parigi che attraversa la Senna nel lussuoso quartiere di Passy, nel XVI \"arrondissement\", e che collega quest'ultimo con il XV \"arrondissement\". In particolare collega l'avenue du Pr\u00e9sident-Kennedy, sulla riva destra della Senna, nel quartiere della Muette, ai \"quai\" Branly e de Grenelle sulla riva sinistra, nel quartiere di Grenelle. Prende il nome dalla battaglia di Bir Hacheim, combattuta in Nordafrica durante la seconda guerra mondiale.\nDal 10 luglio 1986 \u00e8 iscritto nel registro dei monumenti storici di Francia.\nIl ponte di Bir Hakeim nella cultura di massa.\nIl ponte fu scenario di numerosi film di successo: \"Ultimo tango a Parigi\", \"Ascensore per il patibolo\", \"Zazie nel metr\u00f2\", \"Il poliziotto della brigata criminale, Ronin\", \"Taxxi 2\", \"Il mistero delle pagine perdute - National Treasure\", \"La Belle Personne\", \"Un indiano in citt\u00e0\", \"Munich\", \"Inception\", \"Dexter\", e venne utilizzato inoltre da Marcus Miller per la copertina dell'album \"Renaissance\" (2012)."}
{"id": "3057756", "revid": "287204", "url": "https://it.wikipedia.org/wiki?curid=3057756", "title": "St. Petersburg Open 2004", "text": "Il St. Petersburg Open 2004 \u00e8 stato un torneo di tennis giocato sul sintetico indoor. \u00c8 stata la 10\u00aa edizione del St. Petersburg Open, che fa parte della categoria International Series \nnell'ambito dell'ATP Tour 2004. Il torneo si \u00e8 giocato al Petersburg Sports and Concert Complex di San Pietroburgo in Russia, dal 25 al 31 ottobre 2004.\nCampioni.\nSingolare.\n Michail Ju\u017enyj ha battuto in finale Karol Beck 6\u20132, 6\u20132\nDoppio.\n Arnaud Cl\u00e9ment / Micha\u00ebl Llodra hanno battuto in finale Dominik Hrbat\u00fd / Jaroslav Levinsk\u00fd 6\u20133, 6\u20132"}
{"id": "3057757", "revid": "767487", "url": "https://it.wikipedia.org/wiki?curid=3057757", "title": "Golfo di Boni", "text": "Il golfo di Boni \u00e8 un golfo situato in Indonesia nell'isola centrale del Sulawesi. Il golfo \u00e8 racchiuso tra le due penisole meridionali del Sulawesi; le sue acque bagnano due province indonesiane: la provincia del Sulawesi Meridionale e la provincia del Sulawesi Sudorientale. Il golfo di Boni fa parte del mar di Banda, uno dei pi\u00f9 grandi mari indonesiani. \nL'IHO (Organizzazione idrografica internazionale) lo ha immesso nelle acque dell'Indonesia, insieme a molti altri mari e/o golfi"}
{"id": "3057763", "revid": "1543377", "url": "https://it.wikipedia.org/wiki?curid=3057763", "title": "Pont Rouelle", "text": "Il pont Rouelle \u00e8 un ponte ferroviario di Parigi che attraversa la Senna tra i due ponti stradali pont de Grenelle e ponte di Bir-Hakeim unendo il XVI \"arrondissement\" al XV. Esso \u00e8 costituito in realt\u00e0 da pi\u00f9 parti, distinte anche costruttivamente, poich\u00e9 passa attraverso l'\u00cele aux Cygnes. Su di esso transita la linea C della rete espressa regionale dell'\u00cele-de-France.\nStoria.\nIl ponte fu costruito in occasione dell'Esposizione universale del 1900, dismesso nel 1937 e riportato in uso nel 1988.\nOrigine del nome.\nIl ponte deve il proprio nome alla rue Rouelle, cos\u00ec denominata in onore del chimico francese Guillaume-Fran\u00e7ois Rouelle, che \u00e8 una via del XV \"arrondissement\" allineata all'asse della parte del ponte che attraversa il braccio destro del fiume fra la riva destra e l'\u00cele aux Cygnes, tenendo conto che la parte della via tra il quai de Grenelle e la rue Em\u00e9riau \u00e8 denominata place de Brazzaville.\nCaratteristiche.\nIl ponte \u00e8 composto di parti costruttivamente molto diverse fra loro: sulla riva destra un arco in muratura scavalca la via sulla riva; la parte che oltrepassa il ramo destro del fiume \u00e8 composto di una sola luce, a cavallo su un arco metallico senza pilastri intermedi, formando una variante di ponte bowstring; la parte che attraversa l'\u00cele aux cygnes scavalca il viale pedonale con un piccolo arco in pietra; la parte che attraversa il ramo sinistro della Senna \u00e8 in metallo e poggia su due pilastri immersi nella Senna."}
{"id": "3057766", "revid": "1305772", "url": "https://it.wikipedia.org/wiki?curid=3057766", "title": "Pont Mirabeau", "text": "Il pont Mirabeau \u00e8 un ponte di Parigi sulla Senna che collega la rue de la Convention e la \"rotonda del ponte Mirabeau\", sulla riva sinistra del fiume, nel XV \"arrondissement\", alla place de Barcelone e alla rue de R\u00e9musat, sulla riva destra del fiume, nel XVI \"arrondissement\". Costruito tra il 1893 e il 1896, il 29 aprile 1975 \u00e8 stato classificato Monumento storico di Francia.\nDeve il nome allo scrittore, diplomatico, rivoluzionario, agente segreto e uomo politico Honor\u00e9 Gabriel Riqueti, conte di Mirabeau. Non deve essere confuso con il pont de Mirabeau, che attraversa la Durance tra i dipartimenti di Vaucluse e Bouche du Rh\u00f4ne.\nStoria.\nLa decisione di costruire un nuovo ponte alla destra dell'incrocio fra l'avenue de Versailles e la rue Mirabeau fu presa il 12 gennaio 1893 dall'allora Presidente della Repubblica Marie Fran\u00e7ois Sadi Carnot. Progettato dall'ingegnere Paul Rabel, responsabile dei ponti di Parigi, assistito dagli ingegneri Jean R\u00e9sal e Am\u00e9d\u00e9e Alby, fu costruito dall'impresa Dayd\u00e9 &amp; Pill\u00e9\nArchitettura.\nL'arco principale ha un'apertura di 93\u00a0metri, poggia su due pilastri immersi nella Senna, mentre i due archi laterali fanno 32,4\u00a0metri. Quello sulla riva destra scavalca la via sulla riva, mentre quello sulla riva sinistra scavalca il lungofiume e prolunga la passerella che attraversa la strada ferrata della RER. All'epoca della sua costruzione esso fu il ponte con il maggior rapporto lunghezza/altezza, con un valore di 16. Il ponte \u00e8 lungo 173\u00a0metri e largo 20 ; la carreggiata \u00e8 larga 12\u00a0metri e i due marciapiedi 4\u00a0metri ciascuno.\nI due pilastri rappresentano due battelli: quello dalla parte della riva destra orientato come se discendesse il fiume, mentre l'altro come se lo risalisse. I battelli sono ornati di quattro statue allegoriche di Jean-Antoine Injalbert: \"La citt\u00e0 di Parigi\" (prua del battello della riva destra), \"La Navigazione\" (poppa), \"L'Abbondanza\" (prua del battello della riva sinistra) e \"Il Commercio\" (poppa). Le due allegorie di prua guardano verso la Senna, quelle di poppa verso il ponte. Le quattro statue sono sormontate, a livello del parapetto, da stemmi della citt\u00e0 di Parigi.\nAll'estremit\u00e0 sulla riva destra si pu\u00f2 scendere verso il lungofiume attraverso due scale (una verso valle, l'altra verso monte), mentre sulla riva sinistra si pu\u00f2 scendere verso il Porto autonomo di Parigi tramite due rampe, una verso valle, l'altra verso monte.\nTrasporti.\nIl ponte \u00e8 servito dalle stazioni del \"M\u00e9tro\" Mirabeau e Javel - Andr\u00e9 Citro\u00ebn."}
{"id": "3057768", "revid": "339392", "url": "https://it.wikipedia.org/wiki?curid=3057768", "title": "Johan Cruijff Award", "text": ""}
{"id": "3057769", "revid": "321661", "url": "https://it.wikipedia.org/wiki?curid=3057769", "title": "Gatto tartarugato", "text": "Il nome gatto tartarugato (una variante del gatto calico) deriva dal termine inglese \"tortoiseshell\" (a guscio di tartaruga), e viene utilizzato per indicare i gatti in cui il pelo \u00e8 colorato a chiazze arancioni, crema, cioccolato, nere, striate e bianche.\nResponsabile della colorazione a guscio di tartaruga \u00e8 l'allele O, variante del gene recessivo o, che consente la conversione della eumelanina in feomelanina, la quale determina il colore rosso del pelo. Questo allele \u00e8 presente solo nel cromosoma X, quindi un gatto maschio pu\u00f2 essere portatore solo di un genotipo XOY (gatto rosso) o XoY (gatto nero), mentre la femmina pu\u00f2 avere un genotipo XOXO (gatta rossa), XoXo (gatta nera) o XOXo, che d\u00e0 origine alla colorazione a guscio di tartaruga.\nQuesta colorazione \"a macchie\" si deve ad un fenomeno di mosaicismo delle cellule epiteliali dell'animale: in maniera casuale uno dei due cromosomi X contenente il gene per il colore viene \"silenziato\" mediante il meccanismo di inattivazione del cromosoma X o lyonizzazione in quanto l'espressione dei geni contenuti in entrambi risulterebbe troppo elevata (sovraespressione); la selezione casuale avviene cellula per cellula in maniera indipendente, questo comporta quindi la presenza di macchie a colore rosso e di macchie a colore nero.\nMolto raramente (circa 1/3000) un gatto maschio pu\u00f2 presentare pelo tartarugato. Tipicamente, questi gatti hanno un cromosoma X aggiuntivo (corredo XXY), condizione nota nell'uomo come sindrome di Klinefelter, in cui uno dei due cromosomi X \u00e8 inattivato a mosaico. Come nell'uomo, questi esemplari sono solitamente sterili a causa dello sbilanciamento nell'espressione dei cromosomi sessuali. In altri casi si possono avere chimere, che risultano dalla fusione di due embrioni con diverso genotipo per il colore del pelo.\nIn Gran Bretagna e America del Nord esistono definizioni specifiche per i gatti tartarugati il cui pelo presenta una predominanza di bianco con macchie rosse e marroni: in Gran Bretagna sono detti tartarugati e bianchi (tortoiseshell-and-white), mentre in America del Nord gli stessi gatti sono detti Calico. La denominazione tartarugato viene perci\u00f2 intesa per tutti gli altri gatti in cui il bianco \u00e8 quasi assente; in Italia, invece, non esiste questa differenza.\nQuesta denominazione non indica una razza ma solamente una variet\u00e0 di colore del pelo dell'animale, infatti pu\u00f2 apparire in razze differenti cos\u00ec come in gatti non di razza.\nPelo.\nI gatti tartarugati hanno un pelo a chiazze rosse, rossastre, marroni o nere, color cioccolato, crema e bianco. La dimensione delle chiazze pu\u00f2 variare, \nsi va da piccole macchie screziate a larghe aree di colore pieno. Se un gatto ha un vello di colore bianco facilmente anche le aree di colore pieno saranno maggiori.\nAlcuni geni possono modificare la colorazione diluendo un colore pieno, schiarendolo e modificando il pelo in una miscela di crema, blu, fulvo e lilla. \nSolitamente i disegni sono asimmetrici, e in alcuni casi possono essere tigrati (alla maniera di un gatto soriano), oppure punteggiati. Il pelo pu\u00f2 essere corto oppure lungo.\nAnatomia.\nIl pelo di un tartarugato contiene sia feomelanina che eumelanina, che fanno parte del gruppo delle melanine e sono responsabili rispettivamente delle pigmentazioni: rossa/rossastra e nera/marrone scuro.\nQuando domina una delle due melanine il pelo del gatto avr\u00e0 un colore di base pi\u00f9 fulvo o pi\u00f9 nero."}
{"id": "3057770", "revid": "110157", "url": "https://it.wikipedia.org/wiki?curid=3057770", "title": "Pont du Garigliano", "text": "Il Pont du Garigliano \u00e8 un ponte di Parigi che attraversa la Senna. Prende il nome dalla battaglia di Garigliano, vicino a Montecassino, combattuta dalle truppe francesi nel giugno 1944, avvenuta in Italia nel corso della seconda guerra mondiale.\nLocazione.\nIl ponte di Garigliano collega Boulevard Martial-Valin, nel quartiere di Javel (XV \"arrondissement\"), con il quartiere di Auteuil (XVI \"arrondissement\"). Si trova a pochi passi dalla sede di France T\u00e9l\u00e9visions e dall'Ospedale Georges Pompidou.\nCaratteristiche.\nIl ponte \u00e8 stato realizzato in metallo ed \u00e8 formato da tre arcate, rispettivamente di 58\u00a0m, 93\u00a0m e 58\u00a0m, e due piloni che lo sorreggono. \u00c8 il ponte pi\u00f9 alto di Parigi, a circa 11\u00a0m dal livello della Senna, tanto da farne un popolare luogo di suicidi come avvenne nel 2006 per Boris Fraenkel"}
{"id": "3057771", "revid": "767487", "url": "https://it.wikipedia.org/wiki?curid=3057771", "title": "Narciso Doval", "text": "\u00c8 morto a quarantasei anni a causa di un infarto.\nCaratteristiche tecniche.\nGiocava come attaccante; si mise in evidenza per le doti realizzative, la sua tecnica e per il suo stile di gioco aggressivo. Inizi\u00f2 nelle giovanili come portiere, avanzando poi a centrocampo e, infine, stabilendosi nella posizione di centravanti.\nCarriera.\nClub.\nLa sua carriera ebbe inizio nel settore giovanile del San Lorenzo, ove entr\u00f2 all'et\u00e0 di tredici anni; debutt\u00f2 in prima squadra l'11 novembre 1962. Nel 1964 si stabil\u00ec come titolare nel club, componendone la linea d'attacco con H\u00e9ctor Veira, con cui cre\u00f2 una buona intesa in campo. Una volta vinto il campionato argentino 1968, venne acquistato dal Flamengo, voluto dal tecnico Tim, e vi debutt\u00f2 il 20 aprile del 1969. Nel 1971, a causa di incomprensioni con l'allenatore Yustrich, venne ceduto in prestito all'Hurac\u00e1n, dove rimase per una stagione. Tornato in Brasile, rimase tra i titolari per le stagioni che gioc\u00f2 \u2014 frattanto che era in Argentina con l'Hurac\u00e1n, era stato creato il torneo nazionale brasiliano \u2014 e divenne capocannoniere del campionato statale con sedici reti, giocando, tra l'altro, a lato di Zico. Nel 1976 il presidente del Fluminense Francisco Horta riusc\u00ec a portare l'attaccante argentino alla sua squadra, e al primo anno con il club di Laranjeiras Doval segn\u00f2 venti reti nel Carioca, diventandone nuovamente il miglior marcatore, segnando peraltro il gol decisivo nella finale del torneo. Nel 1979 lasci\u00f2 il Brasile per fare ritorno in patria, mentre nel 1980 gioc\u00f2 una stagione \u2014 la sua ultima da professionista \u2014 nell'American Soccer League.\nNazionale.\nHa giocato una sola volta con la selezione argentina, nel 1967."}
{"id": "3057776", "revid": "1318658", "url": "https://it.wikipedia.org/wiki?curid=3057776", "title": "Pont aval", "text": "Il Pont aval \u00e8 un ponte di Parigi che attraversa la Senna. \u00c8 un ponte autostradale percorso dal Boulevard p\u00e9riph\u00e9rique ed \u00e8 il ponte parigino pi\u00f9 lungo (312,5\u00a0metri). Si trova a sud-ovest della citt\u00e0 e confina con i Comuni di Issy-les-Moulineaux e Saint-Exup\u00e9ry. Mette in comunicazione gli \"arrondissement\" XV e XVI, agli svincoli rispettivamente di Porte de S\u00e8vres e Porte de Saint-Cloud. \u00c8 stato inaugurato nel 1968."}
{"id": "3057777", "revid": "179980", "url": "https://it.wikipedia.org/wiki?curid=3057777", "title": "Narciso Horacio Doval", "text": ""}
{"id": "3057778", "revid": "179980", "url": "https://it.wikipedia.org/wiki?curid=3057778", "title": "Narciso Hor\u00e1cio Doval", "text": ""}
{"id": "3057780", "revid": "1442080", "url": "https://it.wikipedia.org/wiki?curid=3057780", "title": "La Rivista trimestrale", "text": "La Rivista trimestrale (sottotitolo \"storia, politica, economia, letteratura\") \u00e8 stata una rivista fondata da Franco Rodano e Claudio Napoleoni a Roma nel 1962. Pubblicata da Paolo Boringhieri, chiuse le pubblicazioni col numero di giugno 1970 per dissensi tra i due fondatori. Il solo Rodano prosegu\u00ec (affiancato, tra gli altri, da Edwin Morley-Fletcher, Giaime Rodano, Franco Rinaldini e Mario Reale), l'esperienza con i \"Quaderni della rivista trimestrale\" (dal 1972 al 1983). Dopo la sua morte la rivista riprese le pubblicazioni come nuova serie della \"Rivista trimestrale\" dal 1985 al 1987.\nTra gli autori che vi pubblicarono si ricordano: Riccardo Bacchelli, Felice Balbo, Bruno de Finetti, Augusto Del Noce, Franco Fortini, Davide Lajolo, Guglielmo Petroni, Rossana Rossanda, Manlio Rossi Doria, Antonio Tat\u00f2, Lucio Villari.\nCollegamenti esterni.\nDuccio Cavalieri, \"Umanesimo e religione nell'antropologia filosofica laica de \u201cLa Rivista Trimestrale\u201d\"\n\"Laicit\u00e0, democrazia e critica della societ\u00e0 del superfluo. Storia della Rivista trimestrale\", Intervista a Marcello Must\u00e8, a cura di Giorgio Fazio, \u00abFilosofia italiana\u00bb, n. 2/2016 (ott.), pp. 1-13 (versione digitalizzata)"}
{"id": "3057782", "revid": "697352", "url": "https://it.wikipedia.org/wiki?curid=3057782", "title": "Amaravati (villaggio)", "text": "Amaravathi \u00e8 una cittadina situata sulla riva del fiume Krishna nel distretto di Guntur (di cui \u00e8 capoluogo) nell'Andhra Pradesh, India. \u00c8 storicamente un centro di pellegrinaggio e dell'arte buddhista. Ad Amaravati si trova il \"tempio di Amareswara\" dedicato a Shiva, che risale probabilmente all'XI secolo ed \u00e8 uno dei cinque famosi templi \"Pancharamas\" dell'Andhra Pradesh. Vi sono inoltre le rovine del grande Stupa Mahachaitya, costruito nell'epoca pre-Maurya.\nConosciuta anche come Dhanyakataka/Dharanikota, fu la capitale dell'Impero Shatavahana, il primo grande Stato dei sovrani dell'omonima dinastia, conosciuta anche come Andhra, che governarono dal II secolo a.C. al III secolo su buona parte dell'India centrale dopo la caduta dell'Impero Maurya."}
{"id": "3057787", "revid": "15756", "url": "https://it.wikipedia.org/wiki?curid=3057787", "title": "Storia di Rasselas, principe di Abissinia", "text": "Storia di Rasselas, principe di Abissinia, spesso abbreviato in Rasselas, \u00e8 un romanzo breve sul tema della felicit\u00e0 scritto da Samuel Johnson. Il titolo originale del libro era \"The Choice of Life\" [La scelta di vita]. Johnson scrisse questo racconto per aiutare la madre gravemente malata ponendosi come termine per completarlo la data del 22 gennaio 1759 (data che coincise con la vigilia della morte di sua madre). La prima edizione del libro usc\u00ec in Inghilterra nell'Aprile 1759. Si ritiene che Johnson abbia ricevuto per i diritti d'autore un totale di \u00a375. La prima edizione Americana risale al 1768. Il frontespizio di questa edizione riportava una citazione, inserita dall'editore Robert Bell, di La Rochefoucauld: \u201cIl lavoro o l'esercizio fisico ha liberato l'uomo dalle angustie della mente; \u00e8 questa la felicit\u00e0 dei poveri\u201d.\nJohnson segu\u00ec la moda delle ambientazioni esotiche. Nel 1735 tradusse \"A Voyage to Abyssinia\", un resoconto di viaggio del gesuita portoghese Jeronimo Lobo, e lo utilizz\u00f2 come base per quello che \u00e8 stato descritto come un \"romanzo filosofico\". Dieci anni prima di scrivere \"Rasselas\" aveva pubblicato \u201cLa vanit\u00e0 degli umani desideri\u201d in cui viene descritta l'inevitabile sconfitta di tutte le ambizioni mondane. \"Rasselas\" sin dall'inizio venne ritenuto un lavoro filosofico e dai risvolti pratici, per questo i critici spesso evidenziano la difficolt\u00e0 di classificarlo come un romanzo. Johnson fu uno strenuo oppositore dello schiavismo, riverito dagli abolizionisti. Il nome Rasselas venne adottato dagli schiavi liberati.\nPanoramica del libro.\nMentre la storia per il tema trattato \u00e8 simile a \"Candido\" di Voltaire \u2014 riguardano entrambi due giovani che viaggiando in compagnia di famosi maestri si imbattono nelle umane sofferenze e le esaminano per cercare di capire quale sia la causa della felicit\u00e0 \u2014 differisce nettamente per gli interessi di fondo. Voltaire faceva una satira diretta ad un'opera molto letta di Gottfried Leibniz, la \"Theodicea\", in cui il filosofo tedesco sostiene che il mondo, non importa come lo si possa percepire, \u00e8 necessariamente il \"migliore dei mondi possibili\", Rasselas, invece, affronta direttamente la questione se l'umanit\u00e0 sia in s\u00e9 stessa capace di raggiungere la felicit\u00e0. Johnson, da scrittore credente, non usa i suoi personaggi per mostrare, come fa Voltaire, l'impraticabilit\u00e0 di una risposta religiosa al problema e pur svolgendosi la storia in modo arguto e chiaro non \u00e8 una satira, come lo \u00e8 \"Candido\".\nLa vicenda.\nLa vicenda riguarda Rasselas, figlio del re di Abissinia (moderna Etiopia), che lascia la sua casa in compagnia della sorella, Nekayah, e di un filosofo, Imlac, per scoprire il segreto di una vita felice. La sua osservazione di altri tipi di persone lo porta infine alla conclusione che non c'\u00e8 una via facile per la felicit\u00e0, e cos\u00ec fa ritorno in Abissinia insieme ai suoi compagni.\nFamose citazioni.\nDi seguito alcune delle pi\u00f9 note citazioni tratte da \"Rasselas\":\n[Non siate troppo frettolosi... nel dar fiducia o nel lodare i maestri di moralit\u00e0: essi discorrono come angeli, ma vivono come uomini.]\n[La verit\u00e0 \u00e8 che nessuna mente \u00e8 molto adoperata sulle cose presenti: il ricordo del passato e le previsioni del futuro riempiono quasi tutti i nostri momenti.]\n[Un incontro fra giovani casuale, o appositamente organizzato, gli sguardi si incrociano, scambio di cortesie, ritornare a casa e sognarsi l'un l'altra. Avendo ben poco per distogliere l'attenzione o diversificare il pensiero, essi si trovano a disagio quando sono lontani e quindi concludono che saranno felici insieme.]\n[Delle incertezze del nostro stato attuale, la pi\u00f9 terribile e agghiacciante \u00e8 l'incertezza del persistere della ragione.]\n[Colui che ha molto da fare di certo far\u00e0 qualcosa di sbagliato, e di quello sbaglio ne subir\u00e0 le conseguenze; eppur se fosse possibile che agisse sempre correttamente, tuttavia allorch\u00e9 sulla base di tali capacit\u00e0 verr\u00e0 giudicato il suo comportamento, il malvagio lo criticher\u00e0 e lo ostacoler\u00e0 per livore, il buono, invece, per errore.]\nInflussi.\nIrvin Ehrenpesis vede in Rasselas, esiliato dalla Valle Felice, un attempato Johnson che riflette sulla giovinezza perduta. \"Rasselas\" \u00e8 stato anche considerato come una riflessione sulla melancolia di Johnson proiettata sul mondo esterno, in particolare per la coincidenza della morte di sua madre. Hester Lynch Piozzi vide in parte Johnson nel personaggio Imlac che \u00e8 respinto nel suo tentativo di approccio ad una classe sociale superiore.\nThomas Keymer vede, al di l\u00e0 delle interpretazioni convenzionali di un Romanzo a chiave, un'opera in cui si riflette la situazione geopolitica del mondo nel 1759, l'anno di pubblicazione di \"Rasselas\": l'anno in cui \u201cla Gran Bretagna diventa padrona del mondo\u201d. In \"Rasselas\" si esprime ostilit\u00e0 verso il nascente imperialismo dell'epoca e si rigettano gli stereotipi punti di vista \u201corientalisti\u201d che giustificavano il colonialismo. Johnson si era considerato un profeta dell'opposizione all'imperialismo, infatti descrisse la guerra Anglo-Francese in Nord America come una disputa di due ladroni sulla spartizione della refurtiva.\nRetaggio.\nLetteratura.\n\"Rasselas\" \u00e8 menzionato numerose volte in famose opere letterarie successive."}
{"id": "3057789", "revid": "171091", "url": "https://it.wikipedia.org/wiki?curid=3057789", "title": "Centrale idroelettrica di Aymaville", "text": ""}
{"id": "3057791", "revid": "125902129", "url": "https://it.wikipedia.org/wiki?curid=3057791", "title": "Liverpool (Australia)", "text": "Liverpool (21\u00a0000 ab. nel 2006) \u00e8 una citt\u00e0 dell'Australia, nel Nuovo Galles del Sud, capoluogo dell'omonima Local Government Area.\nSituata a circa 30 km a SO di Sydney, la citt\u00e0 fu fondata nel 1810 da Lachlan Macquarie e intitolata a Lord Robert Liverpool, ed \u00e8 il quarto insediamento urbano pi\u00f9 antico del continente australiano.\nStoria.\nL'area oggi nota con il nome di Liverpool era originariamente abitata da popolazioni aborigene di vario ceppo, i confini dei cui possedimenti erano marcati dal Georges River, fiume che bagna Sydney; si presume che tali popolazioni vivessero in tale luogo da almeno 40.000 anni.\nLa citt\u00e0 fu fondata nel 1810 dall'allora governatore dell'Australia Lachlan Macquarie; all'epoca esistevano nella colonia solo tre citt\u00e0: due sul continente, Sydney e Parramatta e una in Tasmania, Hobart: il nuovo insediamento fu intitolato al segretario alla Difesa e alle Colonie dell'Impero britannico, il Lord Robert Banks Jenkinson, II conte di Liverpool.\nTra i primi edifici costruiti, quelli religiosi e istituzionali: nel 1818 la chiesa anglicana di San Luca, a seguire la scuola superiore e l'ospedale, tutti realizzati dall'architetto coloniale Francis Greenway.\nNel 1848 fu istituzionalizzato un consiglio cittadino e nel 1856 la citt\u00e0 fu raggiunta dalla ferrovia e due anni pi\u00f9 tardi dal telegrafo: inizi\u00f2 cos\u00ec la trasformazione da centro periferico a importante citt\u00e0 dello Stato; nel 1872 l'area fu promossa a Comune ed ebbe il suo primo sindaco, Richard Sadleir.\nNel corso della Grande Guerra la citt\u00e0 fu adibita a centro di addestramento truppe e luogo di permanenza dei prigionieri di guerra tedeschi; anche nel corso del conflitto successivo l'area serv\u00ec come luogo di addestramento e di casermaggio truppe; pi\u00f9 in generale l'esercito australiano \u00e8 sempre stato presente a Liverpool con guarnigioni e caserme.\nL'area di Liverpool, la cui superficie \u00e8 di 305 km\u00b2, \u00e8 tuttora in gran parte rurale, anche se commercio e industria sono piuttosto sviluppate.\nAspetti demografici ed economici.\nL'area amministrativa di Liverpool ha il suo capoluogo comunale e centro amministrativo nel sobborgo propriamente detto di Liverpool, che conta circa 12\u00a0000 abitanti; in proporzione sulla popolazione, Liverpool \u00e8 l'area pi\u00f9 giovane d'Australia, vantando la miglior percentuale del Paese di abitanti sotto i 45 anni rispetto alla popolazione totale dell'area; al 2009 pi\u00f9 di 62\u00a0000 abitanti dell'area, il 38% del totale, risulta nato fuori dall'Australia: i Paesi dai quali provengono i quattro maggiori gruppi di immigrati sono Figi, Vietnam, Iraq e Libano.\nIn ragione di ci\u00f2, oltre all'inglese, sono molto parlati l'arabo e il vietnamita; in buona percentuale (maggiore di quella parlata a Sydney) anche l'hindi e l'italiano.\nGli aborigeni sono circa l'1% della popolazione totale dell'area.\nCirca l'84% della popolazione ha dichiarato di appartenere a una religione.\nIl gruppo religioso pi\u00f9 consistente \u00e8 quello cristiano (circa il 65% della popolazione, la met\u00e0 dei quali cattolici, un quinto anglicani e poco pi\u00f9 di un decimo ortodossi); circa l'8,5% della popolazione \u00e8 musulmana, e poco meno del 6 per cento \u00e8 buddista.\nCirca il 70 per cento della popolazione attiva lavora fuori da Liverpool; quanto agli impieghi, al 2006 pi\u00f9 del 17% della popolazione svolgeva una mansione amministrativa o di concetto, poco meno del 17% era impiegato nel commercio o in lavori tecnici e circa il 14% era libero professionista; poco sopra il 10% figuravano lavoratori manuali e operai specializzati, meccanici e autisti; tra il 9 e il 10 per cento agenti di commercio e dirigenti; la quota di senza lavoro era circa il 7%.\nSociet\u00e0.\nIstituzioni, enti e associazioni.\nLa citt\u00e0 si compone di due entit\u00e0 amministrative, North Ward e South Ward; ognuna di esse \u00e8 composta di vari sobborghi.\nIl sobborgo propriamente chiamato Liverpool, come detto sede amministrativa del distretto, si trova nel North Ward.\nIl sindaco viene eletto dalla totalit\u00e0 dei cittadini, e ognuna delle due entit\u00e0 amministrative esprime cinque consiglieri ciascuno al consiglio comunale.\nDalle elezioni pi\u00f9 recenti, quelle del 2008, dal punto di vista della composizione politica, la citt\u00e0 \u00e8 retta da Wendy Waller, del partito Laburista; laburisti sono anche altri quattro consiglieri, mentre tre appartengono al partito Liberale, due (compreso il vicesindaco) alla lista civica Liverpool Community Independents Team e uno \u00e8 indipendente.\nLiverpool \u00e8 sede del distretto elettorale omonimo, che comprende anche le divisioni amministrative di Ashcroft, Cartwright, Green Valley e Warwick Farm; storicamente laburista, dal 1950 tale collegio ha sempre espresso un deputato di tale partito al Parlamento del Nuovo Galles del Sud.\nAmministrazione.\nGemellaggi.\nNel 1992 Liverpool sigl\u00f2 un accordo di gemellaggio e di mutuo scambio con la giapponese Toda e con la sua omonima, e pi\u00f9 nota, citt\u00e0 del Regno Unito.\nIl gemellaggio trova pratica applicazione nel periodico e reciproco scambio di studenti, e di visite reciproche di sportivi, esponenti della cultura e professionisti al fine di favorire lo sviluppo economico e culturale delle citt\u00e0 coinvolte, favorire l'amicizia tra studenti di Paesi diversi e apprendere la storia, la cultura e gli usi di altri popoli."}
{"id": "3057792", "revid": "767487", "url": "https://it.wikipedia.org/wiki?curid=3057792", "title": "Sligo GAA", "text": "LoSligo County Board, pi\u00f9 conosciuto come Sligo GAA \u00e8 uno dei 32 county boards irlandesi responsabile della promozione degli sport gaelici nella contea di Sligo e dell'organizzazione dei match della propria rappresentativa (Sligo GAA \u00e8 usato anche per indicare le franchige degli sport gaelici della contea) con altre contee.\nCalcio gaelico.\nInter-county.\nTolta la piccola contea di Leitrim e le meno competitive compagini estere ospiti del torneo provinciale del Connacht, Sligo \u00e8 la formazione meno titolata della provincia. Questo \u00e8 dovuto al fatto che la contea \u00e8 ben meno popolata delle due forze dominanti del Connacht: Galway e Mayo, nonch\u00e9 alla presenza nel capoluogo di una squadra di calcio, lo Sligo Rovers Football Club, che necessariamente sposta su di s\u00e9 parte dell'attenzione di pubblico, finanziamenti e giocatori. \nNe risulta che, nonostante il calcio gaelico sia piuttosto seguito, la squadra di Sligo abbia ottenuto soltanto tre Connacht Senior Football Championships, uno solo in pi\u00f9 di Leitrim anche se l'ultimo \u00e8 piuttosto recente, del 2007. Nessun titolo nazionale, invece, in bacheca.\nLa squadra vanterebbe un ulteriore titolo, quello del 1922. In quell'occasione la franchigia batt\u00e9 Galway nella finale provinciale e in seguito ebbe la meglio su Tipperary nella semifinale nazionale, accedendo alla finale dell'All-Ireland Senior Football Championship (unica volta della sua storia). Tuttavia Galway chiese il replay della finale per un \"formalismo molto marginale\", come venne pi\u00f9 volte definito, ottenendolo: Sligo perse, non potendo cos\u00ec prendere parte all'ultimo atto dell'All-Ireland, venendo sostituita in maniera piuttosto controversa da Galway che non aveva disputato la semifinale.\nNel 1926 avvenne un fatto simile ma nella National Football League. Sligo batt\u00e9 Laois in semifinale, ma quest'ultima chiese di ridisputare l'incontro che avrebbe poi vinto. Di conseguenza Sligo \u00e8 l'unica contea ad avere raggiunto sia la finale All-Ireland che della NFL, senza averne mai disputata una.\nDall'ultima finale provinciale vinta nel 2007, Sligo ha raggiunto la finale soltanto 8 anni dopo, sconfiggendo nel 2015 inaspettatamente Roscommon ma perdendo nettamente contro Mayo con l'umiliante risultato di 6-25 a 2-11.\nClub.\nLa squadra di maggior successo nello Sligo Senior Football Championship \u00e8 Tubbercurry, che ha vinto la competizione 19 volte, ultima nel 1991 anno a partire dal quale la rappresentativa della citt\u00e0 della contea \u00e8 andata incontro ad un continuo declino. La pi\u00f9 forte invece a livello provinciale \u00e8 St.Mary che ha vinto tre Connacht Senior Club Football Championships.\nTitoli della contea.\nConnacht Senior Football Championship: 3 - 1928, 1975, 2007\nConnacht Junior Football Championship: 8 - 1926, 1928, 1935, 1956, 1973, 1998, 2005, 2010\nConnacht Minor Football Championship: 2 - 1949, 1968.\nAll-Ireland Junior Football Championship: 1 - 1935.\nHurling.\nL'hurling, come in tutto il Connacht a parte Galway, \u00e8 molto poco popolare e i risultati ottenuti dalla contea lo attestano.\nColori e simboli.\nSligo gioca con una distintiva divisa nera, unica nel panorama delle franchigie della GAA. I colori della contea sono infatti il bianco e nero, ma l'attuale disposizione cromatica \u00e8 piuttosto recente: storicamente infatti la squadra scendeva in campo con divise interamente bianche e calzoncini neri. \n La prima volta che Sligo indoss\u00f2 la tenuta nera fu nel 1995, sostituita da un'altra nera soltanto un anno dopo. Dal 1997 al 2001 si torn\u00f2 alla divisa classica, con maglia bianca. Fu nel 2001 che si torn\u00f2, per una situazione del tutto casuale, al nero: in una partita contro Kildare, squadra \"all white\" per tradizione, si decise di scegliere con monetina chi avrebbe dovuto indossare una tenuta alternativa, con esito sfavorevole a Sligo. La O'Neill's prepar\u00f2 pertanto nuovamente una divisa all-black che si rivel\u00f2 fortunata dato che Sligo vinse inaspettatamente contro gli avversari. Si decise, per pura scaramanzia, di mantenere la stessa divisa e di alloggiare nello stesso hotel anche contro Dublino, ma la GAA mult\u00f2 il \"board\" per aver indossato senza motivo dei colori non registrati. Da quel momento in poi la divisa di Sligo \u00e8 sempre stata completamente nera con inserti o dettagli bianchi. La maglia bianca, a volte anche con dettagli rossi, \u00e8 stata usata raramente come change kit.\nFino al 2004 la franchigia ha usato come stemma quello della contea, sostituendolo poi con un logo nuovo pi\u00f9 stilizzato, uno scudo coi colori della contea recante all'interno alcuni dei simboli pi\u00f9 noti di Sligo: il Benbulben, il libro di Ballymote e la conchiglia, quest'ultima in riferimento al nome gaelico di citt\u00e0 e contea, \"Sligeach\", che significa \"posto ricco di conchiglie\"."}
{"id": "3057796", "revid": "339392", "url": "https://it.wikipedia.org/wiki?curid=3057796", "title": "Sal Borghese", "text": ""}
{"id": "3057803", "revid": "247222", "url": "https://it.wikipedia.org/wiki?curid=3057803", "title": "Boys and Girls (Bryan Ferry)", "text": "Boys and Girls \u00e8 il sesto album di Bryan Ferry, pubblicato nel giugno del 1985. L'album raggiunse il primo posto nel Regno Unito e ottenne un vasto successo internazionale, merito anche del singolo \"Slave to Love\" (#10 in UK) inserito fra le canzoni della colonna sonora del film 9 settimane e \u00bd.\nL'album reca una dedica al padre, Frederick Charles Ferry, scomparso l'anno precedente l'uscita del disco.\nTracce.\nBrani composti da Bryan Ferry, eccetto dove indicato."}
{"id": "3057807", "revid": "287204", "url": "https://it.wikipedia.org/wiki?curid=3057807", "title": "Deaglio", "text": ""}
{"id": "3057812", "revid": "287204", "url": "https://it.wikipedia.org/wiki?curid=3057812", "title": "Mercedes Cup 2003", "text": "Il Mercedes Cup 2003 \u00e8 stato un torneo di tennis giocato sulla terra rossa. \u00c8 stata la 26\u00aa edizione del Mercedes Cup, che fa parte della categoria International Series Gold nell'ambito dell'ATP Tour 2003. Si \u00e8 giocato a Stoccarda in Germania, dal 14 al 20 luglio 2003.\nCampioni.\nSingolare.\n Guillermo Coria ha battuto in finale Tommy Robredo 6-2, 6-2, 6-1\nDoppio.\n Tom\u00e1\u0161 Cibulec / Pavel V\u00edzner hanno battuto in finale Evgenij Kafel'nikov / Kevin Ullyett 3-6, 6-3, 6-4"}
{"id": "3057815", "revid": "1442080", "url": "https://it.wikipedia.org/wiki?curid=3057815", "title": "Campionati europei di atletica leggera 2010 - Marcia 20 km femminile", "text": "La gara di marcia 20 km femminile dei campionati europei di atletica leggera 2010 si \u00e8 tenuta il 28 luglio.\nRecord.\nPrima di questa competizione, il record mondiale (), il record europeo () ed il record dei campionati () sono i seguenti:\nRisultati.\nFinale.\nMarted\u00ec 28 luglio, ore 8:05 CEST."}
{"id": "3057818", "revid": "287204", "url": "https://it.wikipedia.org/wiki?curid=3057818", "title": "Austrian Open 2003", "text": "L'Austrian Open 2003 \u00e8 stato un torneo di tennis giocato sulla terra battuta. \u00c8 stata la 33\u00aa edizione dell'Austrian Open, che fa parte della categoria International Series Gold nell'ambito dell'ATP Tour 2003. Si \u00e8 giocato al Kitzb\u00fchel Sportpark Tennis Stadium di Kitzb\u00fchel in Austria, dal 21 al 27 luglio 2003.\nCampioni.\nSingolare maschile.\n Guillermo Coria ha battuto in finale Nicol\u00e1s Mass\u00fa 6\u20131, 6\u20134, 6\u20132\nDoppio.\n Martin Damm / Cyril Suk hanno battuto in finale J\u00fcrgen Melzer / Alexander Peya 6-4, 6-4"}
{"id": "3057823", "revid": "114666360", "url": "https://it.wikipedia.org/wiki?curid=3057823", "title": "Amazzonite", "text": "Amazzonite (detta anche \"pietra d'Amazzonia\") \u00e8 un minerale, una variet\u00e0 verde di feldspato microclino.\nIl nome deriva dal Rio delle Amazzoni, in cui le pietre verdi furono rinvenute specificamente nella selva del Per\u00f9, ma \u00e8 improbabile che possano esservi giacimenti di feldspato verde nella pianura amazzonica.\nPi\u00f9 verosimilmente la loro presenza sul greto del fiume \u00e8 dovuta al trasporto fluviale dai giacimenti montani d'origine.\nSecondo Strabone e Plinio il Vecchio, l'antico popolo dei Garamanti del Sahara estraeva amazzonite nei monti del Tibesti.\nL'amazzonite \u00e8 un minerale raro. Viene estratto per la quasi totalit\u00e0 dall'area di Miass nei monti Ilmen, 80 chilometri a sud-ovest di \u010celjabinsk, Russia, all'interno di rocce granitiche. Recentemente, cristalli di qualit\u00e0 superiore sono stati trovati nella zona del Pike's Peak, Colorado, in associazione con cristalli di quarzo, ortoclasio, e albite all'interno di graniti o pegmatiti. Anche Crystal Park, El Paso County, Colorado \u00e8 una localit\u00e0 conosciuta per i cristalli di amazzonite. L'amazzonite \u00e8 stata anche rinvenuta all'interno di pegmatite in Madagascar e in Brasile.\nGrazie al suo verde lucente, quando lavorata, l'amazzonite viene usata talvolta come gemma, sebbene sia molto fragile e facilmente fratturabile.\nA cosa fosse dovuta la sua originale colorazione rest\u00f2 a lungo un mistero. Molti erano portati a pensare alla presenza di rame poich\u00e9 i suoi composti spesso hanno colori tendenti al blu o al verde. Studi recenti hanno riconosciuto come causa del colore verde-blu una piccola quantit\u00e0 di piombo e acqua nel feldspato. (Hoffmeister and Rossman, 1985)"}
{"id": "3057825", "revid": "287204", "url": "https://it.wikipedia.org/wiki?curid=3057825", "title": "Bank Austria Tennis Trophy 2003", "text": "Il Bank Austria Tennis Trophy 2003 \u00e8 stato un torneo di tennis giocato sul cemento indoor.\n\u00c8 stata la 29\u00aa edizione del Bank Austria Tennis Trophy, che fa parte della categoria International Series Gold nell'ambito dell'ATP Tour 2003. Il torneo si \u00e8 giocato al Wiener Stadthalle di Vienna in Austria, dal 6 al 12 ottobre 2003.\nCampioni.\nSingolare maschile.\n Roger Federer ha battuto in finale Carlos Moy\u00e1 6-3, 6-3, 6-3\nDoppio maschile.\n Yves Allegro / Roger Federer hanno battuto in finale Mahesh Bhupathi / Maks Mirny 7-67, 7-5"}
{"id": "3057827", "revid": "580197", "url": "https://it.wikipedia.org/wiki?curid=3057827", "title": "Monaghan GAA", "text": "Il Monaghan County Board, pi\u00f9 conosciuto come Monaghan GAA \u00e8 uno dei 32 county boards irlandesi responsabile della promozione degli sport gaelici nella contea di Monaghan e dell'organizzazione dei match della propria rappresentativa (Monaghan GAA \u00e8 usato anche per indicare le franchige degli sport gaelici della contea) con altre contee.\nCalcio gaelico.\nUn poema realizzato nella contea e che risale al 1806, parla della popolarit\u00e0 del calcio gaelico nell'area geografica. Il grande successo della squadra si consum\u00f2 tra il 1914 e il 1930. Nell'ultimo di questi anni la squadra riusc\u00ec ad arrivare alla finale dell'All-Ireland Senior Football Championship, battendo inaspettatamente Kildare in semifinale e divenendo una delle prime squadre della provincia dell'Ulster a disputare la partita pi\u00f9 importante. Tuttavia la superiorit\u00e0 di Kerry fu schiacciante: la squadra del Munster trionf\u00f2 per 3-11 - 0-2 e il suo portiere non tocc\u00f2 mai il pallone.\nQuarti di finale All-Ireland del 2007.\nDopo avere passato la lunga sequela delle qualificazioni, la squadra giunse fino ai quarti All-Ireland dopo molto tempo. Il sorteggio non fu tuttavia benevolo con la franchigia che fu appaiata coi futuri campioni di Kerry. La partita si tenne il 12 agosto e i pronostici erano tutti dalla parte dei giallo-verdi per i quali era stata prospettata una facile vittoria. Ma non fu cos\u00ec. Infatti nel primo tempo Monaghan riusc\u00ec addirittura a passare in vantaggio grazie ad un rigore trasformato dal proprio attaccante, Tommy Freeman. Kerry tuttavia verso la fine del primo tempo pareggi\u00f2 fissando il risultato sul 1-05 - 0-08. Nel secondo tempo, nonostante concedette agli avversari un goal facile facile, Monaghan arriv\u00f2 conduceva ad otto minuti dalla fine per due punti. Tuttavia un misto di panico ed inesperienza cost\u00f2 la sconfitta alla squadra che perse per 1-12 - 1-11. Il risultato impronosticabile fu accolto come un trionfo dai tifosi. Quelli allo stadio (insieme a molti sostenitori di Kerry) tributarono una grande standing ovation alla squadra mentre la contea fu tappezzata di bianco-blu.\nHurling.\nL'hurling, come del resto in tutta la provincia eccetto Antrim gode di poca popolarit\u00e0 e la squadra non ha mai ottenuto risultati di rilievo, a parte due titoli provinciali."}
{"id": "3057829", "revid": "1005847", "url": "https://it.wikipedia.org/wiki?curid=3057829", "title": "Armando Sarti", "text": "Nato a San Giovanni in Persiceto da Umberto (impiegato della Bonifica Palata) e Adalgisa Gasperini, all'et\u00e0 di 9 anni si trasfer\u00ec con la famiglia a Crevalcore.\nNel 1944, a soli 17 anni, entr\u00f2 nelle file del battaglione partigiano Pini Valenti della II divisione Modena Pianura. Partecip\u00f2 all'azione contro il presidio SS di Crevalcore; successivamente riusc\u00ec a sfuggire ai rastrellamenti di Amola che portarono alle fucilazioni di Sabbiuno, dove numerosi suoi compagni furono trucidati dai nazifascisti.\nIscritto al Partito Comunista Italiano, fu eletto consigliere comunale a Crevalcore nel 1951, poi si trasfer\u00ec a Imola a dirigere le cooperative mandamentali. Nel 1960 fu eletto consigliere comunale per il Pci a Bologna, dove fino al 1976 rivest\u00ec la carica di assessore all'Urbanistica e poi al Bilancio. Tra i progetti pi\u00f9 importanti varati da Sarti si ricorda il piano regolatore per il centro storico e la salvaguardia della collina. Nel 1975 insieme all'architetto Giuseppe Campos Venuti ricevette dall'Universit\u00e0 di Amburgo il Premio Fritz Schumacher destinato a personalit\u00e0 distintesi nell'urbanistica e nell'architettura.\nDal 1976 al 1987 fu deputato alla Camera dei deputati nelle liste del Pci. Presidente della Cispel (1976-1987), fu anche presidente dell'Editoriale L'Unit\u00e0 (1984-1991). Membro del Cnel per tre mandati fino al 2000.\nNel 2004 gli \u00e8 stato intitolato il Parco Sportivo di Crevalcore."}
{"id": "3057830", "revid": "439724", "url": "https://it.wikipedia.org/wiki?curid=3057830", "title": "B\u00eate Noire", "text": "B\u00eate Noire \u00e8 il settimo album di Bryan Ferry, pubblicato dalla Virgin Records nel novembre del 1987.\nL'album si classific\u00f2 al nono posto delle chart del Regno Unito."}
{"id": "3057831", "revid": "767487", "url": "https://it.wikipedia.org/wiki?curid=3057831", "title": "Milan Indoor 2003", "text": "Il Milan Indoor 2003 \u00e8 stato un torneo di tennis giocato sul sintetico indoor. \u00c8 stata la 26\u00aa edizione del Milan Indoor, che fa parte della categoria International Series nell'ambito dell'ATP Tour 2003.\nSi \u00e8 giocato a Milano, Italia, dal 27 gennaio al 2 febbraio 2003.\nCampioni.\nSingolare.\n Martin Verkerk ha battuto in finale Evgenij Kafel'nikov 6\u20134, 5\u20137, 7\u20135\nDoppio.\n Petr Luxa / Radek \u0160t\u011bp\u00e1nek hanno battuto in finale Tom\u00e1\u0161 Cibulec / Pavel V\u00edzner 6\u20134, 7\u20136(4)"}
{"id": "3057832", "revid": "1522738", "url": "https://it.wikipedia.org/wiki?curid=3057832", "title": "Professor Hershel Layton", "text": "Il , il cui nome di nascita \u00e8 Theodore Bronev, \u00e8 il protagonista della omonima serie di videogiochi rompicapo sviluppata dalla Level-5 e pubblicati (in Europa) da Nintendo.\nBiografia.\nIl professor Layton ha un'et\u00e0 di 34 anni ne \"Il professor Layton e il richiamo dello spettro\", si \u00e8 laureato all'et\u00e0 di 27 anni, \u00e8 celibe ed \u00e8 del segno zodiacale del capricorno. Il suo mentore \u00e8 stato il dr. Andrew Schrader, che ha anche insegnato a Don Pablo.\nA 34 anni, durante gli eventi del gioco gli viene assegnata come assistente Emmy Altava, sotto ordine del rettore Stone, che lo accompagner\u00e0 nei suoi primi casi. Layton conoscer\u00e0 in questa occasione anche Luke Triton, figlio del suo compagno di college Clark Triton, che diventer\u00e0 il suo miglior allievo e amico.\nNel quinto capitolo, \"Il professor Layton e la maschera dei miracoli\", si scopre che ha vissuto in una cittadina di nome Stansbury, insieme ai genitori Arthur e Lucille, fin quando non mor\u00ec il suo migliore amico Randall Ascot in un tragico incidente nelle rovine di Akubadain. Superato il lutto, il professore decise, all'et\u00e0 di diciassette anni, di trasferirsi a Londra per studiare, lontano da genitori e dai suoi vecchi amici.\nIn \"il professor Layton e l'eredit\u00e0 degli Aslant\" si avranno tutti i chiarimenti sul passato del professore: era figlio di una coppia di archeologi, Leon e Rachel Bronev; entrambi rapiti, anni prima degli eventi narrati, dalla Targent. Il vero nome del professore inoltre era Theodore Bronev ed aveva un fratello maggiore, Hershel. Dopo che i suoi genitori vennero rapiti, lui ed il fratello andarono in un orfanotrofio e qualche tempo dopo arriv\u00f2 la famiglia Layton. Purtroppo, i signori Layton potevano adottare solo uno dei due giovani Bronev e scelsero per Hershel, e dato che Theodore era troppo piccolo per rimanere solo Hershel \"cedette\" il suo nome a Theodore in quanto i Layton non sapevano chi dei due fosse Hershel. Troppo piccolo per ricordare di questi avvenimenti, il professore crebbe senza sapere del fratello che, nel frattempo, \u00e8 diventato Desmond Sycamore, si era specializzato in archeologia ed aveva poi assunto l'identit\u00e0 di Jean Descole per vendicarsi della Targent e degli Aslant, da lui ritenuti responsabili del rapimento dei genitori. I due fratelli si reincontrarono per la prima volta dopo anni ne \"Il richiamo dello spettro\", nonostante il professore non sapesse chi fosse realmente Descole. Sar\u00e0 proprio Descole, ferito dai guardiani del santuario degli Aslant, a rivelargli il suo passato negli atti finali de \"L'eredit\u00e0 degli Aslant\".\nIn \"Il professor Layton e il paese dei misteri\", dopo aver risolto il mistero della Mela d'oro e svelato il segreto del paesino di Saint-Myst\u00e8re, diventa il tutore di Flora Reinhold.\nAltri tratti del passato di Layton vengono scoperti ne \"Il professor Layton e il futuro perduto\", terzo capitolo della saga ed ultimo cronologicamente. Molto probabilmente and\u00f2 a studiare all'universit\u00e0 Gressenheller (dove ora insegna) ed \u00e8 qui che incontra il suo pi\u00f9 grande amore e unica fidanzata: Claire. Lei, una scienziata, stava conducendo degli esperimenti su una macchina del tempo assieme a Dimitri Allen e Bill Hawks. Hawks per\u00f2 tradisce Claire e Dimitri e vende la macchina del tempo a loro insaputa e deve quindi dimostrare che funzioni nonostante Dimitri, conoscendo i rischi che la macchina potrebbe fargli correre essendo incompleta, cerchi di dissuaderlo. Hawks procede comunque con l'esperimento, troppo tardi per essere fermato da Dimitri, e Claire, che si era offerta come cavia, mor\u00ec coinvolta nell'esplosione del marchingegno. Quello che nessuno sapeva \u00e8 che per un istante la macchina funzion\u00f2 e la donna venne catapultata nella Londra attuale dove venne soccorsa da Dimitri e spacciandosi per la propria fittizia sorella minore Celeste. Si unir\u00e0 quindi a Layton per fermare Clive e la sua macchina mortale nel suo tentativo di vendicarsi di Hawks, che gli aveva portato via i genitori a causa della sua cupidigia proprio nella stessa esplosione nella quale mor\u00ec Claire. Si scopre inoltre che Layton frequent\u00f2 l'universit\u00e0 in classe con Paul (poi noto come Don Pablo): \u00e8 stato durante questo periodo che Don Pablo diventa a tutti gli effetti il suo peggior nemico, in quanto non riusciva ad accettare che Claire amasse Layton e non lui. Poco prima della morte di Claire, a ventisette anni, Layton diventa insegnante ed ella gli regala il suo caratteristico cilindro.\nA conclusione degli eventi narrati, sia nella prima che nella seconda trilogia, Layton \u00e8 ancora il tutore di Flora ma non si sa se abbia preso un altro allievo dopo il trasferimento di Luke. Inoltre, come visto nel finale de \"Il futuro perduto\", Luke parte per l'America coi suoi genitori e nella scena dopo i titoli di coda Hershel, tre anni dopo la separazione dal suo apprendista, riceve una lettera proprio da Luke nella quale lo invita a raggiungerlo oltreoceano per aiutarlo a risolvere un mistero, lasciando un finale aperto. Non si sapr\u00e0 mai cosa succeder\u00e0.\nDopo gli eventi narrati ne \"Il futuro perduto\" e passati molti anni, il professore a quanto pare si sposa e ha una figlia, di nome Katrielle, protagonista del gioco \"\", che come lui \u00e8 intelligente e interessata a risolvere enigmi come faceva il padre. In questo gioco, il professore \u00e8 scomparso nel nulla e Katrielle si mette alla sua ricerca.\nDescrizione e personalit\u00e0.\nIl professor Hershel Layton \u00e8 un docente di archeologia presso l'universit\u00e0 Gressenheller. \u00c8 un grande appassionato di enigmi, ed \u00e8 spesso citato sui giornali a causa della sua abilit\u00e0 nel risolvere anche i pi\u00f9 difficili rompicapi, e occasionalmente anche per meriti archeologici. \u00c8 noto anche per la sua grande tuba nera donatogli dalla sua defunta fidanzata Claire, che \"gli calza a pennello, quasi fosse una parte del suo corpo\". Nel manga dedicato al professor Layton si vede che il professore tiene la tuba anche quando fa la doccia, e quando Don Pablo, Flora e Luke decidono di toglierla, da essa fuoriescono delle spaventose figure (\u00e8 per\u00f2 da sottolineare come il manga non faccia parte degli eventi narrati nei giochi e prenda una piega prettamente comica e assurda). La principale caratteristica di Layton \u00e8 il suo atteggiarsi a perfetto gentleman londinese. \u00c8 molto coraggioso e intelligente, e si imbarazza se risolve in modo errato un enigma propostogli.\nNel tempo libero si dedica anche ad altre passioni, tra cui la scherma (la quale praticava da ragazzo insieme al suo amico Randall). Adora bere il t\u00e8 nei pomeriggi. La sua tipica frase \u00e8: \"Ogni enigma ha una soluzione.\", frase originale del suo migliore amico di giovent\u00f9 Randall Ascot.\nSa suonare in modo magistrale il pianoforte.\nDa giovane era piuttosto differente da come \u00e8 adesso, preferendo altri passatempi alla risoluzione di enigmi e avendo una forte indifferenza riguardo a tutto ci\u00f2 che riguardasse l'archeologia: la passione per gli enigmi e l'archeologia sono infatti tratti che gli ha passato il suo migliore amico Randall, e che ha mantenuto e coltivato in onore dell'amico dopo la sua (apparente) morte nelle antiche rovine Aslant di Akubadain.\nAltre apparizioni.\nIl professor Layton compare anche nel videogioco \"Inazuma Eleven\" come leader della squadra Layton Team, e da \"Inazuma Eleven GO\" diventa un personaggio reclutabile."}
{"id": "3057838", "revid": "1543377", "url": "https://it.wikipedia.org/wiki?curid=3057838", "title": "Planctus", "text": "Un planctus \u00e8 una lamentazione, o canzone o poesia che esprime angoscia o dolore. Diventa una forma popolare nel Medioevo, quando i planctus erano scritti sia in latino che in volgare. Un certo numero di varianti sono state identificate da Peter Dronke. Dal nono secolo, i planctus comprendono i dirges per i morti (particolarmente di stirpe reale e gli eroi), i lamenti in volgare cantati da donne, le canzoni germaniche di esilio e di viaggio e i planctus immaginari su temi biblici o classici. Dal dodicesimo secolo egli identifica i lamenti della Vergine Maria (chiamati \"planctus Mariae\") e \"complaintes d'amour\" (lamenti d'amore).\nForme antiche.\nI primi planctus la cui musica sopravvive sono del X secolo, contenuti nei manoscritti associati all'abbazia di San Marziale a Limoges. Il pi\u00f9 antico conosciuto, il \"Planctus de obitu Karoli\", \u00e8 stato composto intorno all'814 per la morte di Carlomagno. Della met\u00e0 del XIII secolo sopravvive un antico lamento mariano in lingua catalana, \"Augats, sey\u00f3s qui credets D\u00e9u lo Payre\", o semplicemente una lamentazione poetica con 27 versi ottonari e allitterazioni per ogni verso. Di \"planctus\" ritualizzato dalle forme antiche alle lamentazioni collettive nella civilt\u00e0 contadina lucana ad opera prevalentemente di donne officianti preposte, scriver\u00e0 l\u2019antropologo italiano Ernesto De Martino nell\u2019opera \"Morte e pianto rituale nel mondo antico\" del 1958, secondo cui \"La forma pi\u00f9 elementare di risplamazione del \"planctus\" irrelativo in ritornelli emotivi periodici \u00e8 data dalle sillabe emotive stereotipe con le quali ha inizio talora il singolo verso della lamentazione cantata.\""}
{"id": "3057840", "revid": "125973348", "url": "https://it.wikipedia.org/wiki?curid=3057840", "title": "Ultimo appello", "text": "Ultimo appello (\"Glory Daze\") \u00e8 un film statunitense del 1995 diretto da Rich Wilkes.\nTrama.\nCinque amici vivono in una casa chiamata \"El Rancho\" mentre frequentano l'universit\u00e0 della California a Santa Cruz. Ora che stanno per laurearsi, cercano di evitare di prendere strade separate."}
{"id": "3057844", "revid": "247222", "url": "https://it.wikipedia.org/wiki?curid=3057844", "title": "Traduttore automatico", "text": ""}
{"id": "3057845", "revid": "767487", "url": "https://it.wikipedia.org/wiki?curid=3057845", "title": "Copenaghen Open 2003", "text": "Il Copenaghen Open 2003 \u00e8 stato un torneo di tennis giocato sul sintetico indoor. \u00c8 stata la 15\u00aa edizione del Copenaghen Open che fa parte della categoria International Series nell'ambito dell'ATP Tour 2003. Si \u00e8 giocato a Copenaghen in Danimarca dal 24 febbraio al 2 marzo 2003.\nCampioni.\nSingolare.\n Karol Ku\u010dera ha battuto in finale Olivier Rochus 7-6(4), 6-4\nDoppio.\n Tom\u00e1\u0161 Cibulec / Pavel V\u00edzner hanno battuto in finale Michael Kohlmann / Julian Knowle 7\u20135, 5\u20137, 6\u20132"}
{"id": "3057853", "revid": "1718925", "url": "https://it.wikipedia.org/wiki?curid=3057853", "title": "Taxi (Bryan Ferry)", "text": "Taxi \u00e8 l'ottavo album di Bryan Ferry, pubblicato dalla Virgin Records nel marzo del 1993.\nL'album si piazz\u00f2 al numero due della classifica del Regno Unito."}
{"id": "3057861", "revid": "1654832", "url": "https://it.wikipedia.org/wiki?curid=3057861", "title": "Arturo Ambrosio", "text": "Biografia.\nDiplomato in ragioneria, si impieg\u00f2 presso una ditta di tessuti. Appassionato di fotografia, poco pi\u00f9 che trentenne si spost\u00f2 a Basilea dove si specializz\u00f2 in tale settore. Ritornato nel 1902 a Torino, abbandon\u00f2 il suo lavoro di impiegato ed apr\u00ec un negozio di articoli ottici e fotografici.\nBen presto si appassion\u00f2 ad un altro settore, la cinematografia, e nel 1904 and\u00f2 in Francia, Inghilterra e Germania per acquisire maggiore conoscenza e familiarit\u00e0 con il nuovo mezzo che si stava sviluppando, e questo port\u00f2 Ambrosio nel 1905 a fondare la \"Ambrosio e C.\", che l'anno dopo trasform\u00f2 nella casa cinematografica \"Societ\u00e0 Anonima Ambrosio\", detta \"Ambrosio Film\", fra le prime case di produzione cinematografica in Italia, dotata di uno stabilimento di produzione. I primi suoi collaboratori furono inizialmente Giovanni Vitrotti e Roberto Omegna, ai quali si aggiunse poi Luigi Maggi.\nFu cos\u00ec il primo grande produttore cinematografico nazionale, avendo inaugurato con \"Gli ultimi giorni di Pompei\" (1908) il filone internazionale dei film storici in costume.\nFu anche regista di alcuni film tra cui \"Galileo Galilei\" (1909) e \"Amleto\" (1914).\nNel 1923 lasci\u00f2 la conduzione della sua societ\u00e0, in crisi dalla fine della prima guerra mondiale e che fall\u00ec l'anno dopo, e in seguito si trasfer\u00ec a Roma dove divenne il direttore generale tecnico e artistico dell\"'Unione Cinematografica Italiana\", e progett\u00f2 la nuova versione del film \"Quo vadis?\" girata nel 1925. Nel 1927 anche questa societ\u00e0 venne sciolta e Ambrosio si ritir\u00f2 a vita privata. \nRiprese l'attivit\u00e0 cinematografica nel 1939 quando divenne direttore della produzione della \"Scalera Film\" di Roma, dove rimase fino al 1945, per poi ritirarsi definitivamente dal mondo del cinema.\nIl Comune di Torino gli ha intitolato una via nel quartiere Barriera di Milano."}
{"id": "3057862", "revid": "767487", "url": "https://it.wikipedia.org/wiki?curid=3057862", "title": "Sette minuti in Paradiso", "text": "Sette minuti in Paradiso (\"Seven Minutes in Heaven\") \u00e8 un film del 1985 diretto da Linda Feferman.\nTrama.\nNatalie acconsente ad ospitare Jeffrey Moran, un amico d'infanzia che ha dei problemi con il suo patrigno, Jeremy, mentre il padre \u00e8 in viaggio. Da quel momento cominciano ad aumentare i problemi nella vita del teenager. La sua migliore amica Polly che cerca di sfuggire con Zoo Knudson, un giocatore di baseball professionista, \u00e8 molto invadente e non esita a trarre conclusioni affrettate sulla situazione in cui si trova l'amico."}
{"id": "3057866", "revid": "268111", "url": "https://it.wikipedia.org/wiki?curid=3057866", "title": "Munster Senior Hurling Championship", "text": "Il Munster Senior Hurling Championship \u00e8 il torneo di hurling pi\u00f9 importante della provincia di Munster e vi prendono parte tutte le contee a parte Kerry. Si disputa tra maggio e luglio e la finale \u00e8 giocata quasi sempre al Semple Stadium di Thurles durante la seconda domenica del settimo mese dell'anno. La formula \u00e8 sempre stata quella dell'eliminazione diretta e vi \u00e8 da dire che il torneo \u00e8 una parte del pi\u00f9 ampio importante e prestigioso All-Ireland Senior Hurling Championship. La squadra che vince il titolo nel Munster, come quella che vince il Leinster Senior Hurling Championship accede direttamente alle semifinali All-Ireland, mentre la finalista perdente arriva ai quarti della stessa manifestazione. Il trofeo \u00e8 molto simile alla Liam McCarthy Cup. L'hurling \u00e8 lo sport principale della provincia in senso lato e le squadre pi\u00f9 titolate sono Cork e Tipperary (due delle tre grandi d'Irlanda con Kilkenny) che insieme hanno vinto il trofeo in ben 88 occasioni. Tutte le contee della provincia hanno vinto l'ambito premio e tutte tranne Kerry in pi\u00f9 di un'occasione. \u00c8 la competizione provinciale di pi\u00f9 alto livello delle quattro irlandesi. Dal 2008 gli sponsor sono la RT\u00c9, la Guinness (che lo era gi\u00e0 dal 1995) e la Etihad Airways.\nFormato.\nIl sorteggio si tiene l'ottobre dell'anno precedente e le squadre sono appaiate in maniera casuale. Tre accedono direttamente alla semifinale, due disputano un turno preliminare, unico nel quale se la partita finisce in parit\u00e0 ci sono i tempi supplementari. Nelle semifinali e nella finale si va avanti coi replay fino a quando un team non esce vincitore. Per molto tempo Tipperary e Cork erano inserite d'ufficio in parti separate del tabellone, fatto che andava a penalizzare le altre dal momento che era praticamente impossibile (e lo \u00e8 tuttora) batterle entrambe nella stessa stagione. La squadra eliminata nel quarto accede alla fase uno delle qualificazioni All-Ireland, mentre le semifinaliste perdenti alla seconda fase; per quanto riguarda le finaliste si rimanda al paragrafo introduttivo. Kerry \u00e8 uscita dal torneo nel 2004: ora partecipa alla meno competitiva Christy Ring Cup.\nStadi.\nDi solito le partite si giocano in campo nei e per la maggior parte delle volte negli stadi della tabella sopra. Si cerca in genere un terreno di gioco che sia a met\u00e0 strada tra le parti. I replay si giocano solitamente in casa di una delle due squadre, tranne quando si tratta di Clare e Waterford, che non possiedono impianti sufficientemente capienti per avvenimenti cos\u00ec importanti. Pertanto queste rappresentative disputano sempre i loro incontri in campo neutro."}
{"id": "3057867", "revid": "767487", "url": "https://it.wikipedia.org/wiki?curid=3057867", "title": "Ricercati vivi o morti", "text": "Ricercati vivi o morti (\"Public Enemies\") \u00e8 un film statunitense del 1996 diretto dal regista Mark L. Lester.\nTrama.\nIl film ruota intorno alle vicende della figura degli anni '30 Ma Barker e i suoi figli criminali."}
{"id": "3057870", "revid": "30580", "url": "https://it.wikipedia.org/wiki?curid=3057870", "title": "Gran Premio di Francia 1963", "text": "Il Gran Premio di Francia 1963 \u00e8 stato un Gran Premio di Formula 1 disputato il 30 giugno 1963 sul Circuito di Reims. La gara fu vinta da Jim Clark, alla guida di una Lotus - Climax.\nQualifiche.\nDurante le prove, dominate da Clark, Scarfiotti ebbe un incidente e si infortun\u00f2, dovendo saltare la gara.\nGara.\nAl via Clark mantenne il comando, mentre alle sue spalle la vettura di Graham Hill si spense e il pilota inglese fu aiutato a partire, cosa che a fine gara gli cost\u00f2 la revoca dei quattro punti conquistati per il terzo posto. Nelle prime tornate Ginther, scattato molto bene, si inser\u00ec alle spalle di Clark, ma il pilota della BRM fu quasi subito costretto al ritiro a causa di un radiatore bucato.\nA contendersi la seconda posizione rimasero quindi Surtees, Gurney e Brabham, con quest'ultimo che ebbe la meglio grazie a problemi tecnici degli avversari. Tuttavia, dopo quaranta giri anche il pilota australiano fu costretto a rallentare da problemi al motore, cedendo la posizione a Hill e Maggs. Quest'ultimo si prese il secondo posto a poche tornate dal termine, approfittando di problemi alla frizione che affliggevano la vettura di Hill.\nClark vinse con oltre un minuto di vantaggio sugli inseguitori, precedendo sul traguardo Maggs, Hill, Brabham, Gurney e Siffert, per la prima volta a punti sulla sua Lotus 24 privata."}
{"id": "3057882", "revid": "767487", "url": "https://it.wikipedia.org/wiki?curid=3057882", "title": "Liam McCarthy Cup", "text": "La Liam McCarthy Cup \u00e8 il trofeo messo in palio dalla GAA per la squadra che vince l'All-Ireland Senior Hurling Championship.\nIl trofeo.\nLa squadra che si aggiudica la competizione tiene il trofeo fino alla finale dell'anno successivo. Le squadre che l'hanno detenuta pi\u00f9 a lungo sono Cork tra 1941 e 1944 e Kilkenny dal 2006. I capitani delle vincitrici ne ricevono un'imitazione e la prima squadra a vincere il trofeo (che fu inventato nel 1921) fu Limerick. Nel 1992 l'originale fu ritirata e di conseguenza gli ultimi a vincere la coppa nella sua vera forma furono gli hurlers di Tipperary.\nSquadre contendenti.\nLe squadre che si contendono il trofeo attualmente sono:"}
{"id": "3057885", "revid": "767487", "url": "https://it.wikipedia.org/wiki?curid=3057885", "title": "\u00c9toile (film)", "text": "\u00c9toile \u00e8 un film del 1989 diretto da Peter Del Monte.\nTrama.\nClaire, aspirante ballerina professionista, giunge a Budapest da New York per un provino presso l\u2019accademia condotta dall\u2019anziano coreografo Sandor. Sconfortata dall\u2019esito negativo della prima concorrente non effettua il provino e visita di nascosto il teatro dove viene comunque notata dal coreografo. Assieme a Jason, un giovane americano conosciuto in hotel, a Budapest per affari con lo zio, scopre in un parco la dimora abbandonata della danzatrice Natalie Horvath nella quale poi si identificher\u00e0 attraverso oscure pratiche magiche di Sandor, rischiando di essere sacrificata durante l\u2019esecuzione de Il Lago dei cigni, opera interrotta in quello stesso teatro cento anni prima. Sar\u00e0 Jason a salvarla affrontando un gigantesco e surreale cigno nero e spezzando in questo modo l\u2019incantesimo.\nL\u2019opera di Peter Del Monte ha qualche elemento in comune con Il fantasma dell\u2019Opera di Gaston Leroux se non altro per le sue ambientazioni cupe e la scenografia teatrale che bene ne incornicia il plot. Il film, che comunque ha nel suo insieme toni delicati dal punto di vista del macabro, pu\u00f2 essere inserito di diritto tra i lavori interessanti legati al cinema gotico italiano."}
{"id": "3057886", "revid": "46291", "url": "https://it.wikipedia.org/wiki?curid=3057886", "title": "Goodyera pubescens", "text": "Goodyera pubescens \u00e8 una pianta della famiglia delle orchidacee, nativa del Nord America orientale.\nDescrizione.\n\u00c8 una specie sempreverde, con foglie verde intenso ed assai variegate. La variegatura principale consiste prevalentemente in densi reticolati di vasi linfatici, che sono di un verde molto pi\u00f9 leggero rispetto al resto del tessuto fogliare. \u00c8 una pianta strisciante, che immette brevi stoloni nel terreno, utilizzandoli come radici.\nDistribuzione e habitat.\nEssa pu\u00f2 essere terrestre o, occasionalmente, rampicante, crescendo sulle pareti rocciose e con molta umidit\u00e0. Preferisce i terreni leggermente o moderatamente acidi, come quelli della brughiera, dove instaura un rapporto di simbiosi con le querce."}
{"id": "3057890", "revid": "380453", "url": "https://it.wikipedia.org/wiki?curid=3057890", "title": "Convocazioni alla Piemonte Woman Cup di pallavolo femminile 2010", "text": "Elenco delle giocatrici convocate per la Piemonte Woman Cup 2010."}
{"id": "3057892", "revid": "767487", "url": "https://it.wikipedia.org/wiki?curid=3057892", "title": "Redlichia takooensis", "text": "La Redlichia takooensis \u00e8 una specie di fossile trilobite, che dovrebbe risalire al periodo Cambriano inferiore. Questi fossili sono stati rinvenuti principalmente in Australia."}
{"id": "3057907", "revid": "53508", "url": "https://it.wikipedia.org/wiki?curid=3057907", "title": "Cronologie mesoamericane", "text": "Le cronologie mesoamericane sono modelli di approssimazione storiografica elaborate da specialisti per affrontare l'interpretazione dei dati riguardanti lo sviluppo dei popoli mesoamericani fino a prima della Conquista spagnola e del loro arrivo nei territori del Centro America. Quasi ogni studioso della storia mesoamericana ha prodotto una propria cronologia particolare che, con leggere sfumature, cerca di conformarsi a quella che si chiama \"cronologia tradizionale\".\nQuest'ultima corrisponde al modello classico di tripartizione della storia pre-ispanica del Mesoamerica. La cronologia tradizionale divide la storia della Mesoamerica in tre grandi periodi chiamati Periodo Preclassico, Periodo Classico e Periodo Postclassico.\nCi\u00f2 nonostante il momento in cui inizia la storia della Mesoamerica con una civilt\u00e0 e l'inizio e la fine di ciascuno di questi periodi rimane sempre fonte di controversia tra gli specialisti del settore. Per questo nacquero cronologie alternative che pretendono di abbordare la storia mesoamericana da punti di vista distinti, alcuni privilegiando la continuit\u00e0 dei processi culturali e storici, altri l'evoluzione dello stato nella regione; altri ancora i progressi dei processi di urbanizzazione delle varie societ\u00e0 mesoamericane.\nCronologia tradizionale.\nLa cronologia che con maggior frequenza appare nelle opere dedicate all'archeologia mesoamericana divide la storia dei popoli indigeni pre-ispanici in tre grandi periodi chiamati Preclassico, Classico e Postclassico.\nVarie critiche sono state fatte a questa cronologia. Apparsa per la prima volta a met\u00e0 del XIX secolo, la \"cronologia tradizionale\" per la Mesoamerica ha come punto di riferimento la civilt\u00e0 maya, portata alla conoscenza del mondo occidentale grazie alle opere \"Incidents of travel in Central America, Chiapas and Yucatan\" e \"Incidents of travel in Yucatan\", di John Lloyd Stephens e Frederick Catherwood. I Maya furono trasformati nei \"Greci del Nuovo Mondo\".\nDue dei principali problemi degli archeologi al momento di applicare questa cronologia convenzionale sono la delimitazione dei periodi che formano la storia precolombiana del mesoamerica e lo sviluppo parallelo di diverse popolazioni che convissero nelle distinte regioni mesoamericane. Il primo problema che si presenta consiste nello stabilire quando comincia propriamente la storia dei popoli mesoamericani. Per alcuni archeologi la storia comincia con la comparsa dei primi indizi di ceramica nella Mesoamerica, la cosiddetta \"ceramica Pox\", attorno al XXV secolo a.C.\nIn accordo con questa visione, la ceramica \u00e8 un indicatore della fine del processo di nomadismo dei popoli mesoamericani che in quel tempo si convertivano da societ\u00e0 nomadi a societ\u00e0 agricole. Tuttavia, la validit\u00e0 dei ritrovamenti di ceramica Pox a Puerto Marqu\u00e9s (Guerrero, Messico) \u00e8 stata messa in discussione dagli archeologi che non condividono la cronologia convenzionale mesoamericana e da altri che invece la sostengono, come Michael D. Coe o Christine Niederberger.\nCronologia di Pi\u00f1a Ch\u00e1n.\nFormatosi come archeologo presso la \"Escuela Nacional de Antropolog\u00eda e Historia\" (ENAH) del Messico, Rom\u00e1n Pi\u00f1a Ch\u00e1n fu uno degli archeologi messicani rappresentanti della cosiddetta archeologia sociale. Come neoevoluzionista, Pi\u00f1a Ch\u00e1n condivideva con i principali esponenti di questa corrente antropologica (come Vere Gordon Childe) l'idea che esiste una relazione tra lo stile di vita quotidiano di una societ\u00e0, i mezzi di produzione e le relazioni sociali derivate dalla necessit\u00e0 di organizzazione di un gruppo per sfruttare le risorse che lo circondano.\nBasandosi sulla propria esperienza nella archeologia mesoamericana e orientatosi verso il neoevoluzionismo, Pi\u00f1a Ch\u00e1n propose una cronologia che si allontanava in molti aspetti da quella tradizionale. Il principio \u00e8 cos\u00ec riassunto dallo stesso Pi\u00f1a Ch\u00e1n:\nLa cronologia di Pi\u00f1a Ch\u00e1n \u00e8 suddivisa in quattro grandi periodi. A differenza della cronologia tradizionale mesoamericana, Pi\u00f1a Ch\u00e1n pose il principio della storia mesoamericana precolombiana al XXX millennio a.C. (attorno all'anno 30000 a.C.), che coincide con la datazione dei pi\u00f9 antichi reperti umani trovati in Messico A partire da questo momento sarebbe cominciato un lungo periodo di adattamento all'ambiente dell'America Centrale che si sarebbe poi concluso con lo sviluppo dell'agricoltura ed il conseguente abbandono del nomadismo da parte dei gruppi umani; questo periodo sarebbe durato fino al V millennio a.C.\nFino al XII secolo a.C. in Mesoamerica le prime comunit\u00e0 sedentarie avrebbero ceduto il passo alla formazione di comunit\u00e0 e poi a centri cerimoniali, che avrebbero poi portato alla formazione di uno stato nella Mesoamerica.\nDi fatto, ci\u00f2 che la cronologia tradizionale inquadra come storia mesoamericana propriamente detta, Pi\u00f1a Ch\u00e1n la divise in due grandi periodi. Si tratta delle epoche denominate \"Popoli e stati teocratici\" (dal XII secolo a.C. al IX secolo a.C.) e \"Popoli e stati militaristi\" (dal IX secolo a.C. al 1521).\nLe principali critiche a questa cronologia possono essere riassunte in due punti. Da un lato, Enrique Nalda ha fatto notare come la fine del nomadismo non si possa far risalire esattamente al V millennio a.C., visto che i reperti indicano che a quell'epoca forme di agricoltura esistevano solo in alcune zone. In accordo con i reperti archeologici, la pratica di questa attivit\u00e0 non sarebbe stata cos\u00ec intensiva da permettere il sostentamento di un gruppo umano senza ricorrere anche alla caccia e raccolta.\nD'altro canto, Pi\u00f1a Ch\u00e1n cadde nello stesso errore di Eric Wolf nel concepire come teocratici gli stati che si svilupparono nel terzo periodo della propria cronologia (corrispondente ai periodi Preclassico e Classico della cronologia tradizionale) e come stati militaristi quelli che fiorirono tra i secoli X e XVI (periodo Postclassico della cronologia tradizionale). Come le investigazioni archeologiche hanno dimostrato posteriormente, tutte le societ\u00e0 mesoamericane, dagli Olmechi agli Aztechi condussero guerre.\nCronologia di Duverger.\nChristian Duverger \u00e8 uno degli autori pi\u00f9 critici rispetto alla cronologia impiegata tradizionalmente nell'archeologia e nella storiografia della Mesoamerica. Secondo questo autore, la storia della Mesoamerica non inizia con la comparsa della ceramica, conquista tecnologica circa la quale lo stesso autore esprime dubbi e perplessit\u00e0, rifiutando di accettare come validi i reperti di Puerto Marqu\u00e9s (cer\u00e1mica Pox) e la fase Purr\u00f3n proposta da Robert Mac Neish per la Valle de Tehuac\u00e1n.\nEntrambi i siti sono stati datati tradizionalmente alla met\u00e0 del terzo millennio prima dell'era cristiana, ma in circostanze che, a detta di alcuni specialisti, incluso lo stesso Duverger e Christine Niederberger (2005), sono \"sospette\" o \"insufficientemente sostenute\". Sul caso dei primi reperti egli considera che posseggano un'antichit\u00e0 di molto inferiore rispetto a quella supposta (ad esempio colloca la ceramica della civilt\u00e0 Capacha nell'VIII secolo a.C., in aperto contrasto con la data fissata da Isabel Trusdell Kelly, corrispondente al XV secolo a.C.), a meno che non si possano considerare come progressi propriamente mesoamericani, facendo coincidere l'inizio della civilizzazione della Mesoamerica con la diffusione dei tratti culturali che si identificano con la civilt\u00e0 Olmeca.\nSecondo Duverger, la storia preispanica del Mesoamerica si divide in cinque epoche, ognuna corrispondente con la fioritura e la diffusione panmesoamericana di certi stili ben conosciuti a partire dai materiali archeologici della regione. La proposta di Duverger cerca di dar conto della continuit\u00e0 della civilizzazione mesoamericana (dal XII secolo a.C. al 1521) in contrasto con la cronologia tradizionale (che, secondo l'autore, privilegia le rotture) ricorrendo all'idea che tutta la storia precolombiana del Mesoamerica possa riassumersi in un processo di sfumatura nel quale gradatamente si impongono i tratti culturali propri dei popoli nahua, che sarebbero il \"cemento\" della civilt\u00e0 mesoamericana. La sua cronologia \u00e8 minoritaria, come quella di Pi\u00f1a Ch\u00e1n, e non \u00e8 riuscita a sostituire quella tradizionale."}
{"id": "3057908", "revid": "767487", "url": "https://it.wikipedia.org/wiki?curid=3057908", "title": "Some Girls (film)", "text": "Some Girls \u00e8 un film del 1988 diretto da Michael Hoffman.\nTrama.\nMichael, uno studente, rende visita alla sua fidanzata Gabriella e alla sua famiglia in Canada per le feste di Natale. Una volta l\u00ec, lei gli confessa di non essere pi\u00f9 innamorata di lui."}
{"id": "3057910", "revid": "339392", "url": "https://it.wikipedia.org/wiki?curid=3057910", "title": "TFCD", "text": ""}
{"id": "3057922", "revid": "439868", "url": "https://it.wikipedia.org/wiki?curid=3057922", "title": "Esla", "text": "L'Esla \u00e8 uno dei pi\u00f9 importanti fiumi della Spagna nordoccidentale. \u00c8 un affluente del Duero, nasce nella Cordigliera Cantabrica ed attraversa da nord a sud le provincie di Le\u00f3n e Zamora. \u00c8 l'affluente di maggior portata del Duero e alla confluenza ha una portata maggiore che lo stesso Duero. \u00c8 lungo 286\u00a0km e drena un bacino di 16.163\u00a0km\u00b2. Il suo letto \u00e8 sbarrato dalla diga di Ricobayo, per la cui costruzione si dovette spostare la chiesa di San Pedro de la Nave, che sarebbe altrimenti stata sommersa dalle acque.\nGeografia.\nLa sorgente convenzionale del fiume Esla \u00e8 situata nella localit\u00e0 leonesa di Mara\u00f1a, nel sito conosciuto come \u00abLa Fuente Mara\u00f1a\u00bb.\nIn epoca romana era conosciuto come Astura, da cui deriva la parola asturi, gli antenati degli asturiani e dei leonesi che popolavano entrambi i versanti della Cordigliera Cantabrica.\nDal suo bacino nel XIX secolo si deriv\u00f2 il canale dell'Esla per irrigare la Vega de Toral.\nI principali affluenti sono:\nEtimologia.\nEsistono due ipotesi: la prima \u00e8 che il fiume Astura (anticamente chiamato Estura o Estula) prende la radice dal celtico -stour, che significa \u00abfiume\u00bb. Nell'ambito della geografia europea, nelle zone popolate dai popoli celti, gi\u00e0 Plinio il Vecchio parlava del fiume \u00abStur\u00bb nella Gran Bretagna e tuttora vi sono tre fiumi chiamati Stour nel Kent, nel Suffolk e nel Dorset. Inoltre, anche presso la foce dell'Elba si trova un altro fiume St\u00f6r, chiamato anticamente \u00abSturia\u00bb. Allo stesso modo, in Piemonte viveva la trib\u00f9 celta degli \"Esturi\" e si trova il fiume Stura. La stessa radice sopravvive tutt'oggi nel gaelico e nel bretone nelle parole \"ster\" e \"stour\" che significano \u00abfiume\u00bb.\nLa seconda ipotesi, supportata dal libro di Julio de Prado Reyero, \"Un viaje hist\u00f3rico por el alto Esla\", Astura \u2014 poi Esla\u2014 viene dal basco \u00abaite-ur\u00bb o \u00absito di rocce e acqua\u00bb.\nIn ogni caso, \u00abEsla\u00bb \u00e8 un toponimo preindoeuropeo, forse da una radice dell'antico europeo *eis-/*ois-/*is-, molto comune negli idronimi, che significa \u00abrapido\u00bb."}
{"id": "3057924", "revid": "729019", "url": "https://it.wikipedia.org/wiki?curid=3057924", "title": "Campionati europei di atletica leggera 2010 - 100 metri piani femminili", "text": "La competizione si \u00e8 svolta tra il 28 ed il 29 luglio 2010.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\n1\u00ba turno.\nPassano i primi 3 in ogni batteria (Q) e i migliori 4 tempi (q).\nSemifinali.\nPassano in finale le migliori 3 in ogni batteria e i 2 migliori tempi."}
{"id": "3057926", "revid": "1793900", "url": "https://it.wikipedia.org/wiki?curid=3057926", "title": "Cibolo Creek", "text": "Il Cibolo Creek \u00e8 un corso d'acqua nel centrosud del Texas, Stati Uniti, lungo circa 154 km dalla sorgente (a Texas Hill Country), vicino a Boerne, alla sua confluenza con il fiume San Antonio, nella contea di Karnes. Il torrente rappresenta un discreto affluente del fiume San Antonio e segna il confine orientale dello spartiacque tra i due alvei. Il torrente segna anche il confine orientale della contea di Bexar.\nIl fiume \u00e8 usato a scopi ricreativi. Una grande variet\u00e0 di pesci e altri animali selvatici occupano di sovente le acque, e diversi parchi sono stati istituiti lungo le rive. Inoltre, numerosi insediamenti si trovano lungo il suo corso, tra cui Boerne, Bulverde, Bracken, Selma, Schertz, Universal City, Cibolo, La Vernia, Panna Maria e Sutherland Springs."}
{"id": "3057932", "revid": "81195", "url": "https://it.wikipedia.org/wiki?curid=3057932", "title": "Test di Wilk-Shapiro", "text": ""}
{"id": "3057934", "revid": "247222", "url": "https://it.wikipedia.org/wiki?curid=3057934", "title": "Mamouna", "text": "Mamouna \u00e8 il nono album di Bryan Ferry, pubblicato nel settembre del 1994.\nIl titolo viene dal nome di un villaggio della Provincia di Mascara in Algeria.\nSegna il ritorno come collaboratore di Brian Eno dopo pi\u00f9 di vent'anni: dalla pubblicazione di \"For your Pleasure\" dei Roxy Music (1973).\nTracce.\nBrani composti da Bryan Ferry, eccetto dove indicato.\nBrani composti da Bryan Ferry, eccetto dove indicato"}
{"id": "3057938", "revid": "729019", "url": "https://it.wikipedia.org/wiki?curid=3057938", "title": "Opera Schoenenbourg", "text": "L'Opera Schoenenbourg \u00e8 una fortificazione situata al termine della parte est dell'Alsazia e parte della linea Maginot; l'opera si trova tra i distretti di Hunspach ed Ingolsheim, nel dipartimento francese del Basso Reno, e fa parte del settore fortificato di Haguenau, di fronte al confine con la Germania.\n\u00c8 la pi\u00f9 grande fortificazione dell'Alsazia tra quelle aperte al pubblico: ufficialmente registrata come monumento storico, conserva tutti i suoi elementi strutturali originali. L'Opera Schoenenbourg fu pesantemente bombardata durante la battaglia di Francia nel 1940, subendo il lancio di ordigni nemici pi\u00f9 di qualsiasi altra postazione in Francia, senza per\u00f2 subire danni significativi. Nel 1945 le truppe tedesche in ritirata usarono gli esplosivi per distruggere gran parte della fortificazione; dopo la seconda guerra mondiale fu completamente ristrutturata, e rimessa in servizio nel quadro di un programma volto a utilizzare le fortificazioni della linea Maginot con lo scopo di resistere ad una potenziale conseguenza bellica del Patto di Varsavia. Dal 1970 il piano perse importanza militare e l'Opera Schoenenbourg fu abbandonata; nel 1987 una organizzazione locale si impegn\u00f2 nella conservazione di Schoenenbourg, ed oggi il forte \u00e8 aperto a visite pubbliche.\nUna delle fortificazioni vicine \u00e8 il Gros Ouvrage Hochwald."}
{"id": "3057939", "revid": "125454370", "url": "https://it.wikipedia.org/wiki?curid=3057939", "title": "Parafarmacia", "text": "Con il termine parafarmacia si intende un'attivit\u00e0 commerciale, presso la quale \u00e8 possibile acquistare parafarmaci e prodotti farmaceutici, comunemente chiamati SOP e OTC, per i quali non esiste l'obbligo di presentare apposita prescrizione medica.\nCaratteristiche.\nLe parafarmacie possono essere di propriet\u00e0 di qualsiasi soggetto ma la legge italiana prevede l'obbligo di presenza di un farmacista iscritto all'albo in tutti i casi vi sia vendita di medicinali.\nI prodotti venduti presso tali strutture sono farmaci acquistabili senza esibizione di prescrizione (o SOP, \"Senza Obbligo di Prescrizione\"), oltre ai cosiddetti farmaci da banco (anche noti come OTC, dall'inglese \"Over the Counter,\" letteralmente \"sopra il banco\"); in aggiunta a essi \u00e8 possibile trovare presso le parafarmacie altri prodotti come ad esempio: integratori alimentari, prodotti erboristici ovvero fitoterapici, farmaci omeopatici, farmaci veterinari (sia con obbligo sia senza obbligo di prescrizione), prodotti cosmetici, articoli sanitari, alimentazione, prodotti per l'infanzia e per l'igiene.\nIn Italia.\nLe attivit\u00e0 anche di tipo commerciale (comprendenti le parafarmacie) a partire dal 2006, ai sensi del decreto Bersani-Visco possono vendere farmaci da banco, purch\u00e9 sia presente all'interno un farmacista iscritto all'ordine professionale.\nIl decreto \"salva Italia\" (decreto-legge 6 dicembre 2011, n. 201 convertito in legge 22 dicembre 2011, n. 214) deliberato dal governo Monti, prevedeva, in tema di liberalizzazioni, di estendere la vendita di medicinali inclusi nella \"Fascia C\" (farmaci con obbligo di ricetta bianca) anche alle parafarmacie, vista comunque la presenza di almeno un farmacista. Tuttavia vari emendamenti, firmati da un partito che appoggiava il governo Monti, hanno bocciato questa possibilit\u00e0, alla quale si era opposta anche Federfarma. Il Governo ha dato mandato all'AIFA di analizzare tutti i medicinali di fascia C (esclusi a priori ansiolitici, sonniferi, contraccettivi orali, ormoni, tranne la cosiddetta pillola del giorno a base di \"ulipristal acetato\" che \u00e8 stata successivamente liberalizzata) e valutare quali di essi potessero essere \"delistati\", ovvero inseriti tra i farmaci senza obbligo di ricetta OTC/SOP. La suddetta lista, che fu pubblicata ad aprile 2012 sulla Gazzetta Ufficiale, \u00e8 composta da una piccola porzione dell'intera Fascia C, e molti di questi farmaci sono a base di principi attivi il cui utilizzo nella terapia farmacologica \u00e8 stato quasi abbandonato. \nLa revisione della lista, che doveva essere periodica \u00e8 gradualmente caduta in disuso.\nAlle parafarmacie \u00e8 stata data l'autorizzazione a vendere e a dispensare farmaci veterinari (esclusi quelli contenenti stupefacenti) e preparati officinali (ovvero preparati che non richiedono presentazione della ricetta medica). Si stima che nel 2006 in Italia vi erano circa attivit\u00e0, di cui circa 300 corner farmaceutici nella grande distribuzione organizzata (GDO). Alla data del 13 gennaio 2015 le parafarmacie attive in Italia erano ."}
{"id": "3057941", "revid": "216401", "url": "https://it.wikipedia.org/wiki?curid=3057941", "title": "J\u00f6rgen Marcussen", "text": ""}
{"id": "3057944", "revid": "237256", "url": "https://it.wikipedia.org/wiki?curid=3057944", "title": "Vladimir Yurchenko", "text": ""}
{"id": "3057945", "revid": "709565", "url": "https://it.wikipedia.org/wiki?curid=3057945", "title": "Guinness Premiership", "text": ""}
{"id": "3057949", "revid": "478814", "url": "https://it.wikipedia.org/wiki?curid=3057949", "title": "Stadio Lumpinee", "text": "Lo stadio di boxe Lumpinee (in thailandese: \u0e2a\u0e19\u0e32\u0e21\u0e21\u0e27\u0e22\u0e40\u0e27\u0e17\u0e35\u0e25\u0e38\u0e21\u0e1e\u0e34\u0e19\u0e35) \u00e8 un'arena al chiuso situata a Bangkok, in Thailandia.\nGestito dall'esercito nazionale in nome del governo thailandese, il Lumpinee \u00e8 divenuto il simbolo del moderno muay thai. Solo il Rajadamnern Stadium, aperto pi\u00f9 di un decennio prima, riesce a contrastare la concorrenza del prestigiosissimo titolo \"Muay Thai Champion of Lumpinee\". Il premio in palio viene assegnato ad ogni categoria nella quale i lottatori sono suddivisi, dai pesi mosca (111 lbs) ai pesi welter (147\u00a0lbs).\nGli incontri si svolgono solo il marted\u00ec, il venerd\u00ec ed il sabato, di solito attorno alle 18:00. Il biglietto costa fra i 500\u0e3f ed i 1500\u0e3f.\nCampioni.\nUno dei pi\u00f9 famosi lottatori al Lumpinee \u00e8 stato Dieselnoi Chor Thanasukarn, il quale, negli anni ottanta, rimase campione imbattuto. Tra i migliori Nak Muay che hanno combattuto al Lumpinee da segnalare Namsaknoi Yudthagarngamtorn, campione del Lumpinee nella classe 135 lbs dal 2000 al 2006 e soprannominato \"l'Imperatore della Muay Thai\" da parte della stampa thailandese, Namkabuan Nongkee Pahuyuth campione per 6 anni consecutivi, nella classe 130 lbs, ritiratosi imbattuto, Wangchannoi Sor Palangchai vincitore di 5 titoli del Lumpinee, Chamuakpetch Haphalung vincitore di 4 titoli Lumpinee (e altri 5 titoli del Rajadamnern, per un totale di 9 titoli), Lamnamoon Sor Sumalee vincitore di 4 titoli, Somrak Kamsing (medaglia d'oro di pugilato alle Olimpiadi di Atlanta nel 1996) che, pur non vincendo alcun titolo, \u00e8 considerato uno dei migliori della sua era.\nAlcuni fra i campioni dello stadio Lumpinee sono:\nGLi unici atleti 'farang' e cio\u00e8 'non Thailandesi' ad aver ottenuto la pi\u00f9 prestigiosa delle cinture nella Muay Thai, che \u00e8 quella di campione del Lumpinee, sono:\nGioco d'azzardo.\nIn tutti gli stadi tailandesi esiste un importante mondo parallelo di scommesse attorno al muay thai. \nAl Lumpinee, come in altri importanti stadi della Thailandia, il pubblico scommette direttamente sui pugili attraverso un sistema informale (cio\u00e8 non proibito, ma nemmeno formalmente regolamentato) secondo consuetudini e codici molto dettagliati. Questo sistema di scommesse \u00e8 organizzato con grandi scommettitori (di solito, in alto o in basso sulle gradinate e oggigiorno in costante collegamento tra loro e/o con i loro \"patron\" attraverso auricolari) che decidono le quote e accettano scommesse prima e soprattutto durante gli incontri, e molti piccoli scommettitori che giocano cifre anche importanti (specie a partire dal terzo round), comunicando le loro puntate ai grandi scommettitori con un complesso linguaggio di gesti.\nLe scommesse, che si intrecciano con le peculiarit\u00e0 economiche \"formali\" del professionismo (borse e sponsorizzazioni per i pugili) sin dagli albori dei combattimenti di muay thai hanno contribuito a formare quello che \u00e8 lo stile thailandese di combattere - ad esempio, l'importanza crescente dei round 3, 4 e 5 (round nei quali tradizionalmente si scommette), o l'usanza di smettere di attaccare quando nei round 4 e 5 ci si trova in chiaro vantaggio, per minimizzare i rischi di rimonta (e di determinare quindi grosse perdite!), assumendo un atteggiamento completamente conservativo/difensivo o tutt'al pi\u00f9 scherzosamente canzonatorio nei riguardi del rivale."}
{"id": "3057951", "revid": "438678", "url": "https://it.wikipedia.org/wiki?curid=3057951", "title": "Lumpinee", "text": ""}
{"id": "3057956", "revid": "438678", "url": "https://it.wikipedia.org/wiki?curid=3057956", "title": "Stadio di boxe Lumpinee", "text": ""}
{"id": "3057958", "revid": "438678", "url": "https://it.wikipedia.org/wiki?curid=3057958", "title": "Lumpinee Stadium", "text": ""}
{"id": "3057959", "revid": "287204", "url": "https://it.wikipedia.org/wiki?curid=3057959", "title": "Jorgen Marcussen", "text": ""}
{"id": "3057960", "revid": "122927109", "url": "https://it.wikipedia.org/wiki?curid=3057960", "title": "Fiat Nuova 500 Abarth", "text": "La Fiat Nuova 500 Abarth \u00e8 una vettura prodotta dalla Abarth sulla meccanica della Fiat Nuova 500, in varie cilindrate e allestimenti dal 1957 al 1971.\nIl contesto.\nLa FIAT Nuova 500 fu presentata nel 1957 e la Abarth realizz\u00f2 subito delle versioni elaborate nella meccanica. La prima \"500\" elaborata da Abarth fu realizzata per il salone di Torino del 1957 e successivamente prodotta in pochi esemplari. Si tratta di una vettura elaborata usando i pezzi speciali costruiti dalla Abarth che mantiene pressoch\u00e9 immutato l'aspetto esteriore del modello da cui deriva.\nA titolo dimostrativo circa la robustezza del motore, nonostante il notevole incremento di potenza, nei mesi di settembre e ottobre del 1958, furono organizzate alcune sessioni di prova, sull'autodromo di Monza. Una Abarth 500, dotata di carrozzeria aerodinamica appositamente studiata dalla Pininfarina, conquist\u00f2 28 primati di velocit\u00e0, su varie distanze, condotta da piloti come Giancarlo Baghetti, Mario Poltronieri e Corrado Manfredini. In una delle prove, la macchina gir\u00f2 senza sosta per 7 giorni, alla velocit\u00e0 media di 111\u00a0km/h.\nNel 1963 fu presentata la \"595\", prodotta fino alla fine del 1971 in due serie: la prima (dal '63 al '65) aveva la carrozzeria della \"500 D\"; la seconda (dal '65 al '71) aveva la carrozzeria della \"500 F\".\nL'Abarth riceveva dalla FIAT le auto incomplete e montava su di esse i pezzi speciali. Tali parti erano composte da cruscotto (con strumentazione specifica provvista di tachimetro, contachilometri, contagiri, indicatore livello benzina e indicatore temperatura olio), volante a 3 razze, carburatore Solex C 28 PBJ montato su apposito alloggiamento in alluminio, coppa olio in alluminio, sistema di aspirazione e scarico dei gas specifici, ecc. Da menzionare anche il fatto che su queste versioni il portellone posteriore, che chiudeva il motore posto nel retro della vettura, veniva rialzato con dei fermi per aumentare il raffreddamento del motore stesso e quindi la sua efficienza.\nUna volta assemblate, le \"595 Abarth\" erano vendute attraverso i propri concessionari.\nNel febbraio 1964 venne invece presentata la 595 SS con una velocit\u00e0 massima portata a 130\u00a0km/h. Nello stesso anno vennero presentate anche la 695 e 695 SS, entrambe con una cilindrata totale di 689\u00a0cm\u00b3 e con una velocit\u00e0 massima rispettivamente di 130\u00a0km/h e 140\u00a0km/h.\nNel settembre 1965 fu introdotta la 695 SS Assetto Corsa, sostituita nel 1969 dalla 695 SS Competizione.\nFurono inoltre commercializzate le popolari \"cassette di trasformazione Abarth\", che consentivano di modificare la \"FIAT Nuova 500\" rendendola pi\u00f9 aggressiva e sportiva, senza limitarne la circolazione alla sola \"pista\"."}
{"id": "3057966", "revid": "547034", "url": "https://it.wikipedia.org/wiki?curid=3057966", "title": "As Time Goes By (Bryan Ferry)", "text": "As Time Goes By \u00e8 il decimo album di Bryan Ferry, pubblicato nel 1999.\n\u00c8 composto di classici del jazz, dello swing e del genere crooner."}
{"id": "3057969", "revid": "131358", "url": "https://it.wikipedia.org/wiki?curid=3057969", "title": "Tacuaremb\u00f3 FC", "text": ""}
{"id": "3057974", "revid": "767487", "url": "https://it.wikipedia.org/wiki?curid=3057974", "title": "Having Fun with Elvis on Stage", "text": "Having Fun with Elvis on Stage \u00e8 un album live (esclusivamente parlato) di Elvis Presley pubblicato nel 1974.\nIl disco.\nIl disco \u00e8 unico nel catalogo di Elvis in quanto non contiene nessuna canzone: \u00e8 unicamente composto da spezzoni parlati di Presley durante i concerti registrati nello spazio tra un brano e l'altro. Principalmente si tratta di Elvis che si diverte a scherzare con i membri della sua band e con il pubblico e a fare battute di vario genere.\nL'album fu una trovata commerciale del manager di Elvis, il Colonnello Tom Parker. Inizialmente Parker fece uscire il disco per la sua etichetta di propriet\u00e0, la Box Car Records, e venduto esclusivamente ai concerti di Presley. In seguito l'album venne acquistato e pubblicato dalla RCA Records come un vero e proprio album live, con la sola avvertenza per i compratori consistente in una didascalia sulla copertina che diceva \"A Talking Album Only\" (\"Album solo parlato\"). Sul retro di copertina Elvis \u00e8 accreditato come produttore esecutivo del disco.\nA tutt'oggi, il disco non \u00e8 mai stato ristampato in formato CD.\nRecensioni.\n\"Having Fun with Elvis on Stage\" \u00e8 stato indicato come il peggior album in assoluto di Elvis Presley. I critici rock Jimmy Guterman e Owen O'Donnell, scrivendo il loro libro \"The Worst Rock and Roll Records of All Time\" nel 1991, giudicarono il disco in assoluto il peggior disco rock di sempre.\nNonostante tutto, l'album raggiunse la posizione numero 130 della classifica di \"Billboard\" negli Stati Uniti, e persino la posizione numero 9 della classifica \"Billboard Top Country Albums\" dedicata alla musica country."}
{"id": "3057975", "revid": "38120", "url": "https://it.wikipedia.org/wiki?curid=3057975", "title": "Misty Mountain Hop", "text": "Misty Mountain Hop \u00e8 un brano musicale del gruppo musicale britannico Led Zeppelin, quinta traccia del quarto album in studio \"Led Zeppelin IV\", pubblicato nel 1971.\nDescrizione.\nIl testo della canzone parla di un incontro del gruppo con la polizia dopo aver fumato marijuana in un parco e contiene vari riferimenti (come le \"Misty Mountain\", Montagne Nebbiose) al romanzo del 1937 \"Lo Hobbit\" scritto da J. R. R. Tolkien.\nIl brano fu inserito come lato B del singolo di \"Black Dog\" commercializzato negli Stati Uniti d'America e Australia.\nCover.\nSono state fatte numerosissime cover per questa canzone tra cui:"}
{"id": "3057977", "revid": "88740", "url": "https://it.wikipedia.org/wiki?curid=3057977", "title": "West Union", "text": ""}
{"id": "3057979", "revid": "1305772", "url": "https://it.wikipedia.org/wiki?curid=3057979", "title": "Westmont", "text": ""}
{"id": "3057980", "revid": "1305772", "url": "https://it.wikipedia.org/wiki?curid=3057980", "title": "Westville", "text": ""}
{"id": "3057981", "revid": "80598", "url": "https://it.wikipedia.org/wiki?curid=3057981", "title": "Pi\u00f9 su", "text": ""}
{"id": "3057982", "revid": "1305772", "url": "https://it.wikipedia.org/wiki?curid=3057982", "title": "Wethersfield", "text": ""}
{"id": "3057983", "revid": "547034", "url": "https://it.wikipedia.org/wiki?curid=3057983", "title": "Frantic (album)", "text": "Frantic \u00e8 l'undicesimo album di Bryan Ferry, pubblicato nel 2002."}
{"id": "3057991", "revid": "287204", "url": "https://it.wikipedia.org/wiki?curid=3057991", "title": "Campionati europei di atletica leggera 2010 - Lancio del martello femminile", "text": "La competizione si \u00e8 svolta tra il 28 ed il 30 luglio 2010.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nQualificazioni.\nL'accesso alla finale era riservato ai concorrenti con una misura di almeno 69.00 m (Q) o, in mancanza di dodici di questi, ai primi dodici della qualificazione (q)."}
{"id": "3057995", "revid": "287204", "url": "https://it.wikipedia.org/wiki?curid=3057995", "title": "Wexford (disambigua)", "text": ""}
{"id": "3057996", "revid": "869733", "url": "https://it.wikipedia.org/wiki?curid=3057996", "title": "Wheatland", "text": ""}
{"id": "3057997", "revid": "1793900", "url": "https://it.wikipedia.org/wiki?curid=3057997", "title": "New York City Police Museum", "text": "Il New York City Police Museum \u00e8 un museo di New York che celebra il New York City Police Department fin dalla sua fondazione avvenuta nel 1845."}
{"id": "3057998", "revid": "1318658", "url": "https://it.wikipedia.org/wiki?curid=3057998", "title": "Wheaton", "text": ""}
{"id": "3058001", "revid": "177966", "url": "https://it.wikipedia.org/wiki?curid=3058001", "title": "Wheeler", "text": ""}
{"id": "3058007", "revid": "1573940", "url": "https://it.wikipedia.org/wiki?curid=3058007", "title": "Symmetrocapulidae", "text": "Symmetrocapulidae \u00e8 una famiglia estinta di molluschi gasteropodi dell'ordine Cycloneritida.\n\u00c8 l'unica famiglia della superfamiglia Symmetrocapuloidea.\nTassonomia.\nLa famiglia comprende i seguenti generi:"}
{"id": "3058009", "revid": "104741756", "url": "https://it.wikipedia.org/wiki?curid=3058009", "title": "Dylanesque", "text": "Dylanesque \u00e8 il dodicesimo album di Bryan Ferry, pubblicato nel 2007.\n\u00c8 composto di sole reinterpretazioni di Bob Dylan."}
{"id": "3058010", "revid": "729019", "url": "https://it.wikipedia.org/wiki?curid=3058010", "title": "Gran Premio di Gran Bretagna 1963", "text": "Il Gran Premio di Gran Bretagna 1963 \u00e8 stato un Gran Premio di Formula 1 disputato il 20 luglio 1963 sul circuito di Silverstone. La gara fu vinta da Jim Clark, alla guida di una Lotus - Climax.\nGara.\nAl via Clark scivol\u00f2 in quinta posizione, sopravanzato da Brabham, Gurney, McLaren e Graham Hill, ma in poche tornate il pilota scozzese riguadagn\u00f2 la testa della corsa, staccando rapidamente gli inseguitori. Alle sue spalle, McLaren si ritir\u00f2 per un guasto al motore, mentre Gurney sopravanz\u00f2 Brabham; il pilota australiano mantenne la terza posizione fino al 28\u00ba passaggio, quando anche sulla sua vettura il motore cedette.\nHill e Surtees lottarono tra loro per tutta la gara, superandosi pi\u00f9 volte; al 60\u00ba passaggio, quando Gurney si ritir\u00f2 per un problema al motore, i due passarono rispettivamente al secondo e terzo posto. Il loro duello si risolse solo all'ultima tornata, quando Surtees ebbe la meglio sul rivale, rimasto senza benzina, tagliando il traguardo in seconda posizione dietro a Clark. Hill chiuse comunque sul gradino pi\u00f9 basso del podio, precedendo Ginther, Bandini e Hall."}
{"id": "3058017", "revid": "122246", "url": "https://it.wikipedia.org/wiki?curid=3058017", "title": "Boldklubben Marienlyst", "text": "Il Boldklubben Marienlyst \u00e8 una societ\u00e0 pallavolistica maschile Danimarca con sede a Odense: milita nel campionato di VolleyLigaen.\nStoria.\nLa sezione di pallavolo all'interno della polisportiva nacque nel 1976, contemporaneamente alle sezioni di badminton e pallamano. La formazione partecip\u00f2 ai campionati maggiori agli inizi degli anni ottanta, ma la diminuzione del budget spinse la squadra nelle serie minori del campionato danese.\nGli investimenti nella pallavolo ripresero nel 2001, e la squadra torn\u00f2 presto in Elitedivision. Dopo alcune stagioni nelle quali si alternarono retrocessioni e promozioni, la squadra vinse il suo primo trofeo, la Coppa di Danimarca del 2004. Grazie a questo successo pot\u00e9 esordire in una competizione continentale: partecip\u00f2 al girone di qualificazione della Coppa CEV (ora Challenge Cup), dove venne sconfitta in casa dagli italiani della Trentino Volley.\nNel 2005 arriv\u00f2 la vittoria del primo campionato nazionale, trionfo questo ripetuto anche l'anno successivo. Nel 2008 riusc\u00ec nell'accoppiata campionato-coppa nazionale; in quell'anno partecip\u00f2 per la prima volta al Nordic Club Championships, il campionato nord-europeo, che vinse sconfiggendo in finale i padroni di casa, gli svedesi del Falkenbergs VBK. Il successo nella competizione zonale venne bissato nel 2010, dove ad essere sconfitti fu il Middelfart VK, in un derby danese.\nPer quanto riguarda le competizioni europee principali, si annovera l'eliminazione al primo turno dalla Challenge Cup 2008-2009."}
{"id": "3058020", "revid": "123494870", "url": "https://it.wikipedia.org/wiki?curid=3058020", "title": "Il carrozzone/Baratto", "text": "Il carrozzone/Baratto \u00e8 un singolo di Renato Zero pubblicato nel 1979 dalla Zerolandia, distribuito dall'RCA Italiana, in formato 7\".\nIl disco.\nEntrambi i brani sono tratti dall'LP EroZero, pubblicato lo stesso anno; come il resto dell'album di provenienza, anche queste due canzoni hanno fatto parte della colonna sonora dell'unico film da protagonista di Zero: Ciao N\u00ec! di Paolo Poeti.\nIl singolo rimarr\u00e0 nella top ten per 16 settimane complessive, fino al 21 luglio 1979, dopo oltre tre mesi di programmazione.\n\"Il carrozzone\" \u00e8 uno dei brani pi\u00f9 famosi cantati da Renato Zero; fu scritto da Franca Evangelisti e Piero Pintucci per Gabriella Ferri, che per\u00f2 lo rifiut\u00f2, e quindi fu offerto a Renato Zero. Due anni dopo venne anche inserito nel doppio album dal vivo Icaro. Il cantante ha realizzato una versione spagnola della canzone intitolata \"La carroza\" inserita nell'album del 1980 Lo mejor de la Italia de hoy, testo di Buddy e Mary McCluskey.\n\"Baratto\" \u00e8 scritta per quel che riguarda il testo da Franca Evangelisti insieme a Zero, autore anche della musica con Caviri (pseudonimo di Mario Vicari). La canzone cita, ad un certo punto, nei versi e nella musica, la romanza \"Amami Alfredo\" tratta dall'opera lirica \"La traviata\" di Giuseppe Verdi.\nGli arrangiamenti sono curati dal maestro Piero Pintucci.\nOltre alle varie edizioni del disco in 7\", uscite tra il 1978 e il 1979, in molti paesi europei, nel 1995 il singolo \u00e8 stato ristampato in formato 12\".\nClassifiche italiane.\nPosizione della canzone fino alla decima settimana di classifica (in totale la canzone rimarr\u00e0 nella top ten per 16 settimane)."}
{"id": "3058026", "revid": "120271080", "url": "https://it.wikipedia.org/wiki?curid=3058026", "title": "Basse danse", "text": "La basse danse o bassedanse (in italiano bassa danza o bassadanza) era la pi\u00f9 popolare danza di corte del XV e inizio XVI secolo, specialmente nella corte borgognona, spesso in un tempo combinato di 6/4 e 3/2 che permetteva l'utilizzo dell'emiolia. Quando danzavano, le coppie si muovevano sobriamente e con grazia in un lento scivolare o movimento \"a passi strisciati\" e accompagnata da una base musicale lenta...\", sollevando e abbassando i loro corpi, movimenti questi che hanno dato origine al suo nome. La bassadanza pi\u00f9 tardi condurr\u00e0 allo sviluppo della pavana. L'ultima met\u00e0 di una bassadanza \u00e8 costituita occasionalmente da un tourdion, a causa dei loro tempi contrastanti, ed entrambe erano danzate insieme alla pavana, alla gagliarda, all'allemanda e alla corrente, anche in coppie. La prima documentazione di una basse danse risale al 1320-1330 e si trova in una poesia occitana di Raimon de Cornet, il quale annota il fatto che la eseguono i \"joglars\".\nLe canzoni monofoniche erano basate su un cantus firmus del tenore; la lunghezza della coreografia era spesso derivata dalle chansons popolari. Nell'esecuzione, 3 o 4 strumentisti avrebbero improvvisato la polifonia basata su questo tenore. In altre, le parti multiple erano scritte, sebbene nello stile le scelte quotidiane in merito alla strumentazione fossero lasciate agli esecutori. Le pi\u00f9 famose, forse, sono le bassedanze raggruppate nel 1530 da Pierre Attaingnant che restano oggi nei \"Libri di danza di Attaingnant\", comprendenti parti per quattro voci, tipicamente improvvisate tramite aggiunte di abbellimenti melodici (Attaingnant raramente comprendeva tale ornamentazione, tranne qualche eccezione, come \"Pavin di Albart\", un abbellimento sulla \"Pavane 'Si je m'en vois'\"). Le basse danze di questa collezione sono state rivisitate e registrate da vari gruppi tra cui il Josef Ulsamer &amp; Ulsamer Collegium. La maggior parte delle bassedanze sono costituite da una forma binaria con ogni sezione ripetuta, come la \"No. 1: Basse Danse\" della \"Danseries a 4 parties\" di Pierre Attaingnant, pubblicata nel 1547.\nStruttura della bassadanza.\nLa basse danse \u00e8 formata da pi\u00f9 passi combinati all'infinito in diverse misure.\nI passi.\nDue passi semplici, un passo doppio, una d\u00e9marche e un branle richiedono lo stesso tempo.\nLe misure.\nLa bassadanza \u00e8 divisa in tre parti, composte rispettivamente dai concatenamenti dei passi seguenti:\nOgni misura pu\u00f2 essere:\nCombinazioni.\nLe diverse combinazioni sono fornite dalla tabella seguente:\nAlcune bassedanze.\nLe descrizioni sono identiche nel manoscritto di Bruxelles e nell'edizione di Michel Toulouze.\nLa bassadanza secondo Arbeau.\nNel 1589, l\"'Orch\u00e9sographie\" di Thoinot Arbeau descrive la bassadanza come una concatenazione di tre parti:"}
{"id": "3058032", "revid": "352448", "url": "https://it.wikipedia.org/wiki?curid=3058032", "title": "Bassedanse", "text": ""}
{"id": "3058033", "revid": "358169", "url": "https://it.wikipedia.org/wiki?curid=3058033", "title": "Campionati europei di atletica leggera 2010 - Salto con l'asta femminile", "text": "La competizione si \u00e8 svolta il 28 (qualificazioni) e il 30 luglio 2010 (finale).\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\nQualificazioni.\nPassano le atlete con una misura di almeno 4.40m (Q) o almeno le 12 migliori prestazioni (q)."}
{"id": "3058036", "revid": "352448", "url": "https://it.wikipedia.org/wiki?curid=3058036", "title": "Bassa danza", "text": ""}
{"id": "3058037", "revid": "352448", "url": "https://it.wikipedia.org/wiki?curid=3058037", "title": "Bassadanza", "text": ""}
{"id": "3058040", "revid": "1751024", "url": "https://it.wikipedia.org/wiki?curid=3058040", "title": "Massimo Augusto Calder\u00f3n de la Hoya", "text": "Massimo Augusto Calder\u00f3n de la Hoya \u00e8 un personaggio immaginario della telenovela argentina \"Flor - Speciale come te\".\nBiografia.\nPrima stagione.\nMassimo \u00e8 il Conte e futuro regnante di Kricoragan, un paese ex-colonia spagnola dell'Europa dell'est, e viene introdotto nella serie nelle ultime puntate della prima stagione. Quando arriva a Buenos Aires, per questione di affari, il suo atteggiamento da seduttore lo porta conoscere Paloma e Lorenzo, marito di Delfina che si finge un generale russo paralitico. Impietosito della sua condizione lo assume come suo assistente e uomo di fiducia. Il Conte si intrattiene con molte donne durante il suo soggiorno in Argentina, una di queste \u00e8 Laura, una donna sposata. Il marito di Laura scopre della relazione tra il Conte e sua moglie e, per questa ragione, tenta di vendicarsi investendo Massimo con la sua auto. Federico Fritzenwalden, giunto sul posto per smascherare Lorenzo, salva il Conte facendosi investire al suo posto. Massimo si sente in dovere di vendicarlo e fa catturare l'assassino, facendolo arrestare all'ergastolo. Contemporaneamente, per\u00f2, Federico chiede a Dio in persona il permesso di tornare sulla Terra per risolvere i suoi problemi lasciati in sospeso. Il Conte, cosciente della presenza di Federico nel suo corpo, all'inizio tenta di respingerlo, ma poi si offre nell'aiutarlo in segno di riconoscenza per avergli salvato la vita. Nelle due ore rimastegli, Federico affida a Massimo il compito di tutore dei suoi fratelli e fa in modo che il Conte si innamori di Flor. Prima di tornare per sempre in paradiso, Federico lascer\u00e0 una videocassetta a Flor, spiegandogli tutto ci\u00f2 che \u00e8 accaduto, svelandogli che una parte del suo spirito rimarr\u00e0 in Massimo, e che tramite lui sar\u00e0 sempre al suo fianco, una volta che Federico esce dal suo corpo, Massimo non ricorda pi\u00f9 nulla di quanto accaduto.\nSeconda stagione.\nAll'inizio della seconda stagione, Massimo scopre di essere diventato il tutore dei ragazzi Fritzenwalden. Il Conte, non ricordandosi di come abbia fatto a diventare tutore, \u00e8, all'inizio riluttante all'idea di accettare l'incarico e di trasferirsi in casa Fritzenwalden per badare ai fratelli di Federico. Alla fine decide di accettare l'incarico sia a causa delle insistenze di Flor, ma anche per amore dei Fritzenwalden, che incomincer\u00e0 a poco a poco ad amare. Oltre a occuparsi della tutela, Massimo sar\u00e0 chiamato a occuparsi dell'azienda pubblicitaria precedentemente gestita da Federico.\nCome successo in passato anche a Federico, Massimo viene ingannato da Delfina che, attraverso vari sotterfugi che coinvolgono anche la madre del Conte, Anna, finisce per sposare la donna. Grazie all'aiuto di Flor riesce a scoprire gli inganni di Delfina, la quale finir\u00e0 in prigione.\nFlor scopre di essere incinta di Massimo, e di aspettare due gemelli, ma a sorpresa saranno tre. I gemelli si chiamano Federico Augusto, come il primo ed eterno amore di Flor e il secondo nome di Massimo, Margarita Anna, come la madre di Flor e quella di Massimo, e Andr\u00e9s, come il defunto padre di Massimo.\nMassimo scopre che il suo matrimonio con Delfina era nullo (era gi\u00e0 sposata con Lorenzo) e pu\u00f2 quindi sposarsi con Flor, dopo aver rinunciato all'incarico di Conte. Insieme a Flor adottano anche i fratelli Fritzenwalden, e poi si sposano.\nCaratteristiche del personaggio.\nMassimo \u00e8 un personaggio molto diverso da Federico, protagonista della prima stagione. Se quest'ultimo \u00e8 una persona rigida, ferma e fredda, Massimo rispecchia il classico Don Giovanni, che passa la vita a sedurre le donne e che vive una vita di divertimenti, di bagordi mostrando a pi\u00f9 riprese una mancanza di responsabilit\u00e0.\nDopo essere scampato alla morte, con il sacrificio di Federico, Massimo subisce un'evoluzione nella serie, diventando responsabile, sincero, oltre che un elemento indispensabile nelle dinamiche familiari. L'incallito \"Don Giovanni\" si trasforma in un perfetto pater familias capace di farsi carico delle responsabilit\u00e0 di un'intera famiglia: a poco a poco dapprima i piccoli di casa, poi i due gemelli accettano il loro nuovo tutore finendo per amarlo come un fratello maggiore. Fin dall'inizio, Massimo dimostra il suo amore per Flor, anche se il rapporto tra i due faticher\u00e0 a decollare a causa di alcune incomprensioni iniziali.\nDopo che lo spirito di Federico \u00e8 entrato nel suo corpo, ottiene le caratteristiche di quest'ultimo: diviene un ottimo spadaccino (come lo era Federico), dimostra di sapere guidare un elicottero, senza aver mai imparato e ricorda di essere stato nell'isola in cui Flor era stata con Federico. \nMassimo mostra a pi\u00f9 riprese un attaccamento sviscerale nei confronti della madre, Anna, ex vedette-cantante lirica, ora accanita giocatrice d'azzardo e inguaribile cleptomane.\nIl miglior amico di Massimo \u00e8 Evaristo, il suo maggiordomo, ed \u00e8 l'unica persona con la quale possa parlare liberamente. Il suo hobby \u00e8 cavalcare."}
{"id": "3058041", "revid": "1305772", "url": "https://it.wikipedia.org/wiki?curid=3058041", "title": "Where the Truth Lies", "text": ""}
{"id": "3058048", "revid": "1573940", "url": "https://it.wikipedia.org/wiki?curid=3058048", "title": "Latimeria menadoensis", "text": "Il celacanto indonesiano (Latimeria menadoensis ; in indonesiano \"raja laut\") \u00e8 un pesce della famiglia dei Latimeriidi. Facilmente riconoscibile per il suo colore marrone, \u00e8 una delle due specie viventi di celacanto.\nScoperta.\nIl 18 settembre 1997 Arnaz e Mark Erdmann, in Indonesia per la loro luna di miele, videro entrare uno strano pesce al mercato di Manado Tua, sull'isola di Sulawesi. Mark ritenne si trattasse di un \"gombessa\" (celacanto delle Comore), sebbene quest'esemplare fosse marrone e non azzurro. Un esperto not\u00f2 su Internet le foto che i due avevano scattato e ne comprese subito l'importanza. In seguito gli Erdmann contattarono i pescatori locali, ai quali chiesero di portare uno di quei pesci se mai ne avessero catturato un altro in futuro. Un secondo esemplare indonesiano, lungo 1,2 m e pesante 29\u00a0kg, venne catturato vivo il 30 luglio 1998. Sopravvisse per sei ore, consentendo agli scienziati di documentare con fotografie la colorazione, i movimenti delle pinne e il comportamento generale. L'esemplare venne conservato e donato al Museo Zoologico di Bogor (MZB), facente parte dell'Istituto Indonesiano delle Scienze (LIPI).\nLo studio del DNA rivel\u00f2 che questo esemplare differiva geneticamente dalla popolazione delle Comore. A prima vista il celacanto indonesiano, localmente chiamato \"raja laut\" (\u00abRe del Mare\u00bb), sembrava identico a quelli che si trovano alle Comore, tranne che per la colorazione di fondo della pelle, grigio-marrone invece che bluastra. Questo pesce venne descritto per la prima volta nei \"Comptes Rendus de l'Acad\u00e9mie des sciences Paris\" da Pouyaud \"et al\". Gli venne dato il nome scientifico di \"Latimeria menadoensis\". Un recente studio molecolare fa risalire la separazione tra le due specie di celacanto a 40 \u2013 30 milioni di anni fa."}
{"id": "3058054", "revid": "729019", "url": "https://it.wikipedia.org/wiki?curid=3058054", "title": "Stazione di Vignate", "text": "La stazione di Vignate \u00e8 una fermata ferroviaria posta sul tronco comune alle linee Milano-Bergamo e Milano-Venezia. Serve il centro abitato di Vignate.\nStoria.\nFu costruita e aperta all'esercizio nel 1889.\nNel corso della sua storia, successero due fatti importanti:\nSuccessivamente fu declassata a semplice fermata. Dal 1912 al 1920 fu sede del PB n 4; dal 1920 PB n 6.\nStrutture ed impianti.\n\u00c8 dotata di un sottopassaggio e due binari passanti con due banchine dotate entrambe di pensilina e di altri due binari di servizio.\nEntrambi i binari vengono utilizzati per le linee passanti S5 ed S6.\nMovimento.\nLa fermata \u00e8 servita dai convogli del servizio ferroviario suburbano di Milano: linea S5 (Varese-Treviglio) ed S6 (Novara-Treviglio), svolti da Trenord, nell'ambito di contratto stipulato con la regione Lombardia."}
{"id": "3058055", "revid": "123312319", "url": "https://it.wikipedia.org/wiki?curid=3058055", "title": "Motilina", "text": "La motilina \u00e8 un ormone peptidico, purificato per la prima volta nel 1967, composto da 22 aminoacidi e prodotto dalle cellule del duodeno e della prima porzione del digiuno. La sua sequenza aminoacidica \u00e8: \"Phe-Val-Pro-Ile-Phe-Thr-Tyr-Gly-Glu-Leu-Gln-Arg-Met-Gln-Glu-Lys-Glu-Arg-Asn-Lys-Gly-Gln\".\nLa motilina stimola le fibre colinergiche pre e postgangliari del parasimpatico, liberando acetilcolina che interagendo col sistema nervoso enterico riesce a stimolare la funzionalit\u00e0 muscolare del tratto interessato.\nLa sua secrezione aumenta e diminuisce ciclicamente, e stimola nell'uomo intensi fenomeni di peristalsi gastroduodenale, aumentando inoltre il tono costrittorio dello sfintere esofageo inferiore e prevenendo cos\u00ec eventuali reflussi gastroesofagei. Uno dei principali fattori di controllo della produzione di quest'ormone pare essere il pH del chimo presente nel primo tratto del tenue: suoi innalzamenti (dovuti al riversamento dei succhi pancreatici e biliari, ricchi di bicarbonato che neutralizza la forte acidit\u00e0 dei succhi gastrici) stimolano la produzione della motilina; inibizioni della sintesi di motilina si hanno invece con la secrezione di secretina e colecistochinina, ormoni che si oppongono alla motilit\u00e0 gastrointestinale. A seconda quindi delle varie fasi digestive, si avranno secrezioni di secretina e colecistochinina (che segnalano allo stomaco di interrompere la peristalsi per permettere un miglior assorbimento intestinale) alternate a quelle di motilina (solo ad assorbimento intestinale completato al fine di stimolare un nuovo flusso di nutrienti dallo stomaco, ora che il tenue \u00e8 di nuovo in grado di assorbirli)."}
{"id": "3058058", "revid": "436907", "url": "https://it.wikipedia.org/wiki?curid=3058058", "title": "American Idiot - The Original Broadway Cast Recording", "text": "American Idiot - The Original Broadway Cast Recording \u00e8 un album dei Green Day, tratto dal musical \"American Idiot\", pubblicato nell'aprile del 2010.\nDescrizione.\nIl musical tratto dall'album dei Green Day \"American Idiot\" ha fatto segnare un record ai botteghini di Broadway, dove \u00e8 andato in scena il 21 aprile 2010: secondo il \"Wall Street Journal\", la pi\u00e8ce ha incassato, nella prima settimana, ben 777.860 dollari. I produttori dello spettacolo hanno inoltre fatto notare come l'ammontare degli incassi avrebbero potuto essere ancora pi\u00f9 alto, se diversi biglietti non fossero stati regalati nel corso di iniziative promozionali. Ad oggi, tutti gli spettacoli presentati nella Grande Mela sono andati sold-out. La sera della prima, a sorpresa, Billie Joe Armstrong ha eseguito, in teatro, il brano \"Basket Case\", prima grande hit dalla band inclusa nell'album \"Dookie\", del 1994, il terzo pubblicato dal gruppo. \nDal musical verr\u00e0 presto tratto un film che potrebbe venire diretto da Tom Hanks, due volte premio Oscar come migliore attore nel 1994 e nel 1995.\nTracce.\nVersione della Warner Music Group.\nCD 1\nCD 2"}
{"id": "3058063", "revid": "287204", "url": "https://it.wikipedia.org/wiki?curid=3058063", "title": "National Basketball League 1978-1979", "text": "La stagione 1978-1979 della National Basketball League (conosciuta con l'abbinamento Rotary Watches Basketball League) \u00e8 stata l'ottava edizione del massimo campionato britannico di pallacanestro.\nPer la prima volta nella storia della lega inglese non ha vinto una squadra di Londra: il Team Ziebart Doncaster ha infatti prima sconfitto i campioni del Crystal Palace Chevrons, fermando una striscia d'imbattibilit\u00e0 che durava da 47 gare, poi ha chiuso in vetta la stagione regolare. La stagione \u00e8 stata segnata da varie controversie. Intanto la giustizia sportiva ha sottratto rispettivamente due e un punto a Milton Keynes All-Stars e Bracknell Bullets per la posizione irregolare del giocatore Larry Dassie. Poi la prima squadra si \u00e8 ritirata, seguita dallo Swithland Motors Loughborough, e il Bracknell \u00e8 stato addirittura espulso dal torneo.\nInoltre, a fine stagione sono stati introdotti i play-off, a cui hanno avuto accesso le prime quattro squadre. Chiamati semplicemente \"National Championships 1979\", rappresentavano in realt\u00e0 una sorta di coppa nazionale rivisitata, anche se alcuni li considerano una competizione a s\u00e9. Il Crystal Palace ha conquistato il George Williams Trophy battendo in finale il Team Fiat Coventry."}
{"id": "3058065", "revid": "287204", "url": "https://it.wikipedia.org/wiki?curid=3058065", "title": "Campionati europei di atletica leggera 2010 - Salto in lungo femminile", "text": "Record.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\nQualificazioni.\nQualificazione: Accedono alla finale le atlete che ottengono la misura di 6.65m o le prime 12 migliori misure."}
{"id": "3058069", "revid": "276553", "url": "https://it.wikipedia.org/wiki?curid=3058069", "title": "Cronologie Mesoamericane", "text": ""}
{"id": "3058072", "revid": "767487", "url": "https://it.wikipedia.org/wiki?curid=3058072", "title": "Insarskij rajon", "text": "L'Insarskij rajon, , \u00e8 un municipal'nyj rajon della Repubblica Autonoma di Mordovia, nella Russia europea; il capoluogo \u00e8 Insar. Istituito nel 1928, ricopre una superficie di 968,6 chilometri quadrati e nel 2010 ospitava una popolazione di circa 14.000 abitanti."}
{"id": "3058073", "revid": "453768", "url": "https://it.wikipedia.org/wiki?curid=3058073", "title": "Parco naturale regionale Isola di Sant'Andrea e litorale di Punta Pizzo", "text": "Il parco naturale regionale Isola di Sant'Andrea e litorale di Punta Pizzo \u00e8 un'area naturale protetta del litorale ionico salentino sita nel comune di Gallipoli (Lecce).\nStoria.\nIl parco \u00e8 stato istituito con la legge n\u00b0 20 del 10/07/2006 e comprende l'Isola di Sant'Andrea e il tratto di litoranea sud di Gallipoli fra le localit\u00e0 \"Li Foggi\", \"Punta della Suina\" e \"Torre del Pizzo\".\nSi \u00e8 provveduto a costituire l'Autorit\u00e0 di gestione del Parco naturale rappresentata dall'avvocato Fabio Vincenti.\nIn ambito provinciale, poi, per ci\u00f2 che concerne il coordinamento per la promozione delle aree protette, \u00e8 stato affidato l'incarico di referente del P.N.R. Isola di S.Andrea e Litorale di Punta Pizzo al dott. Stefano Casto.\nTerritorio.\nIl tratto costiero di \"Punta della Suina\", immerso in un mare cristallino e in una vasta pineta, \u00e8 uno dei principali polmoni verdi del Salento. Punta della Suina \u00e8 una esclusiva localit\u00e0 turistica sul mare del golfo di Gallipoli posto su un lieve promontorio roccioso che degrada verso il mare. Vi si accede, dopo aver parcheggiato auto/moto (zona protetta), attraversando un breve tratto di macchia mediterranea. Nel punto centrale esiste un patio in legno (sede di stabilimento balneare) con caratteristico affaccio sul mare. Questo \u00e8 stato location di alcune scene dei film \"Mine vaganti\" e \"Allacciate le cinture\" e di un episodio del\"Giudice Mastrangelo\". Di fronte alla Punta della Suina c'\u00e8 un grande scoglio piatto dove \u00e8 possibile piantare l'ombrellone e prendere il sole. Il fondale \u00e8 principalmente sabbioso mentre la costa \u00e8 frastagliata in un'alternanza di scogli e sabbia.\nFlora.\nParticolarmente varia la flora e la fauna del luogo. Si segnalano tra gli arbusti di macchia mediterranea il mirto, l'alaterno, la fillirea, la ginestra spinosa, il lentisco, mentre tra la vegetazione erbacea ricca \u00e8 la presenza delle orchidee spontanee. \nSono presenti inoltre due leguminose arbustive come la spina pollice l'' 'Anthyllis hermanniae' con la sottospecie japygica (Brullo &amp; Gusso) e l'Anagiride (\"Anagyris foetida\").\nIl 19 marzo 2020 sulla rivista internazionale di botanica e scienza della vegetazione PHYTOTAXA viene pubblicato a cura dei ricercatori salentini Roberto Gennaio e Quintino Manni lo studio riguardo al rinvenimento di una nuova specie a cui viene dato il nome di \"Centaurea akroteriensis\" (Gennaio &amp; Q.G.Manni 2020), il fiordaliso di Punta Pizzo, una nuova specie botanica endemica del luogo!\nFauna.\nSull'Isola di Sant'Andrea nidifica la rara specie del Gabbiano corso."}
{"id": "3058077", "revid": "81195", "url": "https://it.wikipedia.org/wiki?curid=3058077", "title": "Selettivit\u00e0 (chimica analitica)", "text": "La selettivit\u00e0 si riferisce alla capacit\u00e0 di un metodo analitico di determinare univocamente l'analita di interesse.\nUna misurazione \u00e8 in grado di essere influenzata da diverse variabili, comprese le altre specie chimiche che costituiscono la matrice. Una elevata selettivit\u00e0 garantisce quindi che la misura sia effettivamente riferibile solamente all'analita oggetto dell'analisi. Le interferenze possono portare a sottostimare o sovrastimare il risultato finale, pregiudicandone l'accuratezza. Per ovviare a ci\u00f2, quando possibile, e quando non si hanno a disposizione altri metodi, si eseguono procedure atte ad eliminare tali interferenze prima di effettuare la misurazione riguardante l'analita. \u00c8 ovvio quindi che oltre all'affidabilit\u00e0 del risultato, una elevata selettivit\u00e0 garantisce anche vantaggi quali ridotti tempi di analisi e costi minori, non essendo richiesti pretrattamenti supplementari.\nUn modo di valutare la selettivit\u00e0 consiste nel verificare come varia la misura aggiungendo specie potenzialmente presenti nei campioni, allo stesso modo si possono variare le condizioni operative (ad esempio in cromatografia si pu\u00f2 valutare l'effetto della variazione di fase stazionaria, dell'eluente o della temperatura a cui \u00e8 effettuata la separazione)."}
{"id": "3058078", "revid": "125456698", "url": "https://it.wikipedia.org/wiki?curid=3058078", "title": "Rai Ragazzi", "text": "Rai Ragazzi \u00e8 una struttura della Rai nata il 27 aprile 2010, con sede a Torino.\nSi occupa dell'offerta Rai per bambini e ragazzi e gestisce i due canali digitali gratuiti Rai Gulp e Rai Yoyo.\nLa struttura \u00e8 diretta da Luca Milano con vicedirettrice Mussi Bollini (con delega alla produzione interna e agli eventi).\nAttivit\u00e0.\nDa giugno 2017 \u00e8 confluita in Rai Ragazzi anche la struttura di produzione di cartoni animati e serie TV per ragazzi che in precedenza faceva parte di Rai Fiction. Tramite Rai Ragazzi, la Rai \u00e8 il principale editore italiano di contenuti audiovisivi per l'infanzia e uno dei principali in Europa, ha favorito con un budget dedicato la nascita in Italia di un'industria di produzione di cartoni animati indirizzati esclusivamente ad un target di pubblico di bambini in et\u00e0 scolare e pre-scolare ed \u00e8 divenuta il motore delle principali societ\u00e0 e studi italiani di animazione televisiva, come ad esempio la Rainbow con la serie animata \"Winx Club.\"\nSotto la direzione di Massimo Liofredi i due canali per i ragazzi della Rai subiscono una profonda trasformazione e un notevole incremento di ascolti. In particolare Rai Yoyo risulta il canale pi\u00f9 visto nell'intera giornata fra i Canali tematici Rai e nei confronti dei competitor su ogni piattaforma televisiva, con una share medio dell'1.85% e 170.000 ascoltatori e, arrivando ad essere dalle 8.45 e alle 10.15, quello con il pi\u00f9 alto numero di share 8.38 e 372.000 telespettatori, mentre anche l'altro Canale, Rai Gulp, continua a registrare una crescita costante di ascolto. Questo grazie al grande lavoro effettuato sul palinsesto estivo nell'arricchimento dell'offerta con la selezione e l'inserimento dei migliori prodotti di acquisto e di produzione per il target dei Canali, oltre, ad una sempre maggiore presenza sul web. Grazie a questi risultati la direzione Rai Ragazzi e Liofredi hanno ottenuto diversi e importanti riconoscimenti, tra cui l'Eutelsat Awards 2014 (categoria bambini) per il canale Rai Yoyo e, nel 2005, il Premio Speciale \"Lo Zecchino d'oro\" consegnato dall'Antoniano di Bologna a Liofredi per \"la passione con cui per sette anni \u00e8 stato al nostro fianco nella realizzazione e nella promozione dello Zecchino d'Oro e per la fiducia e la rilevanza che continua ad assegnare alla nostre produzioni televisive e ai nostri cartoni animati, rendendosi in prima persona portatore dei valori che contraddistinguono da sempre il nostro operato\".\nAl magazine \"#Explorers\", in cui dei ragazzi raccontano direttamente le loro citt\u00e0, hanno partecipato anche giovani insigniti dal Presidente della Repubblica Sergio Mattarella con il titolo di Alfiere della Repubblica. \nTra il 2019 e 2020, Rai Ragazzi co-produce con KR1 i programmi \"Missione Spazio Reloaded\" e \"Space to Ground\" entrambi con Linda Raimondo, docu-drama sul mondo dell'esplorazione spaziale che vede tra gli altri la partecipazione di astronauti italiani fra i quali Luca Parmitano con clip girate all'interno della Stazione Spaziale Internazionale da Parmitano stesso. Questi programmi si inseriscono nel solco tracciato da \"Gulp Extra\" il nuovo contenitore televisivo documentaristico sul mondo della scienza e dello spazio di Rai Gulp erede a sua volta del magazine \"Extra\" andato in onda dal 2016 al 2017 e nel filone di nuovi programmi per giovani come ad esempio \"Rob-O-Cod\", quest'ultimo prodotto in collaborazione con Rai CRITS."}
{"id": "3058080", "revid": "54253", "url": "https://it.wikipedia.org/wiki?curid=3058080", "title": "Mo Farah", "text": "In carriera \u00e8 stato anche sei volte campione mondiale (dei 5000 m a , e e dei 10000 m a Mosca 2013, Pechino 2015 e ). \u00c8 inoltre il detentore del record mondiale dell'ora con 21\u00a0330 m e del record europeo dei 10000 m piani con il tempo di 26'46\"57.\nBiografia.\nDi origine somala, ha iniziato la carriera correndo per il \"Newham and Essex Beagles athletics club\". Ha vinto il suo primo titolo continentale agli Europei juniores 2001 nei 5000 m piani.\nSu pista gareggia prevalentemente sulle distanze di 5000 m, specialit\u00e0 in cui si classifica secondo agli Europei di G\u00f6teborg del 2006 e sesto ai Mondiali di Osaka nel 2007, e sui 10000 metri, distanza in cui si laurea campione europeo a Barcellona nel 2010 e campione mondiale nel 2015 a Pechino.\nA livello indoor disputa i 3000 m, di cui \u00e8 stato campione europeo, e occasionalmente i 1500 m. In pi\u00f9 gareggia anche nella corsa campestre, ai cui europei ha conquistato un oro e tre argenti individuali, oltre a un argento e un bronzo a squadre.\nAi Giochi olimpici di Londra 2012, riesce a vincere sia i 5000 m che i 10000 m piani, rispettivamente con 13'41\"66 e 27'30\"42, eguagliando l'impresa dell'etiope Kenenisa Bekele effettuata nella precedente edizione olimpica. Nello stesso anno, poco pi\u00f9 di un mese prima, aveva gi\u00e0 vinto i 5000 m ai campionati europei di Helsinki. Nell'estate 2013 ha effettuato parte della preparazione in Italia, precisamente a Chiavenna, in vista dei Mondiali di Mosca.\nVita privata.\nFarah ha un fratello gemello che vive in Somalia. Essi sono stati separati a otto anni, quando Mo, i suoi due fratelli minori e sua madre hanno raggiunto il padre che lavorava e studiava nel Regno Unito, mentre Hassan (il suo gemello) non stando bene non era in grado di viaggiare, cos\u00ec rimase con la famiglia nel Gibuti. Quando il padre di Farah \u00e8 andato in Somalia per tornare con Hassan, la famiglia con cui viveva si era trasferita e non \u00e8 stato trovato. Farah e il suo gemello finirono per essere separati per dodici anni. Hassan \u00e8 ora un ingegnere delle telecomunicazioni con una moglie e cinque figli. Mo Farah ha anche un terzo fratello minore, nato dopo il trasferimento della famiglia a Londra.\nNell'aprile 2010 Farah ha sposato la sua ragazza Tania Nell nel borough londinese di Richmond. Dal matrimonio ha avuto due figlie gemelle, Aisha e Amani nate nell'agosto 2012, e nel 2015 un terzo figlio di nome Hussein.\nFarah \u00e8 un devoto musulmano e supporta il Muslim Writers Awards, il premio agli scrittori musulmani britannici. Nel 2013 il Royal Islamic Strategic Studies Centre ha inserito Farah tra le 500 personalit\u00e0 musulmane pi\u00f9 influenti nel mondo."}
{"id": "3058081", "revid": "287204", "url": "https://it.wikipedia.org/wiki?curid=3058081", "title": "Campionati europei di atletica leggera 2010 - 3000 metri siepi femminili", "text": "La competizione si svolger\u00e0 tra il 28 ed il 30 luglio 2010.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\n1\u00ba turno.\nPassano i primi 4 in ogni batteria (Q) e i migliori 4 tempi (q)."}
{"id": "3058092", "revid": "339392", "url": "https://it.wikipedia.org/wiki?curid=3058092", "title": "Giro di Catalogna 1934", "text": ""}
{"id": "3058100", "revid": "104458", "url": "https://it.wikipedia.org/wiki?curid=3058100", "title": "Corrado III di Hoenstaufen", "text": ""}
{"id": "3058106", "revid": "767487", "url": "https://it.wikipedia.org/wiki?curid=3058106", "title": "Elementi chimici per durezza", "text": "In questa pagina sono elencati i valori di durezza a temperatura ambiente degli elementi chimici allo stato solido in ordine crescente (gli elementi con lo stesso valore sono in ordine alfabetico).\nL'elemento pi\u00f9 molle di cui si hanno i dati \u00e8 il cesio, mentre il pi\u00f9 duro \u00e8 il carbonio quando sotto forma di diamante.\nGli altri elementi verranno aggiunti in seguito."}
{"id": "3058108", "revid": "287204", "url": "https://it.wikipedia.org/wiki?curid=3058108", "title": "Giorgio Costantini (musicista)", "text": "Biografia.\nLa carriera di Giorgio Costantini inizia nei primi anni Ottanta, come accompagnatore alla tastiera di alcuni cantanti nazionali, quali Fiorella Mannoia, Renato Zero e Peppino di Capri.&lt;br&gt;\nNel 1983 fonda la band italo-dance Plustwo insieme a Belen Thomas, Marina Bianchi e Renzo Zulian. Nel novembre 2020, il brano \u201cMelody\u201d dei Plustwo (in una versione reincisa tre decenni dopo l\u2019originale) diventa virale sul social network TikTok, ottenendo pi\u00f9 di 130 milioni di ascolti. Il brano supera in poco tempo sette milioni di streaming su Spotify, entrando nelle \"Top Viral Chart\" di 13 nazioni (prima posizione in Inghilterra e terza posizione negli Stati Uniti).&lt;br&gt;\nNegli anni Giorgio Costantini ha prodotto diversi lavori per Belen Thomas, firmando l\u2019arrangiamento dei singoli \"Survivor\" (cantato in coppia con Mike Francis) e \"Panam\u00e0\", che raggiungono rispettivamente l\u2019ottavo e il sedicesimo posto nella top ten singoli nel 1989.&lt;br&gt;\nTra gli arrangiamenti firmati da Giorgio Costantini:\n\"Io e il Cielo\" (Gi\u00f2 Chiarello, secondo classificato al Festival di Sanremo 1989 per la sezione \"nuove proposte\"), \n\"Strade di Roma\" (Michele Zarrillo, Festival di Sanremo 1992),\n\"Favola Blues\" (Peppino di Capri e Pietra Montecorvino, Festival di Sanremo 1992),\n\"Ci vuole k\" (Concido, Festival di Sanremo 2005 sezione \"nuove proposte\").\nCollaborazioni televisive in RAI.\nGiorgio Costantini inizia la sua attivit\u00e0 di tastierista come accompagnatore in diversi programmi televisivi della RAI.&lt;br&gt;\nNel 1995 \u00e8 stato tastierista in \"Scommettiamo che...?\" su Rai1.&lt;br&gt;\nNel 1996 ha accompagnato Renato Zero al Teatro Sistina, su Rai1.&lt;br&gt;\nNel 1997 \u00e8 stato tastierista nell'Orchestra della Rai per Sanremo Giovani.&lt;br&gt;\nNel 1998 e 1999 \u00e8 stato presente al Festival di Sanremo come tastierista dell'Orchestra della Rai.&lt;br&gt;\nNel 1999 e 2001 \u00e8 tornato al programma \"Scommettiamo che...?\".&lt;br&gt;\nNel 2005 dirige l\u2019orchestra della Rai in occasione del Festival di Sanremo 2005 per l\u2019esibizione della band Concido di cui \u00e8 arrangiatore e produttore, in gara nella sezione nuove proposte.&lt;br&gt;\nDal 2003 al 2005 ha fatto parte dei musicisti di \"Domenica In\" su Rai1, dove ha accompagnato artisti come Lenny Kravitz, Elvis Costello, Gloria Gaynor e Lionel Ritchie.\nPartecipazioni in concerti.\nGiorgio Costantini ha accompagnato al pianoforte o alle tastiere, dal 1984 al 2009, diversi artisti nei loro concerti live. Tra questi: Fiorella Mannoia, Renato Zero, Michele Zarrillo, Peppino Di Capri, Stefano Zarfati, Tosca e Giovanni Imparato.&lt;br&gt;\nHa altres\u00ec collaborato alla programmazione e incisione delle tastiere in alcuni album dei citati artisti.\nPartecipazioni nelle colonne sonore.\n\u00c8 stato programmatore alle tastiere nei film:\n\"L'amico d'infanzia\" di Pupi Avati (1993),\n\"Come due coccodrilli\" di Giacomo Campiotti (1994).\n\u00c8 stato compositore nei film:\n\"Prigionieri di un incubo\" di Franco Salvia (2000),\n\"Bimbi neri notti bianche\" di Giulio Manfredonia (2006),\n\"I Palladiani\" di Guido Cerasuolo e Andrea Prandstraller (2009).\n\u00c8 stato regista e compositore del video \u201cFlow\u201d, proiettato fuori concorso nel 2016 nell\u2019ambito della 73\u00aa Mostra Internazionale d\u2019arte cinematografica di Venezia e vincitore del Premio Pasinetti nella sezione micrometraggio e cortometraggio.\nConcerti da solista.\nNel 2009 si \u00e8 esibito in concerti dal vivo per pianoforte al \"National Concert Hall Theatre\" di Taipei (Taiwan) e poi al \"Chih-Deh Theatre\" di Kaohsiung (Taiwan).\nAlbum da solista.\nNel 2009 pubblica l'album strumentale per pianoforte \"PianoPianoForte\" che riscuote enorme successo, soprattutto in Asia (Cina, Taiwan, Giappone), ma arriva anche ai vertici delle classifiche di USA, Europa e Inghilterra. In Italia entra nella top ten degli album pi\u00f9 scaricati in digital download.\nNel 2011 pubblica l'Album \u201cUniversound\u201d. Il brano \u201cAlba Mundi\u201d tratto dall\u2019album, \u00e8 una composizione musicale creata su una sequenza di nove note ottenute dal periodo orbitale dei relativi pianeti del sistema solare (incluso il pianeta nano Plutone).\nNel 2017 pubblica l\u2019album \u201cThe Dreamers\u201d."}
{"id": "3058118", "revid": "287204", "url": "https://it.wikipedia.org/wiki?curid=3058118", "title": "Club Deportivo Jalapa", "text": "Il Club Deportivo Jalapa, \u00e8 una societ\u00e0 calcistica del Guatemala fondata nel 1978. Ha sede a Jalapa e milita nella massima serie del Campionato guatemalteco di calcio.\nDisputa le partite casalinghe nello Stadio Las Flores. I colori sociali sono il giallo e il verde. Il soprannome dei giocatori del CD Jalapa \u00e8 \"Los Tigres del Jumay\".\nStoria.\nLa squadra \u00e8 stata fondata il 10 luglio del 1978.\nDopo essere stato promosso alla Liga Nacional nel 2001 sotto la guida dell'allenatore Benjam\u00edn Monterroso,il CD Jalapa ha vinto la Coppa nazionale per tre volte, nel 2002, 2005 e 2006.\nIl pi\u00f9 grande successo del club \u00e8 stato quello di vincere il torneo di Apertura 2007, che fu il primo campionato nazionale vinto nella storia del club. Il titolo guadagnato loro un posto nella CONCACAF Champions League 2008-09.\nJalapa vinto il loro secondo campionato della Liga Nacional sconfiggendo con successo il CSD Municipal nel Clausura 2009. Questo \u00e8 il loro secondo scudetto vinto in due anni con il quale hanno scritto la storia in Guatemala.\nPalmar\u00e8s.\nCompetizioni nazionali.\nApertura 2007, Clausura 2009"}
{"id": "3058123", "revid": "979155", "url": "https://it.wikipedia.org/wiki?curid=3058123", "title": "Semla (divinit\u00e0)", "text": ""}
{"id": "3058126", "revid": "287204", "url": "https://it.wikipedia.org/wiki?curid=3058126", "title": "Tommaso Prel\u00e0", "text": "Biografia.\nNato a Bastia in Corsica negli ultimi anni di dominazione genovese da una ricca famiglia di mercanti, a nove anni fu inviato a Firenze dal padre, poi svolse i suoi studi di medicina all'Universit\u00e0 La Sapienza e poi all'Istituto Santo Spirito a Roma, di cui venne poi nominato capo dell'ospedale. Poi divenne medico personale di papa Pio VII. Appassionato di lettura ha lasciato in testamento la sua biblioteca al comune di Bastia, il cui consiglio comunale espresse ammirazione nei suoi confronti.\nTuttora una biblioteca di Bastia ha il suo nome e una via \u00e8 stata dedicata a lui a Roma in zona Boccea. Nel 2017 gli sono state dedicate una piazza e un busto a Bastia.\nFamiglia.\nTommaso Prel\u00e0 era zio di Salvatore Viale, poeta e di Tommaso Viale, ingegnere, nonch\u00e9 di Benedetto Viale Prel\u00e0, medico."}
{"id": "3058127", "revid": "276553", "url": "https://it.wikipedia.org/wiki?curid=3058127", "title": "Pacay", "text": ""}
{"id": "3058128", "revid": "287204", "url": "https://it.wikipedia.org/wiki?curid=3058128", "title": "National Basketball League 1979-1980", "text": "La stagione 1979-1980 della National Basketball League \u00e8 stata la nona edizione del massimo campionato britannico di pallacanestro.\nTorna alla vittoria una squadra londinese, quel Crystal Palace capace di rimanere imbattuto per tutte e 18 le giornate, vittorioso anche nel post-season della National Championships, ancora in finale sul Team Fiat Coventry. Concludono secondi i campioni in carica del Team Ziebart Doncaster. Non \u00e8 retrocessa alcuna squadra."}
{"id": "3058135", "revid": "1305772", "url": "https://it.wikipedia.org/wiki?curid=3058135", "title": "Live \u00e0 Fip", "text": "Live \u00e0 Fip \u00e8 il quarto album del progetto musicale Musica Nuda (Petra Magoni e Ferruccio Spinetti), pubblicato nel 2007 per l'etichetta discografica BHM Productions.\nI ventuno brani testimoniano il concerto live tenutosi presso l'Auditorium di Radio France nel febbraio 2007.\nFormazione.\nAltri musicisti"}
{"id": "3058144", "revid": "209263", "url": "https://it.wikipedia.org/wiki?curid=3058144", "title": "Live \u00e0 FIP", "text": ""}
{"id": "3058146", "revid": "92723", "url": "https://it.wikipedia.org/wiki?curid=3058146", "title": "Diocesi di Sorres", "text": "La diocesi di Sorres (in latino: \"Dioecesis Sorrensis\") \u00e8 una sede soppressa e sede titolare della Chiesa cattolica.\nTerritorio.\nL'abitato di Sorres si trovava nelle campagne dell'odierno comune sardo di Borutta, nell'antica regione storico-geografica del Meilogu. Qui si trova l'ex cattedrale, dedicata a San Pietro, edificata tra il XII e il XIII secolo. Il vicino edificio, che oggi ospita una comunit\u00e0 benedettina, era la sede del vescovo, che faceva vita comune con il capitolo della cattedrale, composto da dodici canonici, di cui uno con dignit\u00e0 di arciprete.\nLa diocesi aveva giurisdizione sulle parrocchie dei villaggi di: Abriu, Arcennor, Ardara, Banari, Bessude, Bonnanaro, Bonor\u00e7oli, Bonorva, Bonuighinu, Borconani, Borutta, Campuy, Campulongu, Capula, Cheremule, Coniato, Cossoine, Cote, Cotinas, Donnicaia, Fara, Favules, Frabicas, Frida, Giave, Ibilis, Ittireddu, Lachesos, Mara, Mello, Mendulas, Modulis, Mogoro, Monticleta, Mores, Mosidano, Nieddu, Norache, Nula, Oinu (Oyo), Padria, Pozzomaggiore, Querqueto, Rebeccu, Sagantia, Sanctus Simeon, Sauren, Semestene, Siligo, Simanar, Surgora, Survel, Sustana, Teclada, Terchiddu, Thiesi, Todorache, Torralba, Trullas, Tuzano, Uras e Valles.\nStoria.\nLa diocesi di Sorres \u00e8 attestata a partire dall'inizio del XII secolo. La prima menzione di un suo vescovo \u00e8 del 16 dicembre 1112, quando il vescovo Giacomo appose la sua firma al decreto con il quale il metropolita Attone di Sassari concedeva privilegi al monastero camaldolese di Saccargia. \u00c8 probabile che la diocesi, come molte altre in Sardegna, risalga alla seconda met\u00e0 dell'XI secolo, sotto il pontificato di papa Alessandro II (1061-1073) o di papa Urbano II (1088-1099), quando furono organizzate le province ecclesiastiche sarde sull'impianto territoriale dei giudicati. Sorres faceva parte della provincia ecclesiastica dell'arcidiocesi di Torres (poi Sassari), nella parte pi\u00f9 interna del giudicato di Torres.\nFin dagli inizi, la diocesi ospit\u00f2 un nutrito numero di monasteri, tra cui quello camaldolese di Trullas, quello dei vallombrosani a Santa Maria di Cea presso Banari, e quello benedettino di Monte Santo. Tra XII e XIII secolo si susseguirono sulla cattedra episcopale di Sorres tre vescovi cistercensi (Goffredo, Augerio e Pietro), che operarono per l'attuazione della riforma della chiesa sorrese; tra questi si distinse Augerio, che si adoper\u00f2 per mediare nella burrascosa successione al trono arborense dopo la morte di Barisone II. Risale all'epoca dei vescovi cistercensi, la costruzione della cattedrale di San Pietro.\nA causa della povert\u00e0 a cui s'era ridotta la mensa vescovile dopo la conquista aragonese dell'isola, il 3 dicembre 1445 con la bolla \"Apostolatus officium\" papa Eugenio IV decret\u00f2 l'unione di Sorres con la diocesi di Bosa, da realizzarsi alla morte di uno dei due prelati; ma la reazione negativa dei capitoli delle due cattedrali impose al pontefice la revoca della sua decisione.\nTuttavia l'8 dicembre 1503 la diocesi fu definitivamente soppressa ed unita all'arcidiocesi di Sassari, a causa dello spopolamento dell'abitato di Sorres. La bolla di unione \"Aequum reputamus\", preparata sotto il pontificato di papa Alessandro VI, trov\u00f2 attuazione con il suo successore Giulio II.\nDal 1968 Sorres \u00e8 annoverata tra le sedi vescovili titolari della Chiesa cattolica; dal 3 luglio 2021 il vescovo titolare \u00e8 Carlo Villano, vescovo ausiliare di Pozzuoli."}
{"id": "3058157", "revid": "486946", "url": "https://it.wikipedia.org/wiki?curid=3058157", "title": "Ekaterina Daskova", "text": ""}
{"id": "3058158", "revid": "767487", "url": "https://it.wikipedia.org/wiki?curid=3058158", "title": "Jos\u00e9 G\u00fcity", "text": ""}
{"id": "3058161", "revid": "228587", "url": "https://it.wikipedia.org/wiki?curid=3058161", "title": "Campionati europei di atletica leggera 2010 - 800 metri piani maschili", "text": "La competizione si \u00e8 svolta tra il 28 ed il 31 luglio 2010.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\n1\u00ba turno.\nPassano il turno i primi 3 di ogni batteria pi\u00f9 i migliori 4 tempi.\nSemifinali.\nPassano in finale i primi 3 di ogni semifinale (Q) e i migliori 2 tempi (q)."}
{"id": "3058163", "revid": "287204", "url": "https://it.wikipedia.org/wiki?curid=3058163", "title": "Stadio Rajadamnern", "text": "Lo stadio di boxe Rajadamnern (in thailandese: \u0e2a\u0e19\u0e32\u0e21\u0e21\u0e27\u0e22\u0e23\u0e32\u0e0a\u0e14\u0e33\u0e40\u0e19\u0e34\u0e19) \u00e8 un'arena al chiuso situata nel centrale viale Rajadamnern di Bangkok, in Thailandia.\nLo stadio possiede un titolo ed un sistema di ranking propri e vi lottano thaiboxer fino alla categoria dei pesi medi (160 lbs). Assieme allo stadio Lumpinee, il Rajadamnern \u00e8 uno degli stadi pi\u00f9 importanti della thai boxe odierna.\nGli incontri si svolgono il luned\u00ec, il mercoled\u00ec, il gioved\u00ec e la domenica alle 18:30. Il biglietto costa fra i 500\u0e3f ed i 1500\u0e3f.\n\"Chuwattana Muay Thai &amp; Boxing camp\" \u00e8 il promotore finanziario principale dello stadio.\nStoria.\nNel 1941 la Simest S.p.A. vinse l'appalto per la costruzione dello stadio, per una somma di 258,900\u0e3f. I lavori si interruppero durante la seconda guerra mondiale e ripresero nell'agosto del 1945. Lo stadio fu inaugurato il 23 dicembre 1945. I biglietti costavano fra i 70 ed i 300\u0e3f. Lo stadio iniziale era un'arena all'aria aperta, richiamando molti aspetti dell'anfiteatro romano. Nel 1951 vi fu aggiunto un tetto, molto conveniente in caso di maltempo.\nNel 1969, Rocky Marciano apparve allo stadio Rajadamnern per arbitrare l'incontro internazionale di pugilato fra Raksak Wayupuk e Saknoi Sor Kosum.\nCampioni.\nTra i campioni che hanno combattuto nello stadio Rajadamnern da segnalare Veeraphol Sahaprom, campione del Raja in 3 differenti classi di peso, e campione del mondo di pugilato (pesi gallo, Bantamweight) per 6 anni della WBC. Titolo vinto nel 1998, e difeso con successo per 14 volte, fino al 2005.\nGioco d'azzardo.\nAssieme allo stadio Lumpinee, \u00e8 uno dei pochi posti in Thailandia dove \u00e8 permesso il gioco d'azzardo."}
{"id": "3058164", "revid": "438678", "url": "https://it.wikipedia.org/wiki?curid=3058164", "title": "Rajadamnern Stadium", "text": ""}
{"id": "3058165", "revid": "438678", "url": "https://it.wikipedia.org/wiki?curid=3058165", "title": "Rajadamner", "text": ""}
{"id": "3058169", "revid": "599013", "url": "https://it.wikipedia.org/wiki?curid=3058169", "title": "Roberto Cantero", "text": "Biografia.\nNei campionati europei di scherma ha conquistato una medaglia d'argento a Funchal nel 2000, nella gara di spada a squadre.\nPalmar\u00e8s.\nIn carriera ha conseguito i seguenti risultati:"}
{"id": "3058171", "revid": "438678", "url": "https://it.wikipedia.org/wiki?curid=3058171", "title": "Stadio di boxe Rajadamner", "text": ""}
{"id": "3058174", "revid": "767487", "url": "https://it.wikipedia.org/wiki?curid=3058174", "title": "Miguel G\u00f3mez", "text": "Biografia.\nNei campionati europei di scherma ha conquistato una medaglia d'argento a Funchal nel 2000, nella gara di spada a squadre.\nPalmar\u00e8s.\nIn carriera ha conseguito i seguenti risultati:"}
{"id": "3058176", "revid": "125885125", "url": "https://it.wikipedia.org/wiki?curid=3058176", "title": "Masahiko Shimada", "text": "Biografia.\nMasahiko Shimada nasce a Tokyo nel 1961, ma passa la prima parte della sua vita nella citt\u00e0 di Kawasaki. Al termine della scuola superiore si sposta a Tokyo per studiare all'Universit\u00e0 di Lingue Straniere, dove si laurea in russo nel 1984. Durante il periodo universitario inizia a scrivere romanzi e la sua prima opera, pubblicata nel 1983, \u00e8 la novella , che racconta le vicende di un gruppo di studenti di sinistra, all'interno del quale i pensieri politici pi\u00f9 radicali e la politica in generale, tematiche serie da adulti, diventano un gioco. Quest'opera, insieme ad altre sei scritte nell'arco di tre anni, viene nominata per il premio Akutagawa. Dopo la laurea continua la carriera di scrittore, e la sua prolifica produzione inizia a spaziare dal romanzo a storie brevi, opere teatrali e saggi.\nNel 1984 vince il per scrittori emergenti con .\nSuccessivamente, dopo un anno trascorso ad insegnare alla Columbia University a New York, torna in Giappone dove pubblica , il romanzo che meglio racchiude i temi principali delle sue opere: ribellione, identit\u00e0 e marginalit\u00e0.\nCarriera letteraria.\nShimada Masahiko \u00e8 uno dei rappresentanti degli scrittori post-modernisti giapponesi divenuti popolari tra gli anni Ottanta e Novanta. Post-modernista nello stile, nelle tematiche trattate e, pi\u00f9 in generale, nel suo approccio alla letteratura, \u00e8 spesso stato definito l\"'enfant terrible\" della letteratura giapponese. Si avvale spesso dell'uso della parodia e della satira (il suo \"Higan-Sensei\", 1992, \u00e8 ad esempio la parodia/rilettura di \"Kokoro\" di Natsume Soseki), del pastiche e di tecniche metanarrative. Attraverso riferimenti intertestuali, l'autore lega tra loro i suoi saggi e i suoi romanzi, due tipologie di scritti convenzionalmente tenute separate. Questo gioco di rimandi si nota in particolare nei personaggi descritti, che spesso sono caricature degli scrittori giapponesi in precedenza criticati nei saggi.\nInconsueti rispetto alla tradizione sono anche il suo stile rozzo e il suo rifiuto di creare personaggi realistici.\n\"Yumetsukai\".\nTra le sue opere pi\u00f9 popolari, \"Yumetsukai\", scritta nel 1989, dopo aver trascorso un anno a New York in qualit\u00e0 di visiting professor alla Columbia University, e tradotta in inglese nel 1993 con il titolo \"Dream Messenger\". Il romanzo racconta la storia di Masao Fudo, rapito dal padre da piccolo e abbandonato a New York. Qui finisce in un orfanotrofio, e con il nuovo nome di Mattew Katagiri entra nel circolo dei bambini in affitto, ossia bambini affittati per un certo periodo di tempo alle famiglie che vogliono riempire il vuoto dei figli morti, o provare l'ebbrezza di essere genitori. Costretto ad abbandonare la propria identit\u00e0 per indossarne ogni volta una nuova a seconda dei desideri altrui, per superare lo stress, Mattew crea un amico immaginario, un alter ego chiamato Mikainaito, con il quale continua a dialogare sino all'et\u00e0 adulta. Ventottenne, lo reincontriamo a Tokyo, dove si guadagna da vivere come \"amante e amico professionista\". Nel frattempo la madre, decisa a ritrovarlo, assume un romanziere fallito ed eccentrico e un'ex reginetta di bellezza. La loro ricerca di Mattew, che li far\u00e0 entrare in contatto con personaggi bizzarri, li condurr\u00e0 in una prigione fuori Tokyo e poi a New York, salvo poi ritornare nella capitale giapponese.\nCome in altri romanzi, anche in \"Yumetsukai\" Shimada si diverte a giocare con i nomi dei suoi personaggi, creando giochi di parole o richiami ad eventi realmente accaduti. Un esempio \u00e8 \"Kubi Takehiko\", nome di penna di Shimada all'Universit\u00e0, ma anche nome maschile che, combinato al cognome, contiene la parola \"kubitakke\", \"essere pazzi d'amore per qualcuno\".\nNel romanzo sono presenti due tipi di narrazione, che si intrecciano fra di loro: una in terza persona, che descrive il tempo presente; l'altra, la voce del protagonista, che racconta la vita di bambino in affitto.\nTemi.\nSono diversi i temi trattati nelle opere di Shimada, dall'intelligenza artificiale, alla diffusione dell'AIDS, al sogno come ispirazione o mezzo di fuga da un mondo disumanizzato, alla realt\u00e0 delle metropoli e delle periferie urbane, alla religione e all'identit\u00e0 nazionale giapponese. Nella sua scrittura \u00e8 stata colta l'influenza di scrittori come Dante, Poe e Witold Gombrowicz. Nelle sue opere sono spesso presenti soggetti ai bordi della societ\u00e0, come emarginati, rifugiati, orfani, o personaggi afflitti da tendenze masochistiche, psichicamente devianti dalla norma, come il giovane filosofo in \"Yudayakei\" che attraversa la Francia per curare la propria schizofrenia\",\" o mancanti di identit\u00e0, copie inautentiche, come Akuma Kazuhito, il giovane protagonista del romanzo \"Boku wa moz\u014d ningen\" (letteralmente: \"Sono un uomo artificiale,\" 1985)\",\" parodia di \"Confessioni di una maschera\" di Mishima.\nNel 2002, in un'intervista con lo scrittore e critico americano Larry McCaffery, Shimada ha sostenuto che il fondamento dell'identit\u00e0 nazionale giapponese del XX secolo andava ricercato nel rapporto masochistico intrattenuto dal suo paese con gli Stati Uniti e l'Occidente. Tale masochismo, definito in generale come l'impulso a guadagnare un vantaggio e a costruirsi un'identit\u00e0 attraverso l'accettazione di uno stato di subordinazione verso un \"altro\" pi\u00f9 forte, secondo Shimada si manifesta sotto due forme: il masochismo culturale e quello politico. Attraverso il primo poteva essere letta la tradizione letteraria nipponica a partire dal periodo Meiji, caratterizzata a suo parere da un senso di vergogna causato dal complesso di inferiorit\u00e0 nei confronti della cultura occidentale, alla quale molti scrittori si sforzarono di conformarsi. Il secondo, invece, riferito alla frammentazione della soggettivit\u00e0 individuale e nazionale, deriverebbe dalla situazione creatasi in Giappone nel primo dopoguerra, quando l'occupazione americana seguita alla sconfitta della penisola nipponica nella Seconda Guerra Mondiale, port\u00f2 il paese a una progressiva perdita della propria identit\u00e0: le nuove istituzioni si svilupparono sul modello americano e la stessa Costituzione del Giappone venne redatta dalle forze occupanti, limitando in questo modo la crescita dell'autonomia e della sovranit\u00e0 giapponese. Lo stato di impotenza vissuto dal popolo giapponese e la perdita delle tradizioni locali, vengono rappresentati dallo scrittore attraverso una \"castrazione simbolica\". Ne sarebbe un esempio il lato masochista spesso presente nei suoi personaggi, ovvero la loro disponibilit\u00e0 a sottomettersi ad una forza maggiore che li sovrasta, spesso per poter ottenere dei vantaggi."}
{"id": "3058179", "revid": "599013", "url": "https://it.wikipedia.org/wiki?curid=3058179", "title": "Hugo Miranda", "text": "Biografia.\nNei campionati europei di scherma ha conquistato una medaglia d'oro a Funchal nel 2000, nella gara di fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3058182", "revid": "177966", "url": "https://it.wikipedia.org/wiki?curid=3058182", "title": "Walton", "text": ""}
{"id": "3058183", "revid": "767487", "url": "https://it.wikipedia.org/wiki?curid=3058183", "title": "William Perry Hay", "text": "Conosciuto soprattutto per i suoi studi sui gamberi di fiume, era figlio di Oliver Perry Hay ."}
{"id": "3058184", "revid": "1573940", "url": "https://it.wikipedia.org/wiki?curid=3058184", "title": "Baci rubati (manga)", "text": " \u00e8 un manga di Ako Shimaki pubblicato in Giappone tra il 2001 e il 2002 in quattro \"tank\u014dbon\". In Italia \u00e8 stato pubblicato da Star Comics a cadenza mensile da dicembre 2007 a marzo 2008.\nTrama.\nAoi Katagiri \u00e8 una giovane ragazza cresciuta in campagna, che non sopporta l'idea di trasferirsi a Tokyo. Poco prima della sua partenza incontra Tsuyoshi Sugita, un ragazzo della sua et\u00e0 che vive a Tokyo e si trova in visita dai parenti; questo primo incontro in cui il ragazzo le ruba un bacio le far\u00e0 cambiare idea sulle persone che vivono in citt\u00e0.\nIn seguito al trasloco Aoi trova a frequentare la stessa scuola superiore di Tsuyoshi, ma il ragazzo ora sembra essere un altro; cos\u00ec lei decide di adeguarsi allo stile di vita cittadino, costringendo il ragazzo (alquanto geloso) a rivelare i propri sentimenti. A questo punto l'amore di Tsuyoshi e Aoi verr\u00e0 ostacolato pi\u00f9 volte: prima da Heita (amico d'infanzia della ragazza, innamorato di lei, che l'ha seguita in citt\u00e0), poi dal padre di Aoi, a cui Tsuyoshi sembra non piacere molto, e infine dalla malattia che colpisce la protagonista e la porter\u00e0 alla morte, dividendo per sempre i due giovani.\nNel primo e nell'ultimo volume sono inserite inoltre alcune storie brevi che hanno sempre come tema l'amore, trattato a volte in modo comico. I due capitoli autoconclusivi del primo volume si intitolano \"Amore\" e \"L'uomo del fiume\"; mentre i tre presenti nell'ultimo sono \"Cade la neve aspettando la sera\", \"Il nostro appuntamento da innamorati\" e \"Piccolo racconto di lacrime d'amore\"."}
{"id": "3058186", "revid": "599013", "url": "https://it.wikipedia.org/wiki?curid=3058186", "title": "Alvaro Monteiro", "text": "Biografia.\nNei campionati europei di scherma ha conquistato una medaglia d'oro a Funchal nel 2000, nella gara di fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3058187", "revid": "1439131", "url": "https://it.wikipedia.org/wiki?curid=3058187", "title": "Fiat Nuova 500 Steyr-Puch", "text": "La Steyr-Puch 500 \u00e8 una vettura prodotta dalla casa automobilistica austriaca Steyr-Daimler-Puch. Si tratta di una versione della Fiat Nuova 500 costruita su licenza della casa torinese in varie cilindrate e allestimenti dal 1957 al 1975.\nIl contesto.\nLe differenze con la versione italiana si caratterizzano in lievi interventi sulla carrozzeria e all'adozione di un motore boxer bicilindrico, pi\u00f9 potente dell'originale Fiat, con cilindrate che partendo da 493 cm\u00b3 nel 1957, passano a 643\u00a0cm\u00b3 nel 1963 e a 660\u00a0cm\u00b3 nel 1964.\nVenne commercializzata anche la versione \"Combi\" o \"Kombi\", in Italia nota come \"Giardinetta\".\nIn base all'accordo con la Fiat i modelli austriaci non potevano essere venduti in Italia, nonostante fossero molto richiesti per le loro prestazioni."}
{"id": "3058191", "revid": "599013", "url": "https://it.wikipedia.org/wiki?curid=3058191", "title": "Marco Gon\u00e7alves (schermidore)", "text": "Biografia.\nNei campionati europei di scherma ha conquistato una medaglia d'oro a Funchal nel 2000, nella gara di fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3058193", "revid": "62748", "url": "https://it.wikipedia.org/wiki?curid=3058193", "title": "Hymera", "text": ""}
{"id": "3058195", "revid": "1543377", "url": "https://it.wikipedia.org/wiki?curid=3058195", "title": "Fanfarlo", "text": "I Fanfarlo sono un gruppo musicale indie pop fondato a Londra nel 2006 dal musicista svedese Simon Balthazar. Fondono elementi di folk, indie rock e post punk impiegando una grande variet\u00e0 di strumenti come la tromba, il violino, il mandolino o il clarinetto.\nIl gruppo, il cui nome viene dalla novella \"La Fanfarlo\" di Charles Baudelaire, ha cominciato ad esibirsi live nel 2006, in piccoli indie club di Londra, e ha pubblicato quattro singoli in edizione limitata con etichette con sede a Londra.\nIl loro album di debutto, \"Reservoir\", \u00e8 stato registrato fra l'ottobre e il novembre del 2008 ai Tarquin Studios, nel Connecticut, USA, ed \u00e8 stato prodotto da Peter Katis (The National, Interpol). L'album \u00e8 stato pubblicato nel febbraio 2009 con l'etichetta della band stessa \"Raffle Bat\", e pi\u00f9 tardi con la Atlantic Records, che lo ha diffuso nel Regno Unito e negli Stati Uniti nell'ottobre 2009 e in Europa nell'aprile 2010.\nIl loro singolo \"The Walls Are Coming Down\" \u00e8 stato pubblicato nel settembre 2009. Il video musicale del singolo \u00e8 stato diretto da Iain Forsyth e Jane Pollard e vede la collaborazione dello specialista in fughe impossibili Roslyn Walker nell'atto di liberarsi dopo essere stato appeso in gi\u00f9 e bloccato con una camicia di forza, numero pressoch\u00e9 uguale a quello attuato per la prima volta da Harry Houdini all'inizio del '900. Il numero \u00e8 stato anche integrato nel concerto della band alla Webster Hall di New York il 19 dicembre 2009, stavolta dall'artista Michael Lee.\nNei media popolari.\nIl 24 settembre 2009, la canzone \"Ghosts\" dell'album di debutto della band, \"Reservoir\" \u00e8 stato utilizzato nel secondo episodio della sesta stagione americana di Grey's Anatomy.\nIl singolo del 2007 \"Fire Escape\" \u00e8 stato utilizzato nel quarto episodio della sesta stagione di \"Dottor House\", in onda su Fox, negli Stati Uniti, il 12 ottobre 2009.\nIl 15 febbraio 2010, la band ha debuttato nella TV statunitense al \"Late Show with David Letterman\", dove ha suonato il singolo \"Harold T. Wilkins, or How To Wait for a Very Long Time\". Hanno anche suonato al \"Last Call with Carson Daly\" e al francese Canal Plus.\nNel 2010, le loro canzoni \"Comets\" e \"Luna\" sono state usate nel film portoghese \"Um Funeral \u00e0 Chuva\".\nIl loro pezzo \"Atlas\" \u00e8 presente nella colonna sonora del film \"\". La canzone \u00e8 stata registrata ad Austin, Texas proprio per il film: la registrazione \u00e8 documentata nel terzo episodio della serie web della band, \"Under the Reservoir\".\nNel 2010, una breve sezione di \"The Walls Are Coming Down\" \u00e8 stata utilizzata nello spot televisivo della macchina fotografica digitale \"Powershot Sx210 IS\" della Canon.\nSempre nel 2010, la loro canzone \"Harold T. Wilkins\" viene utilizzata nel trailer ufficiale del film \"Amore a mille... miglia\".\n\"I'm a Pilot\" viene usata nell'episodio finale della quarta stagione di Chuck.\nSerie Web.\nNel marzo 2010, l'artista video Brian Gonzalez ha seguito i membri del gruppo nella loro terza partecipazione al \"SXSW music festival\" ad Austin, nel Texas, documentandola in una serie web suddivisa in quattro parti intitolata \"Under the Reservoir\"; la serie \u00e8 fruibile sul loro sito dal 14 giugno 2010. Ogni episodio porta alla vita in maniera unica le due, spettrali ragazze protagoniste della copertina di \"Reservoir\", rimarcando allo stesso tempo l'esperienza personale di ogni membro della band lungo la strada, giorno dopo giorno."}
{"id": "3058196", "revid": "599013", "url": "https://it.wikipedia.org/wiki?curid=3058196", "title": "Marco Falchetto", "text": "Biografia.\nNei campionati europei di scherma ha conquistato una medaglia d'argento a Funchal nel 2000 ed una medaglia di bronzo a Plovdiv nel 1998, nella gara di fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3058197", "revid": "536325", "url": "https://it.wikipedia.org/wiki?curid=3058197", "title": "Fiat-Abarth 500", "text": ""}
{"id": "3058198", "revid": "599013", "url": "https://it.wikipedia.org/wiki?curid=3058198", "title": "Gerd Salbrechter", "text": "Biografia.\nNei campionati europei di scherma ha conquistato una medaglia d'argento a Funchal nel 2000 ed una medaglia di bronzo a Plovdiv nel 1998, nella gara di fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3058199", "revid": "536325", "url": "https://it.wikipedia.org/wiki?curid=3058199", "title": "Fiat-Abarth 595", "text": ""}
{"id": "3058200", "revid": "536325", "url": "https://it.wikipedia.org/wiki?curid=3058200", "title": "Fiat-Abarth 695", "text": ""}
{"id": "3058203", "revid": "599013", "url": "https://it.wikipedia.org/wiki?curid=3058203", "title": "Fernando Casares", "text": "Biografia.\nNei campionati europei di scherma ha conquistato una medaglia di bronzo a Funchal nel 2000, nella gara di sciabola individuale.\nPalmar\u00e8s.\nIn carriera ha conseguito i seguenti risultati:"}
{"id": "3058204", "revid": "1909146", "url": "https://it.wikipedia.org/wiki?curid=3058204", "title": "Contado di Cremona", "text": "Il Contado di Cremona fu una storica ripartizione territoriale della Lombardia, precursore dell'odierna Provincia di Cremona.\nStoria.\nIl Contado di Cremona fu conquistato per la prima volta da Milano sotto la guida di Azzone Visconti nel 1334. Per oltre un secolo la citt\u00e0 e il suo territorio rimasero sotto il governo meneghino, fino a che, nell'ambito delle guerre d'Italia, la zona di Crema fu conquistata dalla Repubblica di Venezia con la pace di Brescia del 1449 e da allora percorse una storia autonoma, mentre il resto del contado cadde sotto i veneti nel 1499 durante la Seconda guerra italiana. Il dominio veneto fu per\u00f2 molto pi\u00f9 breve: gi\u00e0 nel 1509 con la Lega di Cambrai il contado torn\u00f2 nel Ducato di Milano, che tuttavia era ormai destinato a diventare una regione del Regno di Spagna.\nGli spagnoli si impegnarono a creare numerosi consessi rappresentativi delle aristocrazie locali, purch\u00e9 in cambio potessero garantirsi un regolare gettito fiscale. Le ordinanze per la costituzione del Corpo del Contado, che contava 277 comunit\u00e0, furono emanati dal Senato di Milano il 23 agosto 1565. Il consiglio provinciale fu chiamato Congregazione generale e fu composto da 24 membri, met\u00e0 ciascuno per le due parti, superiore ed inferiore, in cui fu suddiviso il contado. Organo esecutivo era la Congregazione minore, composto dai sindaci, dal tesoriere, dal ragioniere e da altri ufficiali.\nLa riforma dell'amministrazione provinciale fu voluta dall'imperatrice Maria Teresa nel 1757, e unific\u00f2 la citt\u00e0 con la campagna, istituendo un Consiglio generale dei decurioni e una pi\u00f9 ristretta Congregazione dei prefetti. Per l'elezione del Consiglio vennero creati sedici collegi uninominali, detti delegazioni. Vennero mantenute le giurisdizioni separate della Calciana e delle terre separate, superate solo con una seconda riforma provinciale nel 1786.\nSuddivisione amministrativa del 1757.\nProvincia superiore\nProvincia inferiore\nGiurisdizione della Calciana\nTerre separate"}
{"id": "3058208", "revid": "466539", "url": "https://it.wikipedia.org/wiki?curid=3058208", "title": "Francesco Frigeri", "text": "Biografia.\nSin dall'infanzia presenta una forte inclinazione artistica, in particolar modo per ci\u00f2 che riguarda la pittura e l'arte della rappresentazione. Al liceo si iscrive all'Istituto d'Arte Dal Prato di Guidizzolo. La posizione geografica favorevole dell'istituto e la sua lunga e prestigiosa tradizione artistica fa s\u00ec che l'istituto d'arte Del Prato sia un punto di riferimento per le citt\u00e0 di Mantova e Brescia. Frequenta l'indirizzo di decorazione e arredamento, dove le lezioni si dividono in una parte teorica e disegno tecnico, e una parte di pratica come tecnica dell'affresco e doratura. Finito l'Istituto d'Arte valuta inizialmente la possibilit\u00e0 di iscriversi all'Accademia di Belle Arti di Milano, cambiando infine idea e iscrivendosi al D.A.M.S. di Bologna. Qui frequenta il corso di Cinema e Spettacolo dove ha modo di seguire i corsi tenuti da importanti critici e addetti al settore come: Umberto Eco, Polidori, Barilli, Giuliani e Marotti. Nelle scelte dei corsi facoltativi predilige quelli a carattere cinematografico e in particolare di scenografia. Frequenta il corso di scenografia di Gianni Polidori, dove la iscrizione degli studenti era data da un'iniziale selezione tramite un esame basato su un'ex tempore e un disegno tecnico di pianta, sezione e prospetto.\nI quattro anni di D.A.M.S. gli conferiscono cos\u00ec cognizioni di cinema e teatro; frequenta corsi di scenografia, storia dell'arte, storia del teatro e regia. La competenza e la seriet\u00e0 dei docenti porta Frigeri a confrontarsi con le avanguardie del tempo senza tralasciare il senso del dovere e responsabilit\u00e0 trasmessagli dall'obbligo di frequenza dei corsi e dai rigidi metri di valutazione. Il rapporto instauratosi con Polidori, e le conversazioni che avr\u00e0 con lui lo porteranno ad un accentuato interesse per la scenografia, teatrale e cinematografica. Solo in un secondo momento, dopo l'incontro con Nanni Loy, professore presso il D.A.M.S. per il corso d Storia del Cinema, capisce che la sua strada \u00e8 la scenografia cinematografica. Il trasferimento all'ultimo anno di universit\u00e0 a Roma non gli permette di discutere la tesi preparata con Nanni Loy dal titolo: \u201cCinema e letteratura nel cinema di Vittorio De Sica\u201d.\nGli inizi.\nTrasferitosi nella capitale, tramite un amico entra in contatto con Gerardo Patrizi , all'epoca pubblicitario. Inizia cos\u00ec la sua \u201cgavetta\u201d in una agenzia pubblicitaria, accostandosi di volta in volta allo scenografo di turno chiamato per realizzare lo spot. Nei sei - sette mesi che lavora presso Patrizi incontra tra gli altri l'arredatore cinematografico Carmelo Patrono con cui inizia una proficua collaborazione.\nLavora come assistente volontario alla scenografia sul film \"Liquirizia\" di Salvatore Samperi, con Luciano Puccini responsabile della scenografia e Carmelo Patrono arredatore. Grazie a Puccini conosce Mario Chiari, uno dei pi\u00f9 importanti scenografi del cinema italiano.\nQuando Puccini decide di abbandonare il mondo del cinema per dedicarsi all'architettura d'interni e all'interior design, propone Frigeri come suo sostituto nei futuri lavori curati da Mario Chiari. Il primo film dove Frigeri ha l'occasione di lavorare come assistente scenografo di Mario Chiari \u00e8 la miniserie televisiva \"La Certosa di Parma\" (1982). Un'accurata ricostruzione storica girata tra l'Emilia-Romagna e la Lombardia, ambientata ai tempi di Napoleone. Nel 1985 lavora come art director nel colossal italospagnolo Cristoforo Colombo di Alberto Lattuada. Questa prima collaborazione internazionale lo impegna per quasi un anno e mezzo di lavorazione fra progettazioni e costruzioni storiche tra la Repubblica Domenicana, la Spagna e Malta.\nLa carriera cinematografica.\nGrazie a queste grandi produzioni di ricostruzioni storiche ottiene un colloquio come scenografo presso Massimo Troisi e Roberto Benigni per il film \"Non ci resta che piangere\". Questo film rappresenta per Frigeri il passaggio alla maturit\u00e0 professionale, nonostante la giovane et\u00e0 ha un curriculum notevole con molte esperienze di ricostruzione storica sofisticata e collaborazioni con i pi\u00f9 grandi scenografi del momento. Con questo film Frigeri si afferma come scenografo, rendendo la ricostruzione per \"Non ci resta che piangere\" nonsolo coerente al periodo storico ma, operazione ben pi\u00f9 difficile, fedele al carattere del film. Negli anni successivi gli vengono affidate le scenografie di molti film dalle caratteristiche pi\u00f9 svariate dalla commedia di Troisi \"Pensavo fosse amore invece era un calesse\" del 1991, la ricostruzione storica di \"Casa Ricordi\" di Mauro Bolognini (1993) al contemporaneo \"Un eroe borghese\" di Michele Placido di denuncia politico sociale (1994). \u00c8 da ricordare la lunga e proficua collaborazione con il regista ed attore Leonardo Pieraccioni, con cui ha lavorato sin dal suo primo film \"I laureati\" del 1995 al suo ultimo \"Io e Marilyn\", e che lo ha portato a girare l'Italia dal Veneto alla Sicilia per le location delle varie pellicole.\nPremi e riconoscimenti.\nLa sua carriera \u00e8 stata costellata di premi e nomination: iniziando dalla nomination agli Emmy Award per la scenografia per il colossal Cristoforo Colombo nel 1985, o il pluripremiato (Ciak d'Oro, il David di Donatello e il Nastro d'Argento) \"La leggenda del pianista sull'oceano\" del 1998. Gli \u00e8 stato conferito il Ciak d'oro per la migliore scenografia per ben tre film \"Non ti muovere\" (2004), \"Mio fratello \u00e8 figlio unico\" e \"N (Io e Napoleone)\" (entrambi nel 2007).\nMentre nel solo 2005 ha vinto ben due Nastri D'Argento per \"La passione di Cristo\" di Mel Gibson e \"Non ti muovere\" di Sergio Castellitto. Inoltre nel 2006 ha curato parte del Master di Scenografia Cinematografica presso lo Ied di Roma dove ha potuto portare come insegnamento l'esperienza maturata sui svariati set, ed nel 2009 \u00e8 stato invitato al International Festival of Scenic Art tenutosi a Roma per la conferenza dal titolo The period film \u2013 as interpretation rather than reconstruction (Il periodo del film- interpretazione piuttosto che ricostruzione) con Andrea Crisanti (arredatore), Mariella Cruciani (critica cinematografica), Marco Dentici (arredatore).\nDal 2012 \u00e8 docente del corso di scenografia del Centro sperimentale di cinematografia."}
{"id": "3058210", "revid": "729019", "url": "https://it.wikipedia.org/wiki?curid=3058210", "title": "SAP Open 2003", "text": "Il SAP Open 2003 \u00e8 stato un torneo di tennis giocato sul cemento indoor. \u00c8 stata la 114\u00aa edizione del SAP Open, che fa parte della categoria International Series nell'ambito dell'ATP Tour 2003. Si \u00e8 giocato nell'HP Pavilion di San Jose negli Stati Uniti, dal 10 al 16 febbraio 2003.\nCampioni.\nSingolare.\n Andre Agassi ha battuto in finale Davide Sanguinetti 6-3, 6-1\nDoppio.\n Hyung-Taik Lee / Vladimir Vol\u010dkov hanno battuto in finale Paul Goldstein / Robert Kendrick 7-5, 4-6, 6-3"}
{"id": "3058212", "revid": "1318658", "url": "https://it.wikipedia.org/wiki?curid=3058212", "title": "Robustezza (chimica)", "text": "La robustezza indica la capacit\u00e0 di un metodo analitico di non risentire degli effetti delle variazioni operative deliberatamente introdotte. Quindi pu\u00f2 considerarsi come la capacit\u00e0 del metodo di non essere significativamente influenzato da variazioni delle condizioni analitiche.\nOgni metodo possiede delle fasi critiche, che richiedono che certe condizioni (ad esempio temperatura, pH, flusso di eluente eccetera) vengano rispettate pena la compromissione del dato analitico finale. Per valutare la robustezza occorre in particolare identificare tali fasi e modificare le variabili critiche. Quindi si procede alla misura su replicati e si confronta con un test F la ripetibilit\u00e0 ottenuta in queste condizioni con la ripetibilit\u00e0 ristretta calcolata operando da prassi."}
{"id": "3058221", "revid": "712828", "url": "https://it.wikipedia.org/wiki?curid=3058221", "title": "Famiglia imperiale (Code Geass)", "text": ""}
{"id": "3058222", "revid": "1543377", "url": "https://it.wikipedia.org/wiki?curid=3058222", "title": "Festival internazionale di Marsiglia 2002", "text": "La 1\u00aa edizione del \"festival internazionale di Marsiglia\" \u00e8 stata vinta dalla Cina con il film In Public, lavoro di Jia Zhangke.\nSelezione ufficiale.\nI film che hanno avuto accesso sono stati i seguenti:"}
{"id": "3058223", "revid": "767487", "url": "https://it.wikipedia.org/wiki?curid=3058223", "title": "Internationaler Raiffeisen Grand Prix 2003", "text": "L'International Raiffeisen Grand Prix 2003 \u00e8 stato un torneo di tennis giocato sulla terra rossa. \u00c8 stata la 23\u00aa edizione dell'International Raiffeisen Grand Prix, che fa parte della categoria International Series nell'ambito dell'ATP Tour 2003. Si \u00e8 giocato a St. P\u00f6lten in Austria, dal 19 al 25 maggio 2003.\nCampioni.\nSingolare.\n Andy Roddick ha battuto in finale Nikolaj Davydenko 6-3, 6-2\nDoppio.\n Simon Aspelin / Massimo Bertolini hanno battuto in finale Sargis Sargsian / Nenad Zimonji\u0107 6\u20134, 6\u20137, 6\u20133"}
{"id": "3058232", "revid": "599013", "url": "https://it.wikipedia.org/wiki?curid=3058232", "title": "Isabel Haamel", "text": "Biografia.\nAi campionati europei di scherma ha conquistato una medaglia di bronzo nella gara di spada individuale a Funchal nel 2000.\nPalmar\u00e8s.\nIn carriera ha conseguito i seguenti risultati:"}
{"id": "3058235", "revid": "287204", "url": "https://it.wikipedia.org/wiki?curid=3058235", "title": "Helder Barbosa", "text": ""}
{"id": "3058236", "revid": "1117619", "url": "https://it.wikipedia.org/wiki?curid=3058236", "title": "Donna Sheridan", "text": "Donna Sheridan \u00e8 un personaggio immaginario del musical \"Mamma Mia!\" e dell'omonimo film, creato da Catherine Johnson.\nIl personaggio.\nDonna \u00e8 un'energica e allegra quarantenne che gestisce un albergo, chiamato \u201cVilla Donna\u201d, a Kalokairi, isola fittizia della Grecia. Donna ha avuto una giovinezza turbolenta: ella infatti era una Hippy e aveva un rapporto burrascoso con la madre.\nDonna rimane incinta a vent\u2019anni e non conosce l'identit\u00e0 del padre: infatti ha frequentato tre uomini contemporaneamente.\nIl primo fu Harry \u201cHeavy\u201d Bright, studente parigino, il secondo \u00e8 stato lo svedese Bill Anderson, un uomo avventuroso (viene soprannominato \u201cIndiana\u201d, dal personaggio di Indiana Jones) e spiritoso, mentre il terzo \u00e8 stato Sam Carmichael, di cui Donna si era perdutamente innamorata. Ma quando egli le confess\u00f2 che era gi\u00e0 promesso sposo a un'altra ragazza a New York, Lorraine, Donna lo lasci\u00f2.\nLe sue pi\u00f9 care amiche sono Tanya e Rosie, con cui ha fondato il gruppo \u201cDonna and the Dynamos\u201d.\nAlla fine della storia si sposa con Sam Carmichael, l'uomo di cui \u00e8 sempre stata veramente innamorata, quando egli le rivela di essere divorziato. Nel seguito \"Mamma Mia! Ci risiamo\", si scopre che Donna \u00e8 morta da un anno e sua figlia Sophie trasforma il suo Bed and Breakfast in un hotel per far rimanere vivo il ricordo di sua madre e chiamandolo Hotel Bella Donna.\nCanzoni.\nA Donna sono affidate numerose canzoni:\nInterpreti.\nCharacter: Donna"}
{"id": "3058239", "revid": "1543377", "url": "https://it.wikipedia.org/wiki?curid=3058239", "title": "Ordina Open 2003", "text": "L'Ordina Open 2003 \u00e8 stato un torneo di tennis giocato sull'erba. \u00c8 stata la 14\u00aa edizione dell'Ordina Open, che fa parte della categoria International Series nell'ambito dell'ATP Tour 2003, e della Tier III nell'ambito del WTA Tour 2003. Sia il torneo maschile che quello femminile si sono giocati al Autotron park di Rosmalen, vicino 's-Hertogenbosch nei Paesi Bassi, dal 16 al 22 giugno 2003.\nCampioni.\nSingolare maschile.\n Sjeng Schalken ha battuto in finale Arnaud Cl\u00e9ment 6-3, 6-4\nSingolare femminile.\n Kim Clijsters ha battuto in finale Justine Henin-Hardenne 6-7(4), 3-0 rit.\nDoppio maschile.\n Martin Damm / Cyril Suk hanno battuto in finale Donald Johnson / Leander Paes 7-5 7-6(4)\nDoppio femminile.\n Elena Dement'eva / Lina Krasnoruckaja hanno battuto in finale Nadia Petrova / Mary Pierce 2-6, 6-3, 6-4"}
{"id": "3058241", "revid": "1305772", "url": "https://it.wikipedia.org/wiki?curid=3058241", "title": "Waveland", "text": ""}
{"id": "3058242", "revid": "1305772", "url": "https://it.wikipedia.org/wiki?curid=3058242", "title": "Wheatfield", "text": ""}
{"id": "3058244", "revid": "599013", "url": "https://it.wikipedia.org/wiki?curid=3058244", "title": "Patricia Osyczka", "text": "Biografia.\nAi campionati europei di scherma ha conquistato una medaglia di bronzo nella gara di spada individuale a Funchal nel 2000.\nPalmar\u00e8s.\nIn carriera ha conseguito i seguenti risultati:"}
{"id": "3058247", "revid": "729019", "url": "https://it.wikipedia.org/wiki?curid=3058247", "title": "Nottingham Open 2003", "text": "Il Nottingham Open 2003 \u00e8 stato un torneo di tennis giocato sull'erba. \u00c8 stata la 15\u00aa edizione del Nottingham Open, \nche fa parte della categoria International Series nell'ambito dell'ATP Tour 2003.\nSi \u00e8 giocato al Nottingham Tennis Centre di Nottingham in Inghilterra, dal 16 al 22 giugno 2003.\nCampioni.\nSingolare.\n Greg Rusedski ha battuto in finale Mardy Fish 6\u20133, 6\u20132\nDoppio.\n Bob Bryan / Mike Bryan hanno battuto in finale Joshua Eagle / Jared Palmer 7\u20136(3), 4\u20136, 7\u20136(4)"}
{"id": "3058248", "revid": "1005847", "url": "https://it.wikipedia.org/wiki?curid=3058248", "title": "James Michel", "text": "Biografia e carriera.\nHa iniziato la sua attivit\u00e0 lavorativa come insegnante, ma venne coinvolto in pieno dal boom dell'industria turistica dell'arcipelago e si dedic\u00f2 a questa nuova attivit\u00e0 prima di iscriversi al partito politico di Ren\u00e9, il Parti Lepep, di cui fu membro del Comitato esecutivo dal 1974 al 1977.\nMichel ha vinto le elezioni presidenziali del luglio 2006, ottenendo il 53,7% dei voti; si \u00e8 insediato il 1\u00ba agosto 2006. Ha nuovamente vinto le elezioni del maggio 2011 e del dicembre 2015. Il 27 settembre 2016 ha annunciato le sue dimissioni dalla carica, a partire dal 16 ottobre successivo; gli \u00e8 subentrato il vicepresidente Danny Faure."}
{"id": "3058251", "revid": "599013", "url": "https://it.wikipedia.org/wiki?curid=3058251", "title": "Kathrin Holz", "text": "Biografia.\nAi campionati europei di scherma ha conquistato una medaglia di bronzo nella gara di spada individuale a Funchal nel 2000.\nPalmar\u00e8s.\nIn carriera ha conseguito i seguenti risultati:"}
{"id": "3058255", "revid": "31886", "url": "https://it.wikipedia.org/wiki?curid=3058255", "title": "Episodi di Strega per amore (seconda stagione)", "text": "La seconda stagione di Strega per amore \u00e8 andata in onda negli Stati Uniti d'America dal 26 settembre 1966 al 24 aprile 1967 sul canale statunitense NBC.\nLa ragazza che non ha mai avuto un compleanno (prima parte).\nDopo un discorso con Tony, Jeannie scopre di non sapere la sua data di nascita. Con l'aiuto di Roger e della macchina Eric, Tony cerca di scoprire quand'\u00e8 nata.\nLa ragazza che non ha mai avuto un compleanno (seconda parte).\nRoger riesce a scoprire la data, e ogni volta cerca di farlo scoprire a Tony e Jeannie con degli indovinelli; anche quand'\u00e8 in Alaska per una missione. Jeannie \u00e8 ansiosa e Tony gli organizza una festa tra i due, ma lei invita anche Cleopatra, William Shakespeare, Enrico VIII d'Inghilterra, Freud ed altri personaggi famosi.\nCome si fa a battere Superman.\nJeannie, stanca che Tony preferisca la partita ad un picnic con lei, crea un uomo ricco, intellettuale e sportivo che le piace per farlo ingelosire.\nLa donna \u00e8 mobile.\nJeannie regala una voce da Caruso a Tony, che viene sorpreso dal generale Peterson e che lo costringe a cantare in TV per uno spettacolo dell'aviazione. Intanto Roger \u00e8 tornato e Jeannie lo assilla per la data del compleanno.\nDongiovanni, Valentino, Casanova.\nSospettando che non venga alla cena a 4 perch\u00e9 non \u00e8 fidanzato, Jeannie rende tutte le donne innamorate di Roger. Perfino la donna di un mafioso e la Sig.ra Bellows.\nIl prestito.\nJeannie spende 1000 euro per la cena della sera precedente (caviale, anatra all'arancia, Cr\u00eape Suzette ed altre prelibatezze) e quindi Tony non pu\u00f2 mettere la sua parte di soldi per comprare una barca con Roger. Cos\u00ec si rivolge ad una banca per un prestito, che deve restituire alla banca dei compaesani di Jeannie.\nFuori l'autore.\nJeannie scrive un libro sull'educazione dei bambini e ci mette il nome di Tony, come autore, che quindi gli viene chiesto di badare al pestifero nipote del Dr. Bellows e alla silenziosa nipote del generale Peterson. Ma lui li separa temendo che se si incontrassero, avendo caratteri opposti, accadrebbe qualcosa di insolito.\nLa pi\u00f9 grande invenzione del mondo.\nUn incidente di Roger e Tony, mentre il primo stava per dire a Jeannie che desiderio aveva, porter\u00e0 alla pi\u00f9 grande invenzione al mondo (una giacca che non si pu\u00f2 sporcare, tagliare o bruciare), ma che coster\u00e0 il trasferimento al povero Dr. Bellows dopo aver rovinato tre divise del generale Peterson.\nLa spia.\nVisto a Parigi con Jeannie a fare colazione (da dei Maggiori francesi), e contemporaneamente presente a una riunione alla base aeronautica, il Dr. Bellows crede che Tony abbia un sosia che \u00e8 una spia infiltrata alla base.\nNon potete arrestarmi!\nJeannie usa l'auto di Tony, e una serie di eventi condanner\u00e0 di inflazione e corruzione l'astronauta!\nManca una delle nostre bottiglie.\nLa Sig.ra Bellows si innamora della bottiglia di Jeannie e vuole farne un duplicato. Ma quando Tony e Roger le recuperano, scambiano le bottiglie e danno ai Bellows quella con Jeannie dentro!\nIl cittadino privato.\nA Tony viene offerto un lavoro privato, e lui accetta. Ma questo significa rinunciare ai suoi sogni da astronauta: Jeannie e Roger vogliono impedirlo.\nUna segretaria non \u00e8 un giocattolo.\nPer far diventare Tony Generale, Jeannie diventa la nuova segretaria del Generale Peterson.\nL'incantesimo del Lahalabah.\nJeannie vuole trovare un modo per sposarsi con Tony, e dopo vari tentativi gli fa un incantesimo d'amore. Ma la legge dei geni vieta che uno lo faccia al proprio padrone.\nIl mio padrone consigliere dell'Imperatore.\nScoprendo che gli piace, Jeannie porta Tony da Napoleone Bonaparte nella Francia dell'800.\nCome sar\u00e0 il nostro futuro?\nTony si decide finalmente a sposare Jeannie. Ma il loro futuro da coniugi e genitori \u00e8 pieno non solo di alti, ma anche di bassi.\nLa torta della giovinezza.\nI Bellows si autoinvitano ad una cena da Tony, che invita una sua amica, Roger e una di quest'ultimo. Tony deve allontanare Jeannie, che per\u00f2 si vendicher\u00e0 con le portate della cena specialmente il dessert!\nUna festa alla moda.\nTony e Roger devono mentire ai signori Bellows, inventando di non poter partecipare all'incontro a casa loro a causa di..."}
{"id": "3058257", "revid": "287204", "url": "https://it.wikipedia.org/wiki?curid=3058257", "title": "Swiss Open Gstaad 2003", "text": "Lo Swiss Open Gstaad 2003 \u00e8 stato un torneo di tennis giocato sulla terra rossa. \u00c8 stata la 36\u00aa edizione dello Swiss Open Gstaad, che fa parte della categoria International Series nell'ambito dell'ATP Tour 2003. Si \u00e8 giocato al Roy Emerson Arena di Gstaad in Svizzera, dal 7 al 13 luglio 2003.\nCampioni.\nSingolare.\n Ji\u0159\u00ed Nov\u00e1k ha battuto in finale Roger Federer 5-7, 6-3, 6-3, 1-6, 6-3\nDoppio.\n Leander Paes / David Rikl hanno battuto in finale Franti\u0161ek \u010cerm\u00e1k / Leo\u0161 Friedl 6-3, 6-3"}
{"id": "3058261", "revid": "287204", "url": "https://it.wikipedia.org/wiki?curid=3058261", "title": "Swedish Open 2003", "text": "Lo Swedish Open 2003 \u00e8 stato un torneo di tennis giocato sulla terra battuta. \u00c8 stata la 56\u00aa edizione dello Swedish Open, che fa parte della categoria International Series nell'ambito dell'ATP Tour 2003. Si \u00e8 giocato al B\u00e5stad Tennis Stadion di B\u00e5stad in Svezia, dal 7 al 13 luglio 2003.\nCampioni.\nSingolare.\n Mariano Zabaleta ha battuto in finale Nicol\u00e1s Lapentti 6-3 6-4\nDoppio.\n Simon Aspelin / Massimo Bertolini hanno battuto in finale Lucas Arnold Ker / Mariano Hood 6-7(3) 6-0 6-4"}
{"id": "3058263", "revid": "697352", "url": "https://it.wikipedia.org/wiki?curid=3058263", "title": "White City", "text": "White City (\"citt\u00e0 bianca\" in lingua inglese) pu\u00f2 riferirsi a:"}
{"id": "3058268", "revid": "767487", "url": "https://it.wikipedia.org/wiki?curid=3058268", "title": "Hall of Fame Tennis Championships 2003", "text": "L'Hall of Fame Tennis Championships 2003 \u00e8 stato un torneo di tennis giocato sull'erba. \u00c8 stata la 28\u00aa edizione dell'Hall of Fame Tennis Championships, che fa parte della categoria International Series nell'ambito dell'ATP Tour 2003. Si \u00e8 giocato all'International Tennis Hall of Fame di Newport negli Stati Uniti, dal 7 al 13 luglio 2003.\nCampioni.\nSingolare.\n Robby Ginepri ha battuto in finale J\u00fcrgen Melzer 6-4, 6-7(3), 6-1\nDoppio.\n Jordan Kerr / David Macpherson hanno battuto in finale Julian Knowle / J\u00fcrgen Melzer 7-64, 6-3"}
{"id": "3058269", "revid": "287204", "url": "https://it.wikipedia.org/wiki?curid=3058269", "title": "Rodrigo Jimenez de Rada", "text": ""}
{"id": "3058272", "revid": "14691", "url": "https://it.wikipedia.org/wiki?curid=3058272", "title": "Bismarckia", "text": ""}
{"id": "3058273", "revid": "543975", "url": "https://it.wikipedia.org/wiki?curid=3058273", "title": "Episodi di Crash (seconda stagione)", "text": "La seconda stagione della serie televisiva Crash \u00e8 stata trasmessa negli Stati Uniti dal 18 settembre al 18 dicembre 2009 su Starz con due episodi settimanali.\nIn Italia la stagione va in onda in prima visione dal 28 luglio 2010 su FX."}
{"id": "3058274", "revid": "463126", "url": "https://it.wikipedia.org/wiki?curid=3058274", "title": "Alogenuri organici", "text": ""}
{"id": "3058275", "revid": "729019", "url": "https://it.wikipedia.org/wiki?curid=3058275", "title": "Croatia Open Umag 2003", "text": "Il Croatia Open Umag 2003 \u00e8 stato un torneo di tennis giocato sulla terra battuta. \u00c8 stata la 14\u00aa edizione del Croatia Open Umag, che fa parte della categoria International Series nell'ambito dell'ATP Tour 2003. Si \u00e8 giocato all'International Tennis Center di Umago, Croazia, dal 21 al 27 luglio 2003.\nCampioni.\nSingolare.\n Carlos Moy\u00e1 ha battuto in finale Filippo Volandri 6\u20134, 3\u20136, 7\u20135\nDoppio.\n \u00c1lex L\u00f3pez Mor\u00f3n / Rafael Nadal hanno battuto in finale Todd Perry / Thomas Shimada 6\u20131, 6\u20133"}
{"id": "3058277", "revid": "122987898", "url": "https://it.wikipedia.org/wiki?curid=3058277", "title": "Rieju", "text": "La Rieju \u00e8 una casa motociclistica spagnola fondata a Figueres nel 1942.\nStoria.\nNel 1934 Luis Riera Carr\u00e9 e Jaime Juanola depositarono il marchio \"Rieju\", acronimo dei rispettivi cognomi, con l'intenzione di produrre accessori per biciclette. I piani aziendali furono per\u00f2 stravolti dalla guerra civile spagnola e lo stabilimento in fase di costruzione fu confiscato e destinato a parco per automezzi militari. Dopo la fine del conflitto e la restituzione dell'immobile, fu avviata la produzione e nel 1942 venne fondata la \"Riera &amp; Juanola R.L.\" che inizi\u00f2 la fabbricazione anche di biciclette con i marchi \"Emporium\" e Marathon\".\nNel 1945 fu stretto un accordo con la francese Serwa per la fornitura di motori ausiliari da 38 cm\u00b3 e la Rieju inizi\u00f2 a produrre il primo bicimotore denominato \"Autociclo\" che nei successivi sette anni fu proposto, con motori da 50\u00a0cm\u00b3, in altre quattro versioni. Nel 1953 viene realizzato il primo motociclo, una motoleggera di stampo turistico, dotata di motore a 4 tempi AMC di 175\u00a0cm\u00b3, poi affiancata dalla versione sportiva. Nel 1955 la Rieju realizz\u00f2 il prototipo di una microvettura con carrozzeria chiusa che non ebbe seguito produttivo.\nCon qualche anno di ritardo rispetto al resto d'Europa, anche in Spagna ebbe inizio la stagione della motorizzazione di massa, con la costruzione su licenza della Seat 600 nel 1957, portando a un rapido declino della motocicletta come mezzo di trasporto. A cavallo tra gli anni cinquanta e sessanta la Rieju sforna interessanti modelli di motociclette, motoleggere e scooter a ruote alte, ispirati allo stile italiano e francese dell'epoca, dotati di meno costosi motori a due tempi, sempre AMC, non riuscendo per\u00f2 a contenere il calo di vendite in livelli produttivi sostenibili.\nNel 1960 la Rieju decise di correre ai ripari e dedicarsi ai ciclomotori sportivi, stringendo un accordo con la Minarelli per la produzione su licenza di motori a due tempi da 50\u00a0cm\u00b3. Il primo ciclomotore messo in vendita, il Rieju Jaca P3 del 1964, ebbe un grande successo e fu prodotto senza modifiche fino al 1970, riuscendo a risollevare le sorti dell'azienda.\nNel successivo trentennio, con una costante crescita, divenne uno dei principali marchi ciclomotoristici del mercato spagnolo, rivolgendosi principalmente all'utenza giovane con modelli sportivi e da regolarit\u00e0, sempre dotati di motori Minarelli.\nNegli anni ottanta si accord\u00f2 con Malaguti per la costruzione su licenza di alcuni modelli dell'azienda emiliana (F10, F12, Crosser e RST). L'accordo cess\u00f2 intorno alla met\u00e0 del decennio successivo, quando la Casa spagnola inizi\u00f2 a esportare i propri ciclomotori all'estero.\nDel 2007 \u00e8 l'entrata in commercio della \"Marathon\", modello da Enduro professionale con motore Yamaha WR 250/450 e telaio Gas Gas.\nNel 2012 acquista le catene di montaggio dei modelli Phantom e Madison in seguito alla chiusura dello stabilimento Malaguti di Castel San Pietro. I due modelli saranno riproposti sul mercato dal marzo 2014 in una versione aggiornata, assemblati nello stabilimento catalano di Rieju e rimarchiati rispettivamente Rieju RS 50 e Rieju Cityline.\nAttivit\u00e0 sportiva.\nLa prima vittoria di Rieju in Endurance/Regolarit\u00e0 fu nella stagione 1979/1980 vincendo il campionato di Spagna nella categoria 80 cm\u00b3 grazie al pilota Jordi Piferrer Taul\u00e8 con il modello Marathon."}
{"id": "3058278", "revid": "599013", "url": "https://it.wikipedia.org/wiki?curid=3058278", "title": "Bart\u0142omiej Kurowski", "text": "Biografia.\nNei campionati europei di scherma ha conquistato una medaglia di bronzo a Danzica nel 1997 ed a Bolzano nel 1999, nella gara di spada individuale.\nPalmar\u00e8s.\nIn carriera ha conseguito i seguenti risultati:"}
{"id": "3058281", "revid": "287204", "url": "https://it.wikipedia.org/wiki?curid=3058281", "title": "Countrywide Classic 2003", "text": "Il Countrywide Classic 2003 \u00e8 stato un torneo di tennis giocato sul cemento. \u00c8 stata la 76\u00aa edizione del Countrywide Classic (o \"Mercedes-Benz Cup\"), che fa parte della categoria International Series nell'ambito dell'ATP Tour 2003. Il torneo si \u00e8 giocato a Los Angeles negli USA, dal 28 luglio al 3 agosto 2003.\nCampioni.\nSingolare.\n Wayne Ferreira ha battuto in finale Lleyton Hewitt 6-3 4-6 7-5\nDoppio.\n Jan-Michael Gambill / Travis Parrott hanno battuto in finale Joshua Eagle / Sjeng Schalken 6-4, 3-6, 7-5"}
{"id": "3058283", "revid": "287204", "url": "https://it.wikipedia.org/wiki?curid=3058283", "title": "Legg Mason Tennis Classic 2003", "text": "Il Legg Mason Tennis Classic 2003 \u00e8 stato un torneo di tennis giocato sul cemento. \u00c8 stata la 34\u00aa edizione del Legg Mason Tennis Classic, che fa parte della categoria International Series nell'ambito dell'ATP Tour 2003, Si \u00e8 giocato a Washington negli Stati Uniti, dal 28 luglio al 3 agosto 2003.\nCampioni.\nSingolare.\n Tim Henman hanno battuto in finale Fernando Gonz\u00e1lez 6-3, 6-4\nDoppio.\n Evgenij Kafel'nikov / Sargis Sargsian hanno battuto in finale Chris Haggard / Paul Hanley 7-5, 4-6, 6-2\nCollegamenti esterni.\nSito ufficiale"}
{"id": "3058285", "revid": "298229", "url": "https://it.wikipedia.org/wiki?curid=3058285", "title": "Campionati europei di atletica leggera 2010 - Lancio del disco femminile", "text": "La competizione si \u00e8 svolta tra il 27 ed il 28 luglio 2010.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\nQualificazioni.\nL'accesso alla finale era riservato ai concorrenti con una misura di almeno 60.00 m (Q) o, in mancanza di dodici di questi, ai primi dodici della qualificazione (q)."}
{"id": "3058289", "revid": "729019", "url": "https://it.wikipedia.org/wiki?curid=3058289", "title": "Natal'ja Ivanova (schermitrice)", "text": "Biografia.\nAi campionati europei di scherma ha conquistato una medaglia d'argento nella gara di spada a squadre a Bolzano nel 1999.\nPalmar\u00e8s.\nIn carriera ha conseguito i seguenti risultati:"}
{"id": "3058292", "revid": "1543377", "url": "https://it.wikipedia.org/wiki?curid=3058292", "title": "Orange Prokom Open 2003", "text": "L'Orange Prokom Open 2003 \u00e8 stato un torneo di tennis giocato sulla terra rossa. \u00c8 stata la 6\u00aa edizione del Orange Warsaw Open, che fa parte della categoria International Series nell'ambito dell'ATP Tour 2003 e della Tier III nell'ambito nel WTA Tour 2003. Si \u00e8 giocato al Warszawianka Courts a Varsavia in Polonia, dal 28 luglio al 3 agosto 2003.\nCampioni.\nSingolare maschile.\n Guillermo Coria ha battuto in finale David Ferrer 7\u20135, 6\u20131\nDoppio maschile.\n Mariusz Fyrstenberg / Marcin Matkowski hanno battuto in finale Franti\u0161ek \u010cerm\u00e1k / Leo\u0161 Friedl 6\u20134, 6\u20137, 6\u20133\nSingolare femminile.\n Anna Smashnova ha battuto in finale Kl\u00e1ra Zakopalov\u00e1 6-2, 6-0\nDoppio femminile.\n Tetjana Perebyjnis / Silvija Talaja hanno battuto in finale Maret Ani / Libu\u0161e Pr\u016f\u0161ov\u00e1 6-4, 6-2"}
