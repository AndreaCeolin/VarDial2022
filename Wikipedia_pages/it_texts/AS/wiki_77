{"id": "3034409", "revid": "1573940", "url": "https://it.wikipedia.org/wiki?curid=3034409", "title": "Neolamprologus multifasciatus", "text": "Neolamprologus multifasciatus () \u00e8 un piccolo pesce d'acqua dolce, appartenente alla famiglia dei Cichlidae.\nDistribuzione e habitat.\n\u00c8 una specie endemica del lago Tanganica. Abita i fondali sabbiosi poco profondi con migliaia di gusci di gasteropodi morti, depositati a strati sul fondo, tipici del lago, con acque comprese tra i 24 e i 26 \u00b0C.\nDescrizione.\nIl corpo di questo ciclide \u00e8 allungato, compresso ai fianchi, con testa e occhi grandi, labbra carnose. &lt;br&gt;\nLe pinne sono basse e allungate, tondeggianti, ad eccezione delle ventrali appuntite. La coda \u00e8 a delta, leggermente bilobata. &lt;br&gt;\nLa livrea \u00e8 color sabbia, tendente al bruno, con una lunga serie di minute fasce verticali pi\u00f9 chiare. La parte anteriore del corpo ha anche riflessi metallici. Le pinne sono brunastre puntinate e orlate lievemente di giallo e d'azzurro.\nSono i pi\u00f9 piccoli rappresentanti della famiglia Cichlidae: il maschio raggiunge una lunghezza massima di 4 cm, la femmina si ferma a 2,5-3 cm.\nEtologia.\nOgni esemplare adulto prende possesso di un guscio di gasteropode e lo usa come rifugio. Sono pesci territoriali, ma il loro territorio \u00e8 di dimensioni molto contenute: ci\u00f2 non toglie che siano strenui difensori dello stesso e si dimostrino aggressivi con chi ne ignora la propriet\u00e0.\nRiproduzione.\nLa coppia sceglier\u00e0 un nido (solitamente il guscio di lumaca della femmina) e la deposizione avviene con la femmina all'interno del guscio che depone le uova sulle pareti interne della conchiglia. Il maschio, pi\u00f9 grande, feconda le uova avvicinandosi all'imboccatura della conchiglia. Gli avannotti emergono dalle uova circa 10 giorni dopo la deposizione e rimangono all'interno della conchiglia per alcuni giorni. Poco alla volta prendono sempre pi\u00f9 confidenza con l'esterno e nuoteranno intorno alla conchiglia, guardati a vista dalla madre e vegliati pi\u00f9 da lontano dal padre, ma rientreranno istantaneamente al nido alla prima parvenza di pericolo. I genitori effettuano delle interessanti cure parentali.\nAlimentazione.\nQuesta specie di nutre di piccoli crostacei, insetti, larve e del plancton lacustre.\nAcquariofilia.\n\"Neolamprologus multifasciatus\" \u00e8 una specie non molto diffusa nei negozi di acquariofilia, ma \u00e8 particolarmente apprezzata dagli appassionati di ciclidi conchigliofili per il loro affascinante comportamento e le dimensioni minute, con possibilit\u00e0 di allevamento anche in acquari non molto grandi."}
{"id": "3034415", "revid": "726373", "url": "https://it.wikipedia.org/wiki?curid=3034415", "title": "Arrondissement di Valli\u00e8res", "text": "L'arrondissement di Valli\u00e8res \u00e8 un arrondissement di Haiti facente parte del dipartimento del Nord-Est. Il capoluogo \u00e8 Valli\u00e8res. \nSuddivisione amministrativa.\nL'arrondissement di Valli\u00e8res comprende 3 comuni:"}
{"id": "3034416", "revid": "767487", "url": "https://it.wikipedia.org/wiki?curid=3034416", "title": "Veludo", "text": "Biografia.\nD'umili origini, in giovent\u00f9 si guadagn\u00f2 da vivere come scaricatore di porto, lavoro ottenuto grazie alla prestanza fisica. Scoperto dall'arbitro Armando Marques mentre giocava con un piccolo club locale, l'Harmonia, inizi\u00f2 l'attivit\u00e0 professionistica nel calcio. Con il declino della carriera, i suoi problemi di alcolismo \u2014 che gi\u00e0 lo affliggevano da giocatore \u2014 si aggravarono, tanto da portarlo alla morte, dopo un periodo di deperimento che lo aveva portato sotto i cinquanta chili di peso.\nCaratteristiche tecniche.\nGiocava come portiere; grazie alla sua robusta costituzione e all'abilit\u00e0 nell'intercettare i tiri divent\u00f2 uno dei migliori portieri brasiliani del suo tempo. Aveva coraggio nelle uscite ed era poco incline a cedere a momenti di distrazione nel corso dell'incontro.\nCarriera.\nClub.\nArriv\u00f2 al Fluminense dall'Harmonia, piccola societ\u00e0 in cui mosse i primi passi nel mondo del calcio. Nella compagine di Rio fu la riserva di Castilho per lunghi periodi, ma quando fu impiegato riusc\u00ec ad affermarsi come un giocatore importante \u2014 tanto che la stessa tifoseria del club ne reclamava la presenza in campo \u2014 e, trasferitosi al Nacional di Montevideo, si rivel\u00f2 essere tra i migliori estremi difensori del campionato uruguaiano. Il rapporto con i tifosi del Fluminense si incrin\u00f2 irrimediabilmente nel dicembre 1956 quando, dopo una sconfitta contro il Flamengo per 6-1, gli vennero attribuite le colpe della maggior parte dei gol. A quel punto, inizi\u00f2 la parabola discendente della sua carriera, che lo port\u00f2 a vestire maglie di club sempre di minor levatura, fino al ritiro nel 1963.\nNazionale.\nVeludo fu protagonista di un fatto curioso e singolare nel corso della sua carriera internazionale: infatti, pur essendo riserva di Castilho nel proprio club, venne convocato in Nazionale: fu la prima volta che ci\u00f2 accadde in Brasile. Fu incluso nella lista di convocati per , ancora come riserva di Castilho."}
{"id": "3034418", "revid": "767487", "url": "https://it.wikipedia.org/wiki?curid=3034418", "title": "Konarak (Iran)", "text": "Kon\u0101rak (farsi \u06a9\u0646\u0627\u0631\u06a9) \u00e8 il capoluogo dello shahrest\u0101n di Konarak, circoscrizione Centrale, nella provincia del Sistan e Baluchistan in Iran. Aveva, nel 2006, una popolazione di 28.685 abitanti. \nSi affaccia sulla costa del Makran, nel golfo di Oman, sul versante ovest della baia di Chabahar."}
{"id": "3034419", "revid": "767487", "url": "https://it.wikipedia.org/wiki?curid=3034419", "title": "Fanciulle di lusso", "text": "Fanciulle di lusso \u00e8 un film del 1952 diretto da Bernard Vorhaus.\nTrama.\nL'americana Susan viene mandata dai ricchi genitori in un collegio di lusso in Svizzera dove si innamora del povero Andrea.\nAccoglienza.\nIncassi.\nIncasso accertato sino al 31 marzo 1959 \u00a3 106.214.469.\nLocation.\nAlcune scene sono state girate al Monte Terminillo."}
{"id": "3034422", "revid": "1318658", "url": "https://it.wikipedia.org/wiki?curid=3034422", "title": "Bacino carbonifero del Sulcis", "text": "Il bacino carbonifero del Sulcis \u00e8 una zona mineraria situata nella parte sud-occidentale della Sardegna, precisamente nell'Alto Sulcis, nei territori dei seguenti cinque comuni: Carbonia e Gonnesa per gli impianti estrattivi e produttivi; mentre per le altre strutture connesse alla produzione nei comuni di Portoscuso, di San Giovanni Suergiu e di Sant'Antioco in un'area complessiva di 393,00\u00a0km\u00b2.\nFacendo la somma delle produzioni annuali (indicate negli elenchi sottostanti con le diverse e numerose fonti), nelle miniere carbonifere del Sulcis sono stati estratti quasi 30 milioni (29.895.728) di tonnellate di carbone sino al 2015, occupando fino a quasi 20.000 minatori. In Italia questo \u00e8 il principale bacino carbonifero eocenico, che al 2015 ha l'unica miniera di carbone in funzione, la miniera sotterranea di Monte Sinni, gestita dalla Carbosulcis S.p.a. Il bacino carbonifero del Sulcis possiede riserve di carbone sub-bituminoso per 2,5 miliardi di tonnellate (400\u00a0km\u00b2 di superficie sulla terraferma e un'area uguale al di l\u00e0 della costa), delle quali sono state estratte finora appena l'1% di minerale; il giacimento carbonifero ha un'inclinazione di circa 10\u00b0 in direzione S-SO; la parte settentrionale del bacino viene sfruttata con i metodi minerari tradizionali nella concessione di Monte Sinni; quella meridionale a profondit\u00e0 superiori agli 800 m (con un'area di 450\u00a0km\u00b2) non si pu\u00f2 sfruttare ed \u00e8 di interesse per scopi CCS-ECBM (Carbon Capture and Storage \u2013 Enhanced Coalbed Methane).\nStoria.\nUn certo Edoardo Romeo Conte de Vargas e Barone di Bedemar, Presidente dell'Accademia Italiana delle Scienze, avendo avuto concessioni minerarie trentennali gi\u00e0 dall'aprile 1806, sostenne l'esistenza del carbon fossile in alcune miniere della Sardegna. Il generale e scienziato Alberto La Marmora fece la prima segnalazione ufficiale del carbone Sulcis, rinvenendo la sua presenza nel 1834 e nel 1846 in localit\u00e0 \"Cannamenda\" o \"Canna'e menda\" (tra \"Monte Lisau\" e \"Medau Brau\" in zona \"Terra Segada\"), attraverso frammenti di carbone fossile, ma senza riuscire a localizzare gli affioramenti. Probabilmente fu Ubaldo Millo il vero scopritore del giacimento carbonifero di Bacu Abis nel 1851; ma nello stesso anno il generale Alberto Lamarmora rivendicava la scoperta del giacimento nel suo libro \"Voyage en Sardaigne\" parlando per la prima volta di lignite eocenica. Cos\u00ec il 29 maggio 1853 furono affidate le tre concessioni carbonifere di Bacu Abis, di Terras Collu o Terras de Collu e di Funtanamari o Funtana de mari alla Societ\u00e0 \u201cTirsi-Po\u201d di Millo e Montani.\nSuccessivamente all'ing. Anselmo Roux nel 1871 fu affidata la concessione di carbone, e nel 1873 costitu\u00ec la Societ\u00e0 Anonima Miniera di Bacu Abis, e progett\u00f2 la linea ferroviaria per il trasporto dei minerali tra Monteponi e Portovesme. Poi Angelo Roth, deputato del Collegio di Alghero, nel 1915 favor\u00ec provvedimenti governativi a favore della Societ\u00e0 Anonima di Bacu Abis, che gestiva le miniere carbonifere nel Sulcis.\nBenito Mussolini fu il fondatore e realizzatore del bacino carbonifero del Sulcis con visita a Bacu Abis (9 giugno 1935) e inauguratore di Carbonia (18 dicembre 1938) e Cortoghiana (15 maggio 1942). Ma il vero artefice e organizzatore del Bacino carbonifero del Sulcis fu un abile capitalista italiano, Guido Segre, ebreo piemontese, che consegu\u00ec numerose medaglie al valore e promozioni militari per meriti di guerra, rimasto dopo il congedo a Trieste nel 1918. Guido Segre fu un convinto nazionalista, che si iscrisse gi\u00e0 nel 1922 al Partito Fascista ed ebbe un ruolo importante nella vita economica non solo di Trieste ma anche del Regno d'Italia, fino al 1938 quando fu colpito da provvedimenti razziali che lo esonerarono da qualsiasi incarico pubblico ed imprenditoriale, nonostante la stretta amicizia personale che lo legava allo stesso Mussolini.\nMario Carta professore d'ingegneria mineraria che, su incarico della Consulta Regionale, elabor\u00f2 il secondo piano tecnico (1949) di utilizzazione chimica ed elettrica del carbone Sulcis. Dopo di lui, Mario Giacomo Levi, Ingegnere, gi\u00e0 Presidente dell'A.Ca.I. e Direttore dell'Istituto Politecnico di Milano, elabor\u00f2 il primo piano tecnico (1948) di sfruttamento e utilizzazione del carbone Sulcis. In seguito l'ing. Giorgio Carta (fratello di Mario Carta) fu il Direttore della Carbosarda o S.M.C.S. (Societ\u00e0 Mineraria Carbonifera Sarda).\nPermessi di ricerca - concessioni minerarie - miniere.\nGli impianti minerari del bacino carbonifero del Sulcis, dei quali la quasi totalit\u00e0 sono dismessi, si trovano (ad eccezione della vecchia Miniera di Terras Collu, di quella della Miniera di Is Terrazzus, di quelle attive di Nuraxi Figus o di Miniera di Monte Sinni e di Seruci nel comune di Gonnesa) per la maggior parte nel territorio di Carbonia con tutti gli impianti dismessi costituiti da sei vecchie miniere e 36 pozzi d'estrazione abbandonati, dei quali alcuni riconvertiti ad uso museale o come memoria collettiva dell'epopea mineraria.\nProduzioni carbonifere e manodopera prima della gestione A.Ca.I. (1854-1935).\nLa seguente tabella delle produzioni carbonifere (1854-1933) riguarda il periodo antecedente alla costituzione dell'Azienda monopolistica statale A.Ca.I., (Azienda Carboni Italiani), avvenuto nel mese di luglio del 1935.\nProduzioni carbonifere e manodopera con le gestioni delle Societ\u00e0 \"Timon Varsi\" e \"Tirsi-Po\" (1854-1873).\nIn seguito al permesso dell'Ufficio dell'Intendenza di Iglesias del 30 maggio 1851, Pietro Millo, padre di Ubaldo, effettu\u00f2 scavi (in un'area di 160\u00a0km\u00b2) nel giacimento di carbon fossile di Bacu Abis, avente affioramenti di combustibile mai scavati in precedenza. Nel primo pozzo carbonifero, denominato appunto \"Millo\" (ubicato nell'attuale Viale della Libert\u00e0 a Bacu Abis), vi fu un sopralluogo condotto, il 18 luglio 1851, dall'ingegnere del Corpo Reale delle Miniere, Geronimo Poletti, per verificare la dichiarazione della scoperta. La Compagnia Timon Varsi fu costituita nel settembre 1851 per lo sfruttamento della lignite della miniera di Terras de Collu (un'area di 373 ettari); questa societ\u00e0 a causa dei lavori saltuari fu ceduta alla Societ\u00e0 Monteponi nel 1887 con decreto ministeriale. Gli imprenditori genovesi Ubaldo Millo e Vincenzo Montani costituirono con altri soci la Societ\u00e0 Tirsi-Po il 6 ottobre 1851 (registrata il 29 maggio 1853), che ottenne le concessioni minerarie per lo sfruttamento delle lignite di Fontanamare o Funtanamare, Terras Collu o Terras de Collu e Bacu Abis (quest'ultima concessione di 400 ettari fu affidata il 19 maggio 1853). Dal 1854 fino al 1873 le produzioni carbonifere furono le seguenti:\nProduzioni carbonifere e manodopera con la gestione della Societ\u00e0 anonima miniere di \"Bacu Abis\" (1874-1934).\nLa Societ\u00e0 anonima miniere di Bacu Abis fu costituita a Torino il 21 aprile 1873 con un accordo tra l'ing. Anselmo Roux e la Compagnia Generale delle Miniere, acquistando la Societ\u00e0 \"Tirsi-Po\" di Millo e Montani. La Bacu Abis, come spesso venne denominata questa Societ\u00e0, fu molto attiva (con le sue concessioni minerarie di Bacu Abis, Caput Acquas o Caput Aquas, Cortoghiana e Terras Collu o Terras de Collu), tra la fine dell'Ottocento e l'inizio del Novecento, e cess\u00f2 l'attivit\u00e0 quando fu dichiarata fallita il 12 aprile 1933 per difficolt\u00e0 finanziarie. Tutte le concessioni minerarie della \"Bacu Abis\" furono poi rilevate dalla Societ\u00e0 mineraria carbonifera sarda (spesso abbreviato in Carbosarda o nella sigla MCS), che fu un'azienda statale attiva nel settore minerario e metallurgico. La Carbosarda, costituita dal governo nel 1933, rilev\u00f2 cos\u00ec da imprenditori privati tutte le concessioni minerarie per l'estrazione del carbone in Sardegna. In piena autarchia, grazie ai numerosi e notevoli investimenti finanziari del governo nel settore carbonifero sardo per conseguire l'autosufficienza energetica, la Carbosarda apr\u00ec nuove miniere che si aggiungevano a quelle ereditate dalle concessioni private. Dal 1874 fino al 1834 le produzioni carbonifere furono le seguenti:\nProduzioni carbonifere e manodopera con la gestione A.Ca.I. (1935-1954).\nLa seguente tabella delle produzioni carbonifere riguarda il periodo di gestione (1935-1954) dell'Azienda monopolistica statale A.Ca.I., (Azienda Carboni Italiani), iniziato nel mese di luglio del 1935 per concludersi nel 1954, anno in cui l'A.Ca.I. cess\u00f2 l'attivit\u00e0. La produzione di carbone ebbe un incremento nel dopoguerra, quando il carbone Sulcis diede il suo contributo alla ricostruzione dell'Italia. Gi\u00e0 nei primi anni Cinquanta, per\u00f2, la costituzione della CECA (Comunit\u00e0 Europea Carbone e Acciaio) evidenzi\u00f2 l'antieconomicit\u00e0 del carbone sardo. Cos\u00ec inizi\u00f2 una lenta ma inarrestabile crisi del settore, che l'intervento dello Stato rese meno drammatica con le sue aziende pubbliche e con risorse finanziarie.\nProduzioni carbonifere e manodopera con la gestione Carbosarda (1954-1962).\nLa gestione Carbosarda, o MCS, inizi\u00f2 nel 1954 con la cessione dell'attivit\u00e0 dell'A.Ca.I. (Azienda Carboni Italiani) e termin\u00f2 nel 1962 quando le concessioni minerarie furono cedute all'ente elettrico, Enel.\nProduzioni carbonifere e manodopera con la gestione E.N.E.L. (1962-1976).\nIl periodo di gestione Enel, che aveva rilevato le concessioni minerarie dalla MCS o Carbosarda nel 1962, era stato caratterizzato dal blocco dell'attivit\u00e0 estrattiva, ritenuta anti-economica dall'ente elettrico. Le proteste dei minatori ed il rischio di aggravare la situazione occupazionale del Sulcis scongiurarono la chiusura definitiva delle miniere.\nProduzioni carbonifere e manodopera con la gestione Carbosulcis.\nLa societ\u00e0 Carbosulcis fu costituita nel 1976 dall'EGAM e dall'Ente Minerario Sardo per rilevare dall'ENEL la propriet\u00e0 e la gestione delle miniere di carbone tuttora in attivit\u00e0 nel Sulcis. Attualmente la produzione carbonifera \u00e8 organizzata nella Miniera di Monte Sinni, che comprende i vecchi impianti estrattivi di Nuraxi Figus e di Seruci."}
{"id": "3034424", "revid": "247222", "url": "https://it.wikipedia.org/wiki?curid=3034424", "title": "Passaggi segreti", "text": "L'amore va in scena/ illeso e regale/ il pubblico \u00e8 muto affannato nel cuore/ un attimo prima di chiamare il suo nome/ in una perla di pianto/ tutto il dolore del mondo/ dentro la luce di un sorriso/ la vera forma del sole\nPassaggi segreti \u00e8 un album di Grazia Di Michele, pubblicato nel 2009 dall'etichetta discografica Rai Trade.\nCD Promo.\nLa pubblicazione dell'album \u00e8 anticipata dall'uscita del singolo \"Il mare in una stanza\", dal nome della title-track. Il brano, di influenza jazz, scritto e musicato dalla cantautrice romana, rimanda al titolo della canzone di Gino Paoli, \"Il cielo in una stanza\". In questo caso \u00e8 affrontato in chiave autobiografica ed ironica il tema della vita di coppia, fatta di incomprensioni, disastri familiari della quotidianit\u00e0, ma comunque contraddistinta dall'amore e dalla complicit\u00e0. la canzone viene presentata in numerose trasmissioni RAI.\nL'album \u00e8 anche promosso dal video musicale \"L'ultimo dolore\", pubblicato in rete, che consiste in una lucida ed efficace analisi del dramma dell'immigrazione clandestina.\nBrani.\nLa prima traccia dell'album, \"Anja del settimo cielo\", brano scritto interamente dalla cantautrice e accompagnato da un video musicale, racconta la crudelt\u00e0 della guerra vista attraverso gli occhi di una bambina. Il brano \u00e8 candidato al Premio Amnesty International Italia 2010. La seconda traccia, composta a quattro mani con T. Bungaro e cantata in duetto con Massimo Ranieri, \u00e8 intitolata \"L'amore va in scena\", e parla dell'amore come fosse un grande attore, capace di affabulare, stravolgere, stupire. Ancora con Bungaro \u00e8 stata scritta \"Il diritto di amare\", la struggente storia di una madre in carcere separata dall'affetto della figlia. La canzone consta anche del video musicale, girato nel carcere di massima sicurezza di Ivrea. Dalla collaborazione con la sorella Johanna, nasce \"L'autunno perfetto\", un brano di atmosfera in versione acustica che tratta con poesia il tema dell'amore.\nTutti i brani risentono di sperimentazioni musicali che, unite allo spessore dei testi e alle tematiche affrontate, fanno s\u00ec che la critica consideri Passaggi Segreti uno dei migliori album pubblicati dall'artista.\nMessaggio.\nAll'interno dell'album si legge un messaggio dell'artista:\nI passaggi segreti non servono per nascondere le cose ma per rivelarle. Si trovano tra le mura di un castello o nel diario di un viaggiatore, ma anche nel profondo dell'animo dove si custodiscono i ricordi, si filtrano i dolori e l'amore. I passaggi segreti - quelli scavati nella pietra o nel fitto di un bosco come quelli che esistono dentro di noi - non sono la strada pi\u00f9 comoda da percorrere, ma quella provvidenziale e decisiva quando qualcosa deve essere svelata, quando vogliamo portare alla luce una verit\u00e0. Le canzoni sono un passaggio segreto, il luogo dove transitano le emozioni, i turbamenti e i sogni, e dove - magari nel silenzio e con un po' di travaglio - si cercano le parole per riviverli e raccontarli. Sono il modo di reagire a un'emozione, a un'esperienza, ad una immagine intensa che si \u00e8 espressa in noi, quel luogo solitario e misterioso che riesce, a volte, a trasportare l'emozione da un cuore ad un altro."}
{"id": "3034425", "revid": "343572", "url": "https://it.wikipedia.org/wiki?curid=3034425", "title": "Terremoto del Val di Noto", "text": ""}
{"id": "3034428", "revid": "1568601", "url": "https://it.wikipedia.org/wiki?curid=3034428", "title": "Albanidi", "text": "Le Albanidi (albanese: \"Albanidet\"), sono il tratto albanese della catena montuosa a falde Dinarico-Ellenica. Sono delimitate a nord dalle Alpi Dinariche e a sud dal sistema dell'Arco Ellenico, e si estendono per circa 300\u00a0km con andamento generale nord-sud.\nLe Albanidi - come tutto il sistema Dinarico-Ellenico - si sono formate durante l'orogenesi alpina, per effetto dell'evoluzione tettonico-sedimentaria della microplacca Adriatica in convergenza con la placca euroasiatica.\nLa catena montuosa \u00e8 caratterizzata da una marcata asimmetria delle falde, con vergenza verso ovest. Si suddivide in Albanidi interne (ad est) caratterizzate dalla presenza di importanti cinture ofiolitiche, e Albanidi esterne (ad ovest) formate da rocce sedimentarie (evaporiti e flysch).\nLe Albanidi sono talvolta chiamate \"Alpi Albanesi\", (albanese: \"Alpet Shqiptare\"), ma questo riferimento \u00e8 errato in quanto per Alpi Albanesi si intendono la componente pi\u00f9 settentrionale delle Albanidi. "}
{"id": "3034433", "revid": "767487", "url": "https://it.wikipedia.org/wiki?curid=3034433", "title": "L'ultima frontiera (film 1977)", "text": "L'ultima frontiera (\"The Great Smokey Roadblock/The Last of the Cowboys\") \u00e8 un film del 1977 diretto da John Leone. In Italia \u00e8 altres\u00ec conosciuto come L'ultima corsa.\nTrama.\nA un vecchio camionista viene sequestrato il mezzo: incapace di rassegnarsi, lo ruba per fare un ultimo viaggio verso una sua vecchia fiamma tenutaria di un bordello. Lungo la strada caricher\u00e0 un autostoppista rompiscatole.\nDistribuzione.\nAlcune delle uscite internazionali sono state:"}
{"id": "3034434", "revid": "6923", "url": "https://it.wikipedia.org/wiki?curid=3034434", "title": "Atari Corporation", "text": "Atari Corporation (in precedenza Tramel Technology) \u00e8 stata una societ\u00e0 statunitense produttrice di home computer e console giochi attiva dal 1984 al 1996.\nFondata nel 1984 da Jack Tramiel dopo che questi aveva acquistato da Warner Communications la divisione computer e console di Atari, Inc., alcuni dei prodotti commercializzati da Atari includono i computer Atari ST, Atari Falcon e e le console Atari 7800, Atari Lynx e Atari Jaguar. La societ\u00e0 fu inglobata nel 1996 da JT Storage, di cui divenne una piccola controllata ma fu chiusa nel 1998 quando JT Storage cedette tutte le sue propriet\u00e0 intellettuali ad Hasbro Interactive.\nStoria.\nLa creazione ed il rapporto con \"Amiga\".\nNel 1984 Jack Tramiel, che aveva abbandonato da pochi mesi la societ\u00e0 Commodore International da lui fondata, acquist\u00f2 per 240 milioni di dollari la divisione computer e console di Atari, Inc. creando la \"Tramel Technology\" che il 1\u00ba luglio 1984 cambi\u00f2 nome in \"Atari Corporation\".\nTramiel si interess\u00f2 anche ad \"Amiga Corporation.\", una piccola societ\u00e0 che stava sviluppando il prototipo di un nuovo computer, chiamato \"Lorraine\". Atari, quando ancora era controllata dalla Warner, aveva prestato 1 milione di dollari a questa societ\u00e0 che aveva bisogno di fondi per continuare lo sviluppo del proprio sistema, con il preciso accordo di avere in esclusiva, non appena fosse stato pronto, l'uso dell'innovativo chipset Lorraine per commercializzare dapprima una nuova console da gioco e, in seguito, un vero e proprio computer. Prima della scadenza del prestito, Tramiel, intuendo che Amiga non sarebbe stata in grado di restituire la somma, decise di presentare un'offerta di acquisto della societ\u00e0 offrendo 98 centesimi di dollaro per azione. I vertici di Amiga Corporation, ritenendola inidonea, decisero di contattare la Commodore per cercare di ottenere qualcosa di pi\u00f9. A due giorni dalla scadenza del prestito la Commodore tratt\u00f2 con la societ\u00e0. per 4,25 dollari ad azione pi\u00f9 un prestito di 1 milione di dollari per saldare il debito con Atari, che vide cos\u00ec sfumarne l'acquisizione da parte di quest'ultima.\nLo sviluppo dell'Atari ST e degli home computers.\nTramiel mise allora in vendita tutte le console da gioco che erano rimaste nei magazzini dalla vecchia societ\u00e0 per poter finanziare il completamento dello sviluppo di un nuovo computer a 16 bit progettato dal capo ingegnere Shiraz Shivji, uno dei progettisti del famoso Commodore 64. Il nuovo computer, basato sul processore Motorola 68000 e definito il \"JackIntosh\" a causa della somiglianza hardware e software con il Macintosh di Apple, fu messo in commercio nel 1985 con il nome di Atari ST insieme ai nuovi computer ad 8 bit della serie . Nel 1986 Atari Corp. lanci\u00f2 sul mercato anche 2 console che erano state progettate ai tempi in cui Atari Inc. era sotto il controllo di Warner: si trattava della Atari 2600 Jr. (Jr. stava per \"Junior\") e della Atari 7800, che era stata gi\u00e0 presentata nel 1984 dalla precedente societ\u00e0 e che era stata poi accantonata quando Atari Inc. era stata divisa e venduta.\nL'utile di Atari Corp. insizi\u00f2 a risalire, facendo registrare quell'anno un profitto di 25 milioni di dollari. La linea Atari ST incontr\u00f2 un buon successo (soprattutto in Europa), anche grazie alle sue porte MIDI integrate, che ne fecero uno strumento molto popolare fra i musicisti. Alla fine della commercializzazione ne furono vendute 4 milioni di unit\u00e0. Un discreto risultato, anche se inferiore a quello del suo diretto rivale, il Commodore Amiga, della vecchia societ\u00e0 di Tramiel. Atari Corp. realizz\u00f2 anche una linea di computer IBM PC compatibili ed un piccolo palmare compatibile MS-DOS denominato Atari Portfolio.\nNel 1989 Atari Corp. present\u00f2 al Summer Consumer Electronics Show, la fiera estiva dell'elettronica di consumo, l'Atari Lynx, la prima console portatile con un display a colori. Nonostante le buone caratteristiche tecniche del Lynx, alcuni problemi di approvvigionamento di componenti impedirono ad Atari Corp. di fornire in tempo per le festivit\u00e0 natalizie un adeguato numero di unit\u00e0. Nel frattempo anche Nintendo aveva presentato alla stessa fiera una sua console portatile, il Game Boy, dotato per\u00f2 di display monocromatico. La scarsit\u00e0 di unit\u00e0 disponibili unita all'elevato prezzo di vendita se comparato con quello del suo avversario (il Lynx fu inizialmente messo in vendita a circa 180 dollari mentre il Game Boy ne costava 90) ne limitarono notevolmente la diffusione. Nei mesi successivi, nonostante le qualit\u00e0 superiori del Lynx, il Game Boy continu\u00f2 ad incontrare i favori del pubblico grazie al suo prezzo ridotto: gli sviluppatori, viste le vendite, concentrarono ovviamente la produzione di giochi per il Game Boy tralasciando di offrire titoli per il Lynx. Atari Corp. perse poi altri 250 milioni di dollari per una causa legale persa che aveva intentato contro la stessa Nintendo, che aveva accusato di monopolio illegale.\nAtari Corp. tent\u00f2 di rifarsi presentando nel 1992 un nuovo potente computer, l'Atari Falcon, basato sul processore Motorola 68030 e, nel 1993, una nuova console, l'Atari Jaguar, offerta come la prima console a 64 bit. Dopo un iniziale periodo di successo, la console non riusc\u00ec nel tempo ad imporsi raggiungendo i numeri sperati: non era cos\u00ec potente come la Sony Computer Entertainment PlayStation o il Sega Saturn e mancava del supporto dato dai produttori terzi, supporto che invece sostenne le offerte delle console giapponesi.\nLa fusione con JT Storage Inc. e la fine.\nUna serie di cause legali vinte seguite da alcuni investimenti proficui avevano portato nelle casse di Atari Corp. diversi milioni di dollari in contante ma il fallimento delle console Lynx e Jaguar avevano lasciato la societ\u00e0 senza un prodotto da vendere. A questa situazione si aggiunsero i problemi della famiglia Tramiel: nel 1995 Sam Tramiel, il figlio a cui Jack aveva lasciato il controllo della societ\u00e0 anni prima, ebbe un attacco di cuore, costringendo lo stesso Jack a tornare a sedere sulla poltrona presidenziale. Tutto questo port\u00f2 la societ\u00e0 ad essere fusa con JT Storage Inc., una piccola produttrice di dischi rigidi, con la quale form\u00f2 JTS Corporation, nel cui consiglio di amministrazione conflu\u00ec anche Jack Tramiel. Ma il ruolo di Atari Corp. nel nuovo gruppo divenne quello di semplice detentore del marchio \"Atari\": l'acquisizione era stata fatta esclusivamente perch\u00e9 le disponibilit\u00e0 finanziarie di Atari rappresentavano una panacea per JT Storage, che versava in gravi difficolt\u00e0 economiche. La conferma di ci\u00f2 si ebbe con il licenziamento di quasi tutti i dipendenti Atari.\nNel marzo del 1998 JTS vendette la propriet\u00e0 intellettuale, il marchio e le attivit\u00e0 di Atari alla Hasbro Interactive per 5 milioni di dollari (meno del quinto di quanto la Warner Communications l'aveva pagata 22 anni prima). Nonostante i soldi provenienti da questa transazione, JTS si trov\u00f2 in ristrettezze economiche, ed alla fine di quell'anno dichiar\u00f2 bancarotta entrando in amministrazione controllata secondo il Capitolo 11 della legislazione statunitense in materia, venendo dichiarata fallita nel febbraio dell'anno successivo e messa in liquidazione secondo quanto stabilito dal Capitolo 7."}
{"id": "3034435", "revid": "92723", "url": "https://it.wikipedia.org/wiki?curid=3034435", "title": "ZRE Katowice Bytom Open 2010", "text": "Lo ZRE Katowice Bytom Open 2010 \u00e8 un torneo professionistico di tennis maschile giocato sulla terra rossa, che faceva parte dell'ATP Challenger Tour 2010. Si \u00e8 giocato a Bytom in Polonia dal 14 al 20 giugno 2010.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Pere Riba ha battuto in finale Facundo Bagnis, 6\u20130, 6\u20133\nDoppio.\n Ivo Klec / Artem Smyrnov hanno battuto in finale Konstantin Krav\u010duk / Ivan Serheev, 1\u20136, 6\u20133, [10\u20133]"}
{"id": "3034436", "revid": "136801", "url": "https://it.wikipedia.org/wiki?curid=3034436", "title": "ZRE Katowice Bytom Open", "text": ""}
{"id": "3034438", "revid": "116527397", "url": "https://it.wikipedia.org/wiki?curid=3034438", "title": "Robin Hood (serie televisiva 1984)", "text": "Robin Hood (titolo originale \"Robin of Sherwood\") \u00e8 una serie televisiva britannica degli anni ottanta, creata da Richard Carpenter e basata sul personaggio di Robin Hood. La serie, composta da 26 episodi, fu prodotta dalla rete televisiva HTV in associazione con la societ\u00e0 di produzione cinematografica Goldcrest e fu trasmessa in Gran Bretagna sulle televisioni del circuito ITV tra il 1984 e il 1986. Subito dopo la serie arriv\u00f2 in altri Paesi europei tra cui l'Italia, dove fu trasmessa dalla RAI nella seconda met\u00e0 degli anni ottanta. Le musiche vennero composte ed eseguite dal gruppo musicale Clannad.\nLa trama combina elementi della leggenda di Robin Hood, elementi della storia reale dell'Inghilterra del Medioevo e miti pagani. Nella prima puntata della serie si vede che Robin \u00e8 stato scelto da Herne il Cacciatore per proteggere dai Normanni la foresta di Sherwood.\nNell'ultima puntata della seconda stagione Robin di Loxley muore per salvare la moglie (che nella terza \u00e8 in attesa di un figlio) e il fratello da una battuta di caccia con i cani fatta dallo sceriffo di Nottigham. Nella terza serie compare Robert di Huntingdon a capo degli amici di Robert loxley.\nAltri media.\nDa questa serie \u00e8 stata tratta una mini serie di librogame portata in Italia con il titolo \"Robin Hood\" da Edizioni EL di Trieste."}
{"id": "3034447", "revid": "92723", "url": "https://it.wikipedia.org/wiki?curid=3034447", "title": "Aspria Tennis Cup 2010", "text": "L'Aspria Tennis Cup 2010 \u00e8 un torneo professionistico di tennis maschile giocato sulla terra rossa, che faceva parte dell'ATP Challenger Tour 2010. Si \u00e8 giocato a Milano in Italia dal 14 al 20 giugno 2010.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Frederico Gil ha battuto in finale M\u00e1ximo Gonz\u00e1lez, 6\u20131, 7\u20135\nDoppio.\n Daniele Bracciali / Rub\u00e9n Ram\u00edrez Hidalgo hanno battuto in finale James Cerretani / Jeff Coetzee, 6\u20134, 7\u20135"}
{"id": "3034458", "revid": "92723", "url": "https://it.wikipedia.org/wiki?curid=3034458", "title": "Marburg Open 2010", "text": "Il Marburg Open 2010 \u00e8 un torneo professionistico di tennis maschile giocato sulla terra rossa, che faceva parte dell'ATP Challenger Tour 2010. Si \u00e8 giocato a Marburgo in Germania dal 21 al 27 giugno 2010.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Simone Vagnozzi ha battuto in finale Ivo Min\u00e1\u0159, 2\u20136, 6\u20133, 7\u20135\nDoppio.\n Matthias Bachinger / Denis Gremelmayr hanno battuto in finale Guillermo Olaso / Grega \u017demlja, 6\u20134, 6\u20134"}
{"id": "3034459", "revid": "433605", "url": "https://it.wikipedia.org/wiki?curid=3034459", "title": "Valsg\u00e4rde", "text": "Valsg\u00e4rde o Vallsg\u00e4rde \u00e8 una fattoria posta sul fiume Fyris\u00e5n, circa tre chilometri a nord d Gamla Uppsala, antica sede dei re svedesi e della fede pagana in Svezia. L'attuale fattoria risale al XVI secolo. La fama della fattoria dipende dalla presenza si un sito di sepoltura risalente all'Era di Vendel della Svezia (parte dell'et\u00e0 del ferro (ca. 550\u2013793) e dell'Epoca vichinga); Venne usato per oltre 300 anni. La prima nave funeraria risale al VI secolo, e l'ultima all'XII secolo.\nScavi.\nIl sito fu scoperto e scavato dagli archeologi negli anni venti, e in precedenza tombe simili erano state rinvenute solo a Vendel, che d\u00e0 il nome a quest'epoca dell'et\u00e0 del ferro scandinava. Le tombe sono pressoch\u00e9 identiche a quelle trovate in Inghilterra, a Sutton Hoo in Anglia orientale. Vi sono numerose teorie circa l'identit\u00e0 di queste sepolture, dagli Ynglingar (Scylfings) ai potenti guerrieri del sistema Fyrd, o a potenti signori locali che si erano arricchiti grazie al commercio ed alla posizione strategica tra il fiordo di M\u00e4laren e la regione del Tiundaland. Vi sono molte tombe ricche, ed \u00e8 improbabile che molti di loro fossero reali."}
{"id": "3034460", "revid": "287204", "url": "https://it.wikipedia.org/wiki?curid=3034460", "title": "Valsgarde", "text": ""}
{"id": "3034463", "revid": "131358", "url": "https://it.wikipedia.org/wiki?curid=3034463", "title": "Sergio Quinto Campolo", "text": ""}
{"id": "3034464", "revid": "21880", "url": "https://it.wikipedia.org/wiki?curid=3034464", "title": "Eucheuma", "text": "Eucheuma \u00e8 un genere di alghe rosse della famiglia Solieriaceae.\nColtivazione.\nSpecie del genere \"Eucheuma\", come la \"E. spinosum\" e la \"E. cottonii\", vengono coltivate in diverse parti del mondo e sono impiegate nell'industria alimentare (soprattutto per produrre l'addensante noto come carragenina) e in quella dei cosmetici.\nLe alghe vengono fatte crescere in filari, usando come sostegno canne di bamb\u00f9 o altri supporti simili; il raccolto \u00e8 molto frequente. La pratica della coltivazione di questo genere di alghe \u00e8 originaria dell'Estremo Oriente e dell'Indonesia (per esempio Filippine e Bali), ma in seguito si \u00e8 diffusa anche altrove. A Zanzibar, per esempio, la coltivazione di alghe della specie \"E. spinosum\" \u00e8 stata introdotta nel 1988, e oggi le coltivazioni di alghe sono molto comuni sulle coste di entrambe le principali isole dell'arcipelago (Unguja e Pemba). "}
{"id": "3034465", "revid": "466539", "url": "https://it.wikipedia.org/wiki?curid=3034465", "title": "Marburg Open", "text": "Il Marburg Open \u00e8 stato un torneo professionistico di tennis giocato sulla terra battuta che faceva parte dell'ATP Challenger Tour. Si \u00e8 giocato annualmente dal 2008 al 2018 al TV 1965 Marburg di Marburgo in Germania; le prime due edizioni facevano parte dell'ITF Men's Circuit. Il torneo \u00e8 stato sostituito nel 2019 dal Ludwigshafen Challenger."}
{"id": "3034475", "revid": "729019", "url": "https://it.wikipedia.org/wiki?curid=3034475", "title": "Camparini Gioielli Cup 2010", "text": "Il Camparini Gioielli Cup 2010 \u00e8 un torneo professionistico di tennis maschile giocato sulla terra rossa, che faceva parte dell'ATP Challenger Tour 2010. Si \u00e8 giocato a Reggio Emilia in Italia dal 21 al 27 giugno 2010.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Carlos Berlocq ha battuto in finale Pablo And\u00fajar, 6\u20130, 7\u20136(1)\nDoppio.\n Philipp Oswald / Martin Slanar hanno battuto in finale Sadik Kadir / Purav Raja, 6\u20132, 5\u20137, [10\u20136]"}
{"id": "3034489", "revid": "599013", "url": "https://it.wikipedia.org/wiki?curid=3034489", "title": "Lydia Oulmou", "text": "Gioca nel ruolo di centrale nel Pays d'Aix Venelles Volley-Ball.\nCarriera.\nLydia Oulmou entra a far parte della squadra della sua citt\u00e0, il MB B\u00e9ja\u00efa, nel 1998, nel massimo campionato algerino: prima come riserva e poi come titolare rester\u00e0 legata al club africano per sette stagioni. Nel 2001 ottiene la prima convocazione nella nazionale algerina.\nNella stagione 2005-06 si trasferisce in Francia nell'Istres Ouest Provence Volley-Ball, squadra militante in Pro A, con cui rimarr\u00e0 per tre stagioni. Con la nazionale raggiunge nel 2007 la prima finale della storia al campionato africano persa contro il Kenya, ma nello stesso anno ottiene il risultato storico di qualificarsi per la prima volta ai Giochi olimpici di Pechino, chiuse poi all'ultimo posto.\nNella stagione 2008-09 viene ingaggiata per un'annata da La Rochette Volley. Nell'estate 2009 vince la sua prima medaglia d'oro con la nazionale al campionato africano, ottiene la prima qualificazione al campionato mondiale e vince la medaglia d'oro ai X Giochi panafricani nel 2011; nella stagione 2009-10 anno ritorna al club di Istres.\nNella stagione 2012-13 passa all'Hainaut Volley di Valenciennes, dove resta per tre annate, per poi passare nella stagione 2014-15 al Pays d'Aix Venelles Volley-Ball, sempre in Ligue A, con il quale conquista la Coppa di Francia 2016-17; con la nazionale vince la medaglia d'argento al campionato africano 2015."}
{"id": "3034490", "revid": "1543377", "url": "https://it.wikipedia.org/wiki?curid=3034490", "title": "Cesare Bortolotti", "text": "Imprenditore legato al settore petrolifero, si fece conoscere al grande pubblico per essere diventato, nell'estate 1980, il presidente dell'Atalanta, ereditandone la carica dal padre Achille e diventando il pi\u00f9 giovane presidente di societ\u00e0 calcistiche professionistiche.\nTuttavia la sua avventura alla guida della societ\u00e0 calcistica bergamasca si apr\u00ec con una stagione disastrosa, culminata con la retrocessione della squadra in Serie C1. Da quella esperienza negativa si rifece immediatamente ritornando subito tra i cadetti, dopo aver affidato la panchina ad Ottavio Bianchi, allora tecnico emergente. Due anni pi\u00f9 tardi riport\u00f2 i bergamaschi nel massimo campionato, categoria nella quale si tolsero numerose soddisfazioni negli anni seguenti, tra cui una finale di Coppa Italia, una semifinale di Coppa delle Coppe e due qualificazioni in Coppa UEFA, il tutto puntando sempre su tecnici emergenti: Nedo Sonetti prima ed Emiliano Mondonico poi.\nPrimo presidente-manager della storia neroazzurra, ai risultati sportivi riusc\u00ec ad abbinare sia un'attenta gestione economica della societ\u00e0 che il rilancio del vivaio neroazzurro.\nPerse la vita all'et\u00e0 di 39 anni la notte tra il 7 ed l'8 giugno 1990 in un incidente stradale a Predore, a poca distanza dalla sua abitazione.\nLa societ\u00e0 Atalanta tuttora lo ricorda con un trofeo organizzato con cadenza annuale (in cui si onora anche la memoria del padre Achille), nel quale la squadra bergamasca affronta alcune delle principali squadre del panorama calcistico europeo e non: tra le partecipanti figurano Vasco da Gama, Pe\u00f1arol Montevideo, Udinese, San Paolo, Gr\u00eamio, Juventus, Olympique Marsiglia, Milan, Real Sociedad, IFK G\u00f6teborg, , Hull City, Siviglia, Braga, QPR e LOSC Lille.\nNel settembre 2007 il consiglio comunale della citt\u00e0 di Bergamo bocci\u00f2 la proposta di intitolare il locale stadio \"Atleti Azzurri d'Italia\" ad Achille e Cesare Bortolotti.\nI tifosi, in disaccordo con la decisione politica, decisero di intitolare comunque la struttura ai due presidenti, seppur in modo informale, affiggendo una targa all'ingresso della tribuna centrale."}
{"id": "3034494", "revid": "1071822", "url": "https://it.wikipedia.org/wiki?curid=3034494", "title": "Riccardo Pangallo", "text": "Gli inizi.\nSiciliano trapiantato a Firenze inizia come attore nel 1975 facendo parte del gruppo surrealista Collettivo Cavallo Pazzo. Poco dopo incontra sul suo cammino Chris Torch (ex Living Theatre) e lo accompagna in alcuni suoi \"one man show\" occupandosi delle musiche e di piccoli interventi sulla scena. Grazie a Torch capisce che \u00e8 possibile mettere in piedi uno spettacolo con un solo attore (se stesso) e lo realizza. \"Mr.Ollagnap\" il titolo ed il tema \u00e8 la doppia personalit\u00e0. Mr.Ollagnap viene rappresentato, oltre che in Italia, anche nei Paesi Bassi.\nInfluenze.\nSia in Italia sia nei Paesi Bassi incontra artisti come Katie Duck, Johnny Melville, Justin Case, Jango Edwards, Carlos Trafic, Hector Malamud, Yves LeBreton, Boris Hybner, Nola Rae e partecipa a stage di alcuni di loro. Alla fine degli anni settanta conosce il gruppo catalano degli Els Comedians e, per un periodo, si muove insieme a loro partecipando ai loro spettacoli.\nInfluenze cinematografiche.\nTraendo ispirazione da Buster Keaton, agli inizi degli anni 1980, Riccardo Pangallo realizza uno spettacolo (\"Fuga a 60 all'ora\") che si svolge per met\u00e0 sul palcoscenico teatrale mentre l'altra met\u00e0 scorre proiettata su un grande schermo. Sono immagini girate appositamente per lo spettacolo in 16mm (in quegli anni il video era appena nato e totalmente inaffidabile) grazie alle quali Pangallo esce dalla scena per entrare nel film e viceversa in un carosello senza fine che culmina in un inseguimento con s\u00e9 stesso. In \"Fuga a 60 all'ora\" ci sono gi\u00e0 i germi di ci\u00f2 che successivamente gli dar\u00e0 maggiore notoriet\u00e0: il doppiaggio comico.\nNel 1984 si impegna nella scrittura e la realizzazione di un lungometraggio dal titolo \"Teo Pablinski\", un giallo-comico presentato in vari festival italiani tra cui la Mostra Internazionale del Telefilm a Chianciano Terme e il Festival del Cinema Giovani a Torino. \nTelevisione.\n\u00c8 nel 1987 che Pangallo inizia a lavorare in televisione con \"Il Carcerato\" nella trasmissione \"Lupo solitario\". L'anno dopo interpreter\u00e0 all'interno della censurata \"Matrioska\" e successivamente de \"L'araba fenice\", entrambe di Antonio Ricci, L'Investigatore Palombo, una serie di gialli-comici girati con un taglio cinematografico e scritti dallo stesso Pangallo. \nContemporaneamente compaiono su Raitre (\"TeleTango\" di Sergio Staino e l'anno dopo \"Va' pensiero\" di Andrea Barbato) i suoi doppiaggi comici in cui prende di mira sia personaggi del mondo della politica che grandi attori hollywoodiani nella rubrica da lui ideata dal titolo \"Lo Spezzone\".\nPangallo, con il doppiaggio comico, va sempre pi\u00f9 affinando una tecnica grazie alla quale conferisce significati opposti alle espressioni originarie degli attori. Poco dopo, oltre al doppiaggio,fa largo uso del montaggio per piegare le immagini alle proprie esigenze, ottenendo, nelle sue assurde e surreali storie, una attendibilit\u00e0 e credibilit\u00e0 che non fanno che accrescerne l'effetto comico. \nNel 1990 ancora \u201cL'Investigatore Palombo\u201d sar\u00e0 protagonista di una nuova serie all'interno della trasmissione Banane.\nNel 1993 \u00e8 la volta della sua partecipazione a \"Mai dire Gol\" della Gialappa's Band, nella quale Pangallo presta la voce, ridicolizzandoli, a calciatori e personaggi del mondo sportivo.\nSeguono altre trasmissioni televisive quali: \"Pippo Chennedy Show\" di Serena Dandini (Raidue), \"Va ora in onda\" con Carlo Conti (Raiuno) \"Fenomeni\" con Piero Chiambretti (Raidue), \"Sex and the City\" (tmc), \"Convenscion\" (Raidue), \"Bulldozer\" (Raidue) nelle quali, non comparendo mai di persona, fornisce contributi comici e surreali.\nPer due anni consecutivi realizza dei promo per la trasmissione il Gal\u00e0 della Pubblicit\u00e0, in onda su Canale 5, con la stessa tecnica ed effetti comici applicati questa volta al linguaggio pubblicitario.\nCinema.\nPangallo fa il suo ingresso nel cinema come attore in \"Cavalli si nasce\" (1989) di Sergio Staino con Paolo Hendel, David Riondino, Vincent Gardenia, Delia Boccardo, Pietra Montecorvino e in \"Condominio\" (1990) di Felice Farina con Ciccio Ingrassia, Ottavia Piccolo, Carlo Delle Piane, Roberto Citran.\nLungometraggi.\nPangallo realizza un lungometraggio dal titolo \"La Storia del Cinema\", la \u201csumma\u201c riveduta e corretta di molti suoi lavori di doppiaggio comico uniti da un filo narrativo semiserio sulle varie crisi attraversate dal Cinema dalla sua nascita fino ai nostri giorni.\nPubblica un video dal titolo \"I Capi del Mondo - da Hitler a Bush come non li avete mai visti n\u00e9 sentiti\", sulle patologie dei leader di tutti i tempi (Edizioni Il manifesto).\nRealizza un lungometraggio utilizzando sequenze tratte da 50 film diversi: \"Effetto Pan Graal\", concepito e scritto assieme ad Antonio Bertoli, \u00e8 un vero e proprio film, un racconto per immagini costruito all'insegna della migliore tradizione pangalliana (smontaggio, rimontaggio, manipolazione di immagini e doppiaggio), che aggiunge ai suoi lavori comici il pregio di una continuit\u00e0 narrativa, che li lega insieme all'interno di una surreale, comica ed inedita storia.\nSi \u00e8 occupato inoltre, inseguendo sempre la stessa passione per il cinema, di organizzare, insieme ad Antonio Bertoli, festival cinematografici sotto l'insegna di \"Phoenix Arte in Movimento\", con la presenza di nomi internazionali come Alejandro Jodorowsky, Roger Corman, Fernando Arrabal, Enki Bilal e altri ancora. 2006\u20132007\nTeatro.\n\"Psaico\", scritto, diretto e interpretato da Pangallo, \u00e8 la storia di un enigmatico neuropsichiatra, convinto che il bombardamento dei media sia causa di un gran numero di disturbi psichici; la sua paziente teledipendente non guarir\u00e0 fino al momento in cui non verr\u00e0 casualmente in aiuto del neuropsichiatra uno dei pi\u00f9 grandi maestri del cinema\u2026\nUna cura sperimentale basata sul principio omeopatico che il male si sconfigge con il dosaggio oculato dello stesso male, da cui l'invenzione e l'uso di un farmaco speciale: il \"mediatone\"\u2026\nCronologia TV"}
{"id": "3034497", "revid": "92723", "url": "https://it.wikipedia.org/wiki?curid=3034497", "title": "Nord LB Open 2010", "text": "Il Nord LB Open 2010 \u00e8 un torneo professionistico di tennis maschile giocato sulla terra rossa, che faceva parte dell'ATP Challenger Tour 2010. Si \u00e8 giocato a Braunschweig in Germania dal 28 giugno al 4 luglio 2010.\nPartecipanti.\nAltri partecipanti.\nGiocatori che hanno ricevuto una wild card:\nGiocatori con uno special exempt:\nGiocatori passati dalle qualificazioni:\nCampioni.\nSingolare.\n Michail Kuku\u0161kin ha battuto in finale Marcos Daniel, 6\u20132, 3\u20130 ritiro\nDoppio.\n Leonardo Tavares / Simone Vagnozzi hanno battuto in finale Igor' Kunicyn / Jurij \u0160\u010dukin 7\u20135, 7\u20136(4)"}
{"id": "3034500", "revid": "380453", "url": "https://it.wikipedia.org/wiki?curid=3034500", "title": "Metodi Ananiev", "text": ""}
{"id": "3034505", "revid": "767487", "url": "https://it.wikipedia.org/wiki?curid=3034505", "title": "Sporting Challenger 2010", "text": "Lo Sporting Challenger 2010 \u00e8 un torneo professionistico di tennis maschile giocato sulla terra rossa, che faceva parte dell'ATP Challenger Tour 2010. Si \u00e8 giocato a Torino in Italia dal 28 giugno al 4 luglio 2010.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Simone Bolelli ha battuto in finale Potito Starace 7\u20136(7), 6\u20132\nDoppio.\n Carlos Berlocq / Frederico Gil hanno battuto in finale Daniele Bracciali / Potito Starace 6\u20133, 7\u20136(5)"}
{"id": "3034514", "revid": "322321", "url": "https://it.wikipedia.org/wiki?curid=3034514", "title": "Paolo Maria Mond\u00eco", "text": "Biografia.\nDiscendente dalla nobile famiglia Mond\u00eco di Messina, era figlio di don Francesco Mond\u00eco (1744-1804) e di donna Giuseppa Leonardi, nonch\u00e9 fratello del provinciale dei domenicani Giovanni Mondio.\nLaureato in giurisprudenza, fu provicario generale del clero peloritano. Eletto prelato della \"prelatura nullius\" di Santa Lucia del Mela nel 1850, nel concistoro del 1852 fu nominato vescovo titolare di Miriofito. Mor\u00ec il 4 settembre 1857 nel palazzo prelatizio di Santa Lucia del Mela e leg\u00f2 il suo patrimonio ai poveri."}
{"id": "3034516", "revid": "118521157", "url": "https://it.wikipedia.org/wiki?curid=3034516", "title": "Un giustiziere a New York", "text": "Un giustiziere a New York (\"The Equalizer\") \u00e8 una serie televisiva statunitense prodotta dal 1985 al 1989. La serie \u00e8 stata creata da Richard Lindheim e Michael Sloane; la regia venne affidata a Richard Compton, Alan Metzger, Russ Mayberry ed altri registi.\nLa serie \u00e8 stata trasmessa in prima visione negli Stati Uniti da CBS mentre, in Italia venne trasmessa nel preserale di Rai 2 verso la fine degli anni ottanta. La musica dei titoli di testa della serie \u00e8 stata composta da Stewart Copeland, batterista dei The Police e presente anche nella serie in un episodio come attore.\nLa serie ha avuto un reboot che ha lo stesso titolo dell'originale con un cast del tutto nuovo, trasmesso sempre onda su CBS.\nTrama.\nNew York. Robert McCall \u00e8 un detective privato che ha lavorato come agente segreto per un'organizzazione sconosciuta, denominata semplicemente \"Agenzia\" o \"Compagnia\". Egli si occupa di questioni in cui la polizia non pu\u00f2 (o non vuole) essere coinvolta, ritrovandosi ad affrontare bande criminali, terroristi, poliziotti corrotti e persino agenti di cambio psicopatici. \nMcCall offre i suoi servizi mediante inserzioni sul New York Times, e si serve dei contatti che ha mantenuto con gli ex colleghi dell'\"Agenzia\", tra cui l'agente Mickey Kostmayer e lo stesso \"Control\", suo ex capo sezione all'agenzia. \nNella vita privata, Mc Call \u00e8 divorziato e si \u00e8 estraniato dal figlio Scott, con cui cerca di ristabilire i contatti. Nelle sue missioni, McCall guida una Jaguar XJ ed utilizza varie armi, tra cui diverse pistole (Walther PPK, Colt M1911 e Desert Eagle), una carabina corta M1, una mitraglietta UZI e un coltello balistico del genere usato negli anni settanta dagli Specnaz dell'Unione Sovietica; comunque \u00e8 in grado di ottenere ulteriori armi dai suoi contatti.\n\"Guest star\".\nFra gli attori ospiti della serie figurano:"}
{"id": "3034521", "revid": "110157", "url": "https://it.wikipedia.org/wiki?curid=3034521", "title": "Girls on Film (Girls Aloud)", "text": "Girls on Film \u00e8 il primo DVD del gruppo musicale pop britannico Girls Aloud, pubblicato il 13 giugno 2005 dall'etichetta discografica Polydor.\nLa pubblicazione contiene numerose partecipazioni televisive, video musicali e immagini tratte del dietro le quinte degli spettacoli dal vivo eseguiti dalle cantanti, registrate tra il 2002 e il 2005.\nCollegamenti esterni.\nScheda del DVD su IMDb"}
{"id": "3034522", "revid": "112153339", "url": "https://it.wikipedia.org/wiki?curid=3034522", "title": "Bannio", "text": ""}
{"id": "3034524", "revid": "287204", "url": "https://it.wikipedia.org/wiki?curid=3034524", "title": "Nielsen USTA Pro Tennis Championship 2010", "text": "Il Nielsen Pro Tennis Championship 2010 \u00e8 un torneo professionistico di tennis maschile giocato sul cemento, che faceva parte dell'ATP Challenger Tour 2010. Si \u00e8 giocato a Winnetka negli USA dal 28 giugno al 4 luglio 2010.\nPartecipanti.\nAltri partecipanti.\nGiocatori che hanno ricevuto una wild card:\nGiocatori alternative:\nGiocatori passati dalle qualificazioni:\nCampioni.\nSingolare.\n Brian Dabul ha battuto in finale Tim Smyczek, 6\u20131, 1\u20136, 6\u20131\nDoppio.\n Ryler DeHeart / Pierre-Ludovic Duclos hanno battuto in finale Rik De Voest / Somdev Devvarman, 7\u20136(4), 4\u20136, [10\u20138]"}
{"id": "3034525", "revid": "1305772", "url": "https://it.wikipedia.org/wiki?curid=3034525", "title": "Girls on Film", "text": ""}
{"id": "3034526", "revid": "136801", "url": "https://it.wikipedia.org/wiki?curid=3034526", "title": "Nielsen Pro Tennis Championship", "text": ""}
{"id": "3034535", "revid": "113830930", "url": "https://it.wikipedia.org/wiki?curid=3034535", "title": "Episodi di Supercar (terza stagione)", "text": "La terza stagione della serie televisiva Supercar \u00e8 stata trasmessa in prima visione negli USA dalla NBC dal 30 settembre 1984 al 2 maggio 1985."}
{"id": "3034537", "revid": "287204", "url": "https://it.wikipedia.org/wiki?curid=3034537", "title": "Arad Challenger 2010", "text": "L'Arad Challenger 2010 \u00e8 un torneo professionistico di tennis maschile giocato sulla terra rossa, che faceva parte dell'ATP Challenger Tour 2010. Si \u00e8 giocato ad Arad in Romania dal 28 giugno al 4 luglio 2010.\nPartecipanti.\nAltri partecipanti.\nGiocatori che hanno ricevuto una wild card:\nGiocatori alternative:\nGiocatori passati dalle qualificazioni:\nCampioni.\nSingolare.\n David Guez ha battuto in finale Beno\u00eet Paire, 6\u20133, 6\u20131\nDoppio.\n Daniel Mu\u00f1oz de la Nava / Sergio P\u00e9rez-P\u00e9rez hanno battuto in finale Franco Skugor / Ivan Zovko, 6\u20134, 6\u20131"}
{"id": "3034542", "revid": "671029", "url": "https://it.wikipedia.org/wiki?curid=3034542", "title": "Serie A 2010-2011 (pallacanestro maschile)", "text": "La Serie A FIP 2010-2011, chiamata per ragioni di sponsorizzazione Agos Ducato Serie A, \u00e8 stata l'ottantanovesima edizione del massimo campionato italiano di pallacanestro maschile.\nLa stagione si \u00e8 conclusa con la Mens Sana Siena vincitrice del suo quinto scudetto consecutivo (sesto della propria storia), e la New Basket Brindisi retrocessa nel campionato di Legadue. Teramo, secondo una possibilit\u00e0 prevista dal regolamento, ha versato la somma di 500.000 \u20ac per evitare la retrocessione. La cifra versata \u00e8 stata incassata dalla squadra perdente la finale playoff di Legadue, cio\u00e8 la Reyer Venezia. Vi sono stati ulteriori sviluppi: la societ\u00e0 veneta ha presentato ricorso poich\u00e9 il pagamento da parte di Teramo \u00e8 avvenuto oltre i termini previsti dal regolamento, ed \u00e8 stata pertanto anch'essa ammessa alla Serie A maschile FIP 2011-2012.\nRegolamento.\nFormula.\nLe 16 squadre partecipanti disputano un girone unico all'italiana, con partite d'andata e ritorno. Al termine della stagione regolare, le prime otto classificate sono ammesse ai play-off, mentre l'ultima retrocede in Legadue.\nWild Card.\nLa novit\u00e0 del 2010 \u00e8 l'introduzione di una \"wild card\" ovvero la penultima della serie A pagando una cifra che si aggira intorno a 500\u00a0000 euro eviter\u00e0 la retrocessione, nel caso contrario la griglia dei playoff di Legadue si sdoppierebbe in due tabelloni con le relative due promozioni.\nComposizione dei roster.\nDevono essere presentati a referto almeno 10 giocatori, al massimo 12, di cui:\nUna chiara violazione di tali norme \u00e8 stato il tesseramento dell'MVP del campionato Omar Thomas da parte della Scandone Avellino come comunitario in possesso di passaporto sloveno: al termine della stagione il passaporto si \u00e8 rivelato falso. \nPlay-off.\nRisultati.\nQuarti di finale.\nLa serie si gioca al meglio delle 5 partite. La squadra con il miglior piazzamento in campionato gioca in casa gara-1, gara-2 e l'eventuale gara-5.\nSiena-Bologna\nAvellino-Treviso\nMilano-Sassari\nCant\u00f9-Varese\nSemifinali.\nLa serie si gioca al meglio delle 5 partite. La squadra con il miglior piazzamento in campionato gioca in casa gara-1, gara-2 e l'eventuale gara-5.\nSiena-Treviso\nCant\u00f9-Milano\nFinale.\nLa finale si gioca al meglio delle 7 partite. La squadra con il miglior piazzamento in campionato gioca in casa gara-1, gara-2 e le eventuali gara-5 e gara-7."}
{"id": "3034543", "revid": "110157", "url": "https://it.wikipedia.org/wiki?curid=3034543", "title": "Arad Challenger", "text": "L'Arad Challenger \u00e8 stato un torneo professionistico di tennis giocato su terra battuta, che faceva parte dell'ATP Challenger Tour. Si giocava annualmente al Complexul Sportiv Riviera di Arad in Romania dal 2010 al 2014."}
{"id": "3034556", "revid": "205250", "url": "https://it.wikipedia.org/wiki?curid=3034556", "title": "Burt Ovrut", "text": "Attualmente \u00e8 professore di fisica teorica delle alte energie presso l'Universit\u00e0 della Pennsylvania.\nBurt Ovrut si \u00e8 dottorato in fisica presso l'Universit\u00e0 di Chicago nel 1978. I suoi relatori sono stati W. Benjamin Lee e Y\u014dichir\u014d Nambu, e la sua tesi \u00e8 stata su una teoria unificata delle interazioni deboli e elettromagnetiche Sp(4) x U(1).\n\u00c8 un pioniere della M-teoria per spiegare il Big Bang senza la presenza di una singolarit\u00e0 gravitazionale. Recentemente Burt Ovrut coi suoi collaboratori ha costruito una compattificazione Calabi-Yau che riproduce un modello standard supersimmetrico minimale."}
{"id": "3034560", "revid": "38275", "url": "https://it.wikipedia.org/wiki?curid=3034560", "title": "Bersabea", "text": ""}
{"id": "3034563", "revid": "509927", "url": "https://it.wikipedia.org/wiki?curid=3034563", "title": "ZoppasArena", "text": ""}
{"id": "3034565", "revid": "124123", "url": "https://it.wikipedia.org/wiki?curid=3034565", "title": "\u00deorvaldr Eir\u00edksson", "text": "Nella \"Gr\u0153nlendinga saga\" sono descritte, sia pure in maniera romanzata e con elementi fantasiosi, la colonizzazione della Groenlandia da parte di Erik il Rosso e le successive spedizioni verso occidente condotte nei primi anni dell'XI secolo dai suoi figli Leif Erikson e \u00deorvaldr, con la sorella Freyd\u00eds Eir\u00edksd\u00f3ttir e un altro esploratore normanno, Thorfinn Karsefni. Essi nel loro viaggio si spinsero verso le terre del Nord America che chiamarono Markland e Vinland, corrispondenti agli attuali Labrador e Terranova. La Saga descrive le ostilit\u00e0 con gli Skr\u00e6ling, termine con cui i Vichinghi chiamavano i popoli indigeni incontrati in quelle terre.\n\u00deorvaldr fu a capo della seconda spedizione verso il Vinland, dove era approdato in precedenza il fratello Leif. Dopo aver installato un accampamento nel luogo dello sbarco, vi trascorsero l'inverno e nella primavera successiva iniziarono ad esplorare i dintorni. In queste circostanze avvennero alcuni scontri con i nativi e durante uno di questi \u00deorvaldr fu ferito mortalmente da una freccia."}
{"id": "3034568", "revid": "122430760", "url": "https://it.wikipedia.org/wiki?curid=3034568", "title": "Stasera mi butto (programma televisivo)", "text": "Stasera mi butto \u00e8 stato un programma televisivo di Rai 2, andato in onda per tre stagioni consecutive nelle estati 1990, 1991 e 1992 e di cui fu fatta una riedizione, andata in onda il marted\u00ec su Rai 1 nell'estate del 2007.\nConduttori del programma sono stati: Gigi Sabani (1\u00aa edizione), Pippo Franco e Heather Parisi (2\u00aa edizione), Toto Cutugno e Giorgio Faletti (3\u00aa edizione) e Caterina Balivo e Biagio Izzo (4\u00aa edizione).\nIl programma.\nLa trasmissione \"originale\" andava in onda dal \"Bandiera Gialla\" di Rimini, mentre nel 2007 furono scelte alcune localit\u00e0 attorno al Lago di Garda. La formula del programma prevedeva una gara tra aspiranti volti nuovi per il mondo dello spettacolo e, in particolare, una gara tra imitatori (e comici nella 4\u00aa edizione), tanto da essere definito da Gigi Sabani come il \"campionato nazionale degli imitatori\".\nIl titolo del programma si ispira chiaramente all'omonima canzone di Rocky Roberts, usata come sigla della trasmissione (cover di T-Bird) e all'omonimo film. Tra i personaggi lanciati dalla trasmissione, figurano Giorgio Panariello, Neri Marcor\u00e8, Max Giusti, Emanuela Aureli, Alessandro Greco, Carlo Frisi, Battaglia e Miseferi e tanti altri.\nLa prima puntata in assoluto del programma and\u00f2 in onda il 13 luglio 1990. Alla regia si avvicendarono Pier Francesco Pingitore che diresse le prime due edizioni, Michele Mirabella che diresse la terza, mentre a Roberto Cenci fu affidata la regia della quarta.\nLe edizioni.\nPrima edizione (1990).\nLa prima edizione and\u00f2 in onda in 10 puntate dal 13 luglio al 14 settembre 1990. L'edizione fu condotta da uno che dell'imitazione faceva la propria professione da oltre una decina d'anni, ovvero Gigi Sabani (1952-2007). e vedeva la presenza fissa dell'attrice comica Cinzia Leone. Il regista era invece Pier Francesco Pingitore, mentre gli autori erano, oltre allo stesso Pingitore, Alfredo Cerruti, Ugo Porcelli e Arnaldo Santoro. L'edizione fu vinta da Carlo Frisi, divenuto in seguito uno degli imitatori de Il Bagaglino.Battaglia e Miseferi arrivarono quarti (erano arrivati terzi ex aequo con Lino Barbieri e persero lo spareggio) e furono subito ingaggiati da Pingitore per Il Bagaglino. Il programma lanci\u00f2 molti personaggi in seguito diventati famosi, tra cui un giovanissimo Max Giusti, Gianna Martorella, Manlio Dov\u00ec, Gianni Fantoni, Graziano Salvadori, Niki Giustini, Lino Barbieri e Neri Marcor\u00e8.\nSeconda edizione (1991).\nLa seconda edizione and\u00f2 in onda in 13 puntate dal 21 giugno al 13 settembre 1991. La conduzione fu affidata ad una coppia, formata da Pippo Franco e Heather Parisi, mentre furono riconfermati Pier Francesco Pingitore alla regia e il gruppo di autori dell'edizione precedente. L'edizione fu vinta da Giorgio Panariello, mentre al terzo posto arriv\u00f3 Max Giusti.\nTerza edizione (1992).\nLa terza edizione, andata in onda con il titolo di \"Stasera mi butto e tre\", and\u00f2 in onda per 15 puntate dal 16 giugno al 18 settembre 1992. La conduzione fu affidata di nuovo ad una coppia, stavolta formata da Toto Cutugno e Giorgio Faletti. Cambio anche in regia, dove al posto di Pier Francesco Pingitore troviamo Michele Mirabella; rinnovato anche lo staff di autori, composto, oltre allo stesso Mirabella, da Cristina Crocetti e Massimo Cinque. La gara stavolta, oltre agli imitatori prevedeva la partecipazione anche di \"tipi da spiaggia\", animali-attori e vallette. Vincitore del programma fu Luca Virago.\nQuarta edizione (2007).\nNel 2007, fu deciso di riproporre la trasmissione, con una gara che stavolta, oltre agli imitatori, prevedeva la partecipazione anche di comici. In questa riedizione, cambiarono sia la location, Lago di Garda e dintorni (con tappe a Peschiera, Sal\u00f2, Riva del Garda, Arco di Trento e Bardolino), che la rete (Rai 1) e il giorno (marted\u00ec) di messa in onda. La nuova edizione fu condotta da Caterina Balivo, affiancata da Biagio Izzo, che all'ultimo momento sostitu\u00ec Massimiliano Ossini, di cui precedentemente era stata annunciata la partecipazione. La regia fu invece affidata a Roberto Cenci. La quarta edizione and\u00f2 in onda per 8 puntate, dal 26 giugno al 14 agosto 2007."}
{"id": "3034573", "revid": "767487", "url": "https://it.wikipedia.org/wiki?curid=3034573", "title": "Rhodeus", "text": "Rhodeus \u00e8 un genere di pesci d'acqua dolce comprendente 20 specie appartenenti alla famiglia Cyprinidae."}
{"id": "3034582", "revid": "599013", "url": "https://it.wikipedia.org/wiki?curid=3034582", "title": "Alessandro Michielon", "text": "\u00c8 fratello gemello di Alberto Michielon."}
{"id": "3034588", "revid": "599013", "url": "https://it.wikipedia.org/wiki?curid=3034588", "title": "F\u00e9r\u00e9nc Hirzer", "text": ""}
{"id": "3034589", "revid": "6923", "url": "https://it.wikipedia.org/wiki?curid=3034589", "title": "John Wayne Parr", "text": "Soprannominato \"The Gunslinger\" (\"Il pistolero\"), \u00e8 stato campione del mondo di kickboxing in dieci occasioni e secondo classificato al reality \"The Contender Asia\".\nCarriera.\nNel 2007 ha partecipato al reality show The Contender Asia, arrivando in finale, dove \u00e8 stato sconfitto da Yodsanklai Fairtex su decisione unanime dei giudici.\nJohn Wayne \u00e8 anche istruttore di Thai Boxe, nella Boonchu Gym."}
{"id": "3034590", "revid": "729019", "url": "https://it.wikipedia.org/wiki?curid=3034590", "title": "Alpenfestung", "text": "Il termine tedesco \"Die Alpenfestung\" (in italiano, \"ridotto alpino\" o \"fortezza delle Alpi\" e chiamato dagli Alleati \"Alpin Reduit Area\") indicava un territorio in cui l'esercito germanico ancora efficiente, con tutto lo stato maggiore e i gerarchi del Terzo Reich, avrebbero dovuto ritirarsi per l'ultima resistenza contro il dilagare sul suolo patrio degli eserciti nemici. L'Alpenfestung fu, pi\u00f9 che altro, una trovata propagandistica del ministro Joseph Goebbels che fin dal settembre 1943 fu ventilata come soluzione di difesa preventiva; in realt\u00e0 non vennero predisposti preparativi o piani per la creazione di una siffatta entit\u00e0 territoriale.\nL'idea dell'\"ultimo baluardo\".\nIl primo accenno a un ridotto alpino venne fatto gi\u00e0 durante i preparativi effettuati per favorire l'inizio della seconda guerra mondiale, durante la pianificazione dell'\"Incidente di Gleiwitz\", ma la fase iniziale di vittorie travolgenti fece subito accantonare tale proposito. Il progetto venne rispolverato, per\u00f2, durante l'ultimo anno di guerra, quando ormai la sorte del Terzo Reich appariva segnata.\nDopo il fallimento dell'Offensiva delle Ardenne presso Bastogne in Belgio sul fronte occidentale nel dicembre 1944, nessuno tra i gerarchi e tra i generali germanici si faceva pi\u00f9 illusioni circa l'esito del conflitto, tanto pi\u00f9 che, ad oriente, i sovietici stavano avanzando in territorio germanico (dopo l'occupazione della Prussia Orientale e della Polonia) gi\u00e0 dalla fine di ottobre. In questo contesto, matur\u00f2 presso il ministero della propaganda nazista l'idea di creare un \"ultimo baluardo\", una zona di territorio montuoso che impedisse ai mezzi corazzati di avanzare, e ai bombardieri di radere al suolo le fabbriche di materiale bellico (da trasferire in grotte scavate nel cuore delle montagne), favorendo cos\u00ec la difesa ad oltranza. Ad Adolf Hitler non venne illustrato un vero e proprio progetto in tal senso, in base alle testimonianze di Albert Speer, ma soltanto una vaga idea circa i territori in cui operare la ritirata strategica. In realt\u00e0, il tempo era oramai troppo esiguo per organizzare un siffatto piano difensivo, il quale, poi, non avrebbe potuto garantire l'approvvigionamento di derrate alimentari sufficienti a sfamare tutti coloro che avrebbero dovuto trasferirvisi.\nIn ogni caso, approssimativamente, i territori che avrebbero dovuto esser scelti per la creazione dell'Alpenfestung erano il Vorarlberg, il Tirolo, l'Alto Adige, il Trentino, il Veronese, l'Altopiano di Asiago, la Baviera, la Carinzia, la Carniola, la Venezia Giulia, la Carnia, la Stiria, il Burgenland, l'Alta Austria, il Salisburghese, la Bassa Austria, la Valtellina, il Bresciano, la Sassonia, i Sudeti, la Svizzera (quindi, per quest'ultimo territorio, era prevista l'invasione vera e propria, essendo la Svizzera stata risparmiata dalla seconda guerra mondiale). Presso il confine orientale dovevano essere riutilizzate le vecchie postazioni difensive risalenti alla prima guerra mondiale. In totale si trattava di una linea difensiva di 400 chilometri circa, ipoteticamente inattaccabile dai mezzi corazzati e con scarse possibilit\u00e0 di manovra anche per un avversario numericamente superiore. La parte occidentale era stata affidata al colonnello Nobiling, mentre quella orientale al colonnello Seitz. Heinrich Himmler disse a proposito di voler questa linea difensiva per poter attendere l\u00ec l'arrivo e lo scontro tra le truppe americane e quelle sovietiche, quindi allearsi agli americani per poter respingere i sovietici. Alla fine del maggio 1944 fu anche istituito dal ministro degli Interni del Reich un apposito \"centro studio delle fortificazioni\", \"SS-Fortifikationsforschungstelle\", con il compito di studiare la miglior collocazione possibile per questa linea difensiva. Furono iniziati gli scavi per costruire depositi per le armi sotterranei e viveri e finanziamenti dalla Spagna, pagati mediante la produzione di sterline false.\nGli Alleati erano a conoscenza di tale progetto, in quanto alcuni comandanti tedeschi (come ad esempio Karl Wollf) quando verso la fine del conflitto decisero di trattare la resa, iniziarono a promettere una passiva resistenza lungo la linea dell\"Alpenfestung\". A Washington \u00e8 infatti custodita una mappa allora segreta della delimitazione dei confini della \"fortezza alpina\". Alla morte di Hitler (30 aprile 1945), i tedeschi decisero di trasferire all'interno dell\"Alpenfestung\" numerosi prigionieri e ostaggi, per eventuali trattative con gli Alleati. All'interno di tale area furono trasferiti anche i maggiori esperti missilistici della Germania (tra cui i progettisti del V2 e altri 450 scienziati). Tra gli ostaggi delle SS invece si citano personaggi come l'ex primo ministro francese L\u00e9on Blum, l'ex ministro ungherese Mikl\u00f3s K\u00e1llay, il comandante supremo dell'esercito greco Alexandros Papagos, il vescovo della diocesi di Clermont-Ferrand Gabriel Piguet, il figlio del maresciallo Pietro Badoglio, Mario, e il borgomastro di Vienna. Molte di queste persone furono trasferite dal Campo di concentramento di Dachau in Alto Adige e precisamente a Villabassa, dove il \"Gauleiter\" Franz Hofer aveva predisposto a tal fine l'albergo esistente presso il lago di Braies. Fallite le trattative per rilasciare i prigionieri, fu ordinato al capo della Gestapo di Sillian di fucilarli, ma egli si rifiut\u00f2, suicidandosi. Solo il 4 maggio questi furono affidati alle truppe americane."}
{"id": "3034591", "revid": "287204", "url": "https://it.wikipedia.org/wiki?curid=3034591", "title": "Mayo GAA", "text": "Il Mayo County Board (in gaelico: \"Cumann Luthchleas Gael Coiste Maigh Eo\"), pi\u00f9 conosciuto come Mayo GAA \u00e8 uno dei 32 county boards irlandesi responsabile della promozione degli sport gaelici nella contea di Mayo e dell'organizzazione dei match della propria rappresentativa (Mayo GAA \u00e8 usato anche per indicare le franchige degli sport gaelici della contea) con altre contee. La squadra ha un'ottima tradizione nel calcio gaelico, lo sport maggiormente praticato nella contea, avendo vinto ripetutamente titoli All-Ireland in tutte le fasce di et\u00e0. La prima squadra partecipa regolarmente all'All-Ireland Senior Football Championship, dove nella prima fase gioca il torneo della sua provincia, il Connacht Senior Football Championship.\nNonostante gli eccellenti risultati a livello provinciale, che gli hanno consentito di conquistare 47 titoli e quindi la vetta dell'albo d'oro, Mayo non vanta un invidiabile palmar\u00e8s a livello All-Ireland, avendo conquistato il titolo solo 3 volte, ultima nel 1951. La carenza di titoli \u00e8 dovuta al poco cinismo nelle finali: Mayo ha infatti raggiunto l'atto conclusivo ben 16 volte (solo 5 squadre hanno fatto meglio in questo senso), ma in ben 13 occasioni \u00e8 uscita sconfitta. Peraltro vanta il poco invidiabile record di finali perse consecutivamente: ben 10 (1989, 1996, 1997, 2004, 2006, 2012, 2013, 2016, 2017, 2020), striscia ancora aperta.\nNel 1989 perse contro Cork, nel 1996 si fece rimontare da Meath sia nella prima finale, che nel replay, dopo avere dominato per buona parte entrambe le partite. Nel 1997 fu sconfitta da Kerry, che seppure sia la squadra pi\u00f9 titolata della storia del calcio gaelico non vinceva il torneo da 11 anni. Il Kerry vinse in finale anche nel 2004 e nel 2006, dimostrandosi una vera e propria bestia nera per i rosso-verdi: in ben 4 finali All-Ireland contro la contea del Munster Mayo \u00e8 sempre uscita sconfitta. Nel 2012 invece la vittoria and\u00f2 a Donegal, che non vinceva il titolo da 20 anni. Come se non bastasse il primo goal di Donegal fu segnato da Michael Murphy, il cui padre \u00e8 di Mayo. Nel 2013 fu sconfitta per un solo punto da Dublino, a causa della scarsa concretezza nel primo tempo. I rosso verdi hanno dominato la prima frazione di gioco, ma a causa dei numerosi errori al tiro hanno concluso i primi 35 minuti avanti solo di un punto.\nNel 2016 torn\u00f2 in finale dopo tre anni e ancora una volta si trov\u00f2 di fronte Dublino. Nonostante i rossoverdi fossero nettamente sfavoriti riuscirono a portare a casa un pareggio nella prima partita, grazie ad un punto allo scadere del capitano, Cillian O'Connor. Nel replay Mayo perse di un punto allungando cos\u00ec la striscia di sconfitte nelle finali a 8. Nel 2017 Mayo fu ancora sconfitta da Dublino, che trionf\u00f2 grazie ad un punto allo scadere di Dean Rock su una punizione molto dubbia. Nel 2020 Mayo fu nuovamente sconfitta da Dublino per 2-14 a 0-15.\nLa squadra si \u00e8 invece comportata meglio nella National Football League, il secondo torneo di calcio gaelico per importanza, che ha conquistato ben 12 volte, ultima nel 2019, fatto che le vale il terzo posto nell'albo d'oro, dietro alle superpotenze Kerry e Dublino. Detiene comunque un record, quello di vittorie consecutive, ben 6, ottenuto tra 1934 e 1939.\nCalcio gaelico.\nStoria.\nLa rivalit\u00e0 con Galway ha sempre caratterizzato Mayo e forse proprio questo astio \u00e8 stato alla base dell'alto livello raggiunto dalla franchigia a livello nazionale nello sport del calcio gaelico. Molti suoi giocatori sono inseriti nella squadra del millennio. Nonostante i grandi successi a livello provinciale, la formazione si \u00e8 infatti aggiudicata 46 volte il Connacht Senior Football Championship, a livello nazionale si \u00e8 imposta solo 3 volte all'All-Ireland Senior Football Championship perdendo molte finali (ben 11) soprattutto in anni recenti. Le \u00e8 andato meglio a livello di National Football League, che si \u00e8 aggiudicata in 11 occasioni.\nPrimi anni e il primo All-Ireland.\nMayo debutt\u00f2 a livello intercounty nel 1901, vincendo la finale provinciale contro Galway. In quell'occasione la maggior parte dei giocatori era tesserata per i Charlestown Sarsfields con l'aggiunta di qualche altro elemento: all'epoca infatti la rappresentativa di una contea era costituita dal club detentore del titolo di contea pi\u00f9 qualche altro giocatore. Uno dei punti di svolta per la storia di Mayo fu la vittoria, ottenuta nel 1935, contro gli acerrimi rivali di Galway, allora detentori dell'All-Ireland, nella finale del Connacht Championship, a Roscommon. L'anno seguente la finale fu giocata sempre tra le due squadre: Mayo vinceva di tre punti, quando verso la fine Brendan Nestor di Galway segn\u00f2 un goal che port\u00f2 al pareggio. Lo stesso giocatore esult\u00f2 sventolando la bandiera verde (che indica la segnatura di un goal), facendo infuriare i tifosi di Mayo, che entrarono in campo, costringendo il direttore di gara a interrompere la partita, andando al replay. Qui Mayo vinse e accedette all'All-Ireland dove, dopo avere sconfitto il Kerry, esito peraltro abbastanza raro vista la tradizione favorevole per i giallo-verdi del Munster, batt\u00e9 anche Laois, ottenendo il primo dei suoi tre titoli nazionali. L'anno seguente Mayo fu sconfitta in semifinale da Cavan, che interruppe una striscia di 57 partite di fila senza sconfitta. Nonostante ci\u00f2 Mayo si dimostr\u00f2 dominatrice assoluta della National Football League, che vinse per la sesta volta di fila.\nFine anni 40 e inizio anni 50, l'epoca d'oro.\nDopo la vittoria nel Connacht Championship del 1939, Mayo impieg\u00f2 nove anni per vincere un altro titolo provinciale. Nello stesso anno fu sconfitta da Cavan nella finale All-Ireland e l'anno seguente, dopo la vittoria nel torneo provinciale si dovette inchinare a Meath. Tuttavia i due anni successivi sarebbero stati i migliori della storia intera della franchigia. Nel 1950, dopo avere battuto Roscommon nella finale provinciale, vinse anche l'All-Ireland contro Louth per 2-5 a 1-6, grazie ad un goal di Mick Flanagan. L'anno seguente fu altrettanto glorioso, grazie al conseguimento sia del titolo del Connacht, vinto contro Galway, che di quello nazionale, ottenuto contro Meath. Questo periodo prolifico fu costellato anche da due trionfi nella National Football League (1949 e 1954), ma fin\u00ec con la sconfitta nella semifinale All-Ireland contro Dublino, nel 1955.\nI rosso verdi dovettero attendere 12 anni per vincere, nel 1967, il titolo provinciale, anche se nell'occasione la soddisfazione fu doppia, visto che la vittoria permise di spezzare le speranze di Galway di ottenere il quarto titolo All-Ireland di fila. Il successo fu bissato due anni dopo, e nel 1970 fu vinta la National Football League. Il decennio fu comunque avaro di soddisfazioni: non fu ottenuta alcuna vittoria a livello provinciale.\nIl ritorno al vertice.\nNegli anni 80 la squadra torn\u00f2 ad altissimi livelli, vincendo ben 4 titoli del Connacht (1981, 1985, 1988 e 1989). Nell'ultimo di questi anni la squadra, dopo 38 anni, giunse alla finale All-Ireland, dopo avere sconfitto Tyrone in semifinale, ma dovette inchinarsi a Cork che vinse 0-17 a 1-11.\nLa squadra nei primi anni 90 ottenne buoni risultati a livello provinciale, mettendo in bacheca due titoli consecutivi tra 1992 e 1993, ma pessimi a livello nazionale, come del resto accadde alle squadre del Connacht in generale. Per risollevare le sorti della squadra, fu scelto come allenatore John Maughan, il quale era riuscito nell'impresa di vincere il Munster Championship alla guida del Clare, interrompendo il dominio di Kerry e Cork che si spartivano il titolo dal 1935, anno in cui vinse Tipperary. Il tecnico port\u00f2 miglioramenti notevoli: la squadra vinse la Division 3 della National Football League nel 1996, ottenendo la promozione e si aggiudic\u00f2 pure il terzo titolo provinciale del decennio. All'All-Ireland Mayo riusc\u00ec a vincere contro il Kerry per 2-13 a 1-10, anche grazie ad un goal da 40 metri di James Horan.\nNella finale per\u00f2 i rosso-verdi persero un'enorme occasione. La contendente era Meath, che fu messa in gran difficolt\u00e0, visto che Mayo dopo 45 minuti aveva un vantaggio di sei punti. A questo punto per\u00f2 la formazione and\u00f2 in tilt, subendo una rimonta culminata col punto dalla lunga distanza, allo scadere, di Colm Boyle, che costrinse le due squadre a disputare il replay. Questo si apr\u00ec con una rissa spaventosa, che port\u00f2 all'espulsione di Liam McHale, uno dei giocatori pi\u00f9 forti di Mayo, che alla fine perso di un solo punto: 2-9 a 1-11.\nL'anno seguente Mayo ottenne un altro Connacht Championship, vincendo la finale contro Sligo e, dopo avere avuto la meglio su Offaly, approd\u00f2 alla finale, contro il Kerry, da cui per\u00f2 fu sconfitta per 0-13 a 1-07. La fine del millennio fu caratterizzata dal ritorno alla Division 1 della National Football League e dalla vittoria di un ulteriore titolo provinciale, nel 1999. Tuttavia, visto il mancato raggiungimento di un'altra finale All-Ireland, John Maughan rassegn\u00f2 le dimissioni.\nFu scelto Pat Holmes come nuovo tecnico, sotto la cui guida la franchigia vinse la National Football League, per l'undicesima volta, nella finale contro gli arcirivali di Galway. L'occasione fu inoltre la prima in cui le due squadre si affrontavano in una qualsiasi finale di un torneo nazionale. Mayo tuttavia non vinse alcun titolo a livello provinciale e per questo motivo fu richiamato John Maughan alla guida del team. La nuova avventura del tecnico non inizi\u00f2 nel migliore dei modi, vista la sconfitta contro Galway, nella finale del Connacht del 2003 e contro Fermanagh nel turno di ripescaggio.\nIl 2004 inizi\u00f2 la vittoria di un ennesimo Connacht Championship, peraltro dominato, visto che tutte le squadre che Mayo sfid\u00f2, New York, Galway e Roscommon, persero con almeno 5 punti di scarto. Nei quarti di finale i rosso-verdi batterono i campioni All-Ireland di Tyrone, peraltro una delle poche squadre che vanta con la franchigia del Connacht una tradizione negativa, vinsero faticando contro Fermanagh in semifinale, ma persero ancora contro il Kerry in finale, con 8 punti di scarto. Nel 2005 perse nel Connacht Championship, ma accedette all'All-Ireland tramite i ripescaggi. Nel massimo torneo nazionale si trov\u00f2 di fronte ancora il Kerry e ancora una volta perse, questa volta con tre punti di scarto.\nNel 2006 Mickey Moran divenne il nuovo allenatore di Mayo e port\u00f2 la squadra a vincere l'ennesimo titolo provinciale e a battere Laois, dopo un replay, nei quarti All-Ireland. In semifinale Mayo fece probabilmente la migliore prestazione dell'ultimo ventennio, vincendo la semifinale a Croke Park, contro Dublino, davanti a 82300 spettatori, completando in 20 minuti una rimonta di 7 punti. In finale, per la terza volta in dieci anni perse contro Kerry, con uno scarto tra i pi\u00f9 alti delle finali All-Ireland:4-15 a 3-5.\nNel 2007 John O'Mahony ritorn\u00f2 allenatore di Mayo, dopo un'assenza di 16 anni, durante la quale ottenne il Connacht Championship alla guida di Leitrim e due titoli All-Ireland come tecnico di Galway. Le prime due stagioni furono deludenti e il primo titolo del Connacht della nuova gestione, 42\u00ba assoluto, fu ottenuto nel 2009, contro Galway per 2-12 a 1-14.\nIl 2010 fu l'anno peggiore dell'epoca recente: nella National Football League Mayo perse la finale contro Cork e venne subito sconfitta da Sligo nel torneo provinciale, venendo anche eliminata al primo turno dei ripescaggi da Longford, una squadra di scarsissimo prestigio a livello nazionale.\nIl quadriennio di James Horan.\nIl 2011, caratterizzato dall'arrivo in panchina di James Horan, fu migliore, visto che i rossoverdi ottennero il 43\u00ba titolo provinciale, battendo in finale, sul terreno di Dr. Hyde Park, reso quasi impraticabile dalla pioggia, Roscommon. All'All-Ireland ottenne il passaggio in semifinale, battendo ai quarti i campioni uscenti di Cork, dati per grandi favoriti, ma qui fu fermata per l'ennesima volta da Kerry, che vinse con uno scarto di nove punti, salvo essere poi battuta in finale da Dublino.\nNel 2012 Mayo ottenne due sconfitte nelle finali dei due principali tornei nazionali. Nella NFL fu sconfitta, come due anni prima, da Cork. All'All-Ireland, dopo avere fornito ottime prestazioni contro Down ai quarti e Dublino in semifinale, anche se in quest'ultima partita rischi\u00f2 di subire una clamorosa rimonta, facendosi rimontare 6 dei nove punti di vantaggio, perse in finale contro Donegal. La partita fu compromessa nei primi undici minuti, durante il quale Mayo concesse due goal agli avversari, segnando il primo punto solo al sedicesimo. Lo svantaggio sarebbe stato ridotto fino ai quattro punti finali, ma Mayo non diede mai la sensazione di potere completare una rimonta che avrebbe avuto un sapore storico.\nNel 2013 la squadra, sempre sotto la guida di James Horan, riesce ad accedere alle semifinali della NFL grazie ad un'ottima parte finale della fase a gironi. Qui per\u00f2 viene sconfitta da Dublino, che avrebbe poi vinto il torneo contro Tyrone. A Maggio Mayo si presenta all'All-Ireland come una delle favorite. Il campionato provinciale viene vinto con facilit\u00e0, grazie ai trionfi in serie contro Galway, Roscommon e Londra in cui Mayo riesce sempre a spuntarla con almeno 13 punti di scarto. Il sorteggio della fase finale mette di fronte ai quarti di finale Mayo e Donegal, garantendo cos\u00ec ai rosso-verdi la possibilit\u00e0 di vendicare la finale dell'anno precedente. Questo effettivamente accade: Mayo distrugge Donegal per 4-17 a 1-10 e per il terzo anno di fila batte i campioni uscenti. In semifinale la squadra porta avanti la favorevole tradizione contro Tyrone imponendosi per 1-13 a 1-10. In finale Mayo trova Dublino, l'inizio \u00e8 favorevole, Mayo \u00e8 avanti di quattro punti ma tutto cambia quando un pallone calciato in avanti alla cieca da Dublino, viene colpito al volo da Bernard Brogan che lo manda in rete. Il primo tempo si chiude con i rosso-verdi avanti di un punto, punteggio che per\u00f2 \u00e8 troppo stretto se si considera il gioco espresso. Il secondo tempo si apre male Dublino va avanti di tre punti, ma gli Yewmen tornano in partita grazie ad un goal del loro capitano, Andy Moran. Neanche il tempo di gioire che Dublino torna avanti di tre: Bastick appena entrato serve un assist delizioso a Bernard Brogan che colpendo la palla al volo di mano la manda in rete. Mayo \u00e8 incapace di reagire e riesce a segnare punti solo su calcio piazzato. A fine partita, quando mancano pochi secondi e Mayo \u00e8 sotto di due, le viene concessa nell'area di Dublino una punizione invitante. Cillian O'Connor per\u00f2, tra lo stupore generale, preferisce andare per il punto che cercare il bottino pieno. La partita si conclude con l'ennesima sconfitta in una finale: Mayo ha perso di un punto.\nIl 2014 non vede cambiamenti sostanziali e James Horan \u00e8 ancora in panchina. Come l'anno precedente Mayo arriva alle semifinali della NFL dove perde contro Derry, che avrebbe poi perso la finale con Dublino. L'All-Ireland vede Mayo trionfare per il quarto anno consecutivo (record nella contea) a livello provinciale grazie alla vittorie nell'ordine contro New York, Roscommon e Galway. La fase finale si apre con una vittoria di misura contro Cork, di un solo punto, che consente a Mayo di garantirsi un posto in semifinale contro Kerry. La partita inizia male, in quanto Keegan viene espulso. Costretta all'inferiorit\u00e0 numerica per tre quarti del match e sotto di quattro la squadra sfodera un'ottima prestazione portandosi avanti di cinque punti a cinque minuti dal termine. A questo punto per\u00f2 Kerry segna un goal e due punti, cui Mayo non \u00e8 in grado di rispondere: \u00e8 pareggio e si va al replay. Per la prima volta dal 1983 una semifinale All-Ireland si gioca fuori da Croke Park, a causa della disputa nell'impianto di una partita di football americano. Viene scelta come sede del match il Gaelic Grounds di Limerick, tra molte polemiche essendo la citt\u00e0 molto pi\u00f9 vicina al Kerry. Il Mayo perde una seconda sfida combattutissima per tre punti ai supplementari e tra le polemiche. Al termine della partita James Horan rassegna le sue dimissioni da allenatore.\nPat Holmes &amp; Noel Connelly.\nIl 2015 inizi\u00f2 sotto la guida di un nuovo duo di allenatori, Pat Holmes e Noel Connelly. La loro scelta fu motivata dal fatto che fossero alla guida della squadra Under 21 che nel 2006 conquist\u00f2 il titolo All-Ireland, squadra di cui facevano parte molti degli attuali giocatori della formazione principale. La National Football League fu caratterizzata da alti e bassi: inizi\u00f2 con una vittoria convincente sul Kerry in trasferta (0-10 a 2-11), seguita da una sconfitta in casa con Tyrone (1-7 a 1-11). A questa seguirono due vittorie con Monaghan (3-15 a 0-11) e Derry (1-13 a 2-12) che sembrarono avere garantito alla squadra un posto nella semifinale. Tuttavia la pesantissima sconfitta a domicilio con Dublino (0-10 a 2-18) e la seguente a Cork (2-7 a 0-12) preclusero ai rossoverdi la possibilit\u00e0 di avanzare alla fase a eliminazione diretta.\nPer quanto riguarda il Connacht Championship, Mayo arriv\u00f2 ancora una volta come favorita, ma non pi\u00f9 col margine del passato, anche in virt\u00f9 della primavera molto convincente di Galway ma soprattutto Roscommon. Mayo riusc\u00ec comunque a vincere il torneo, battendo in semifinale Galway (2-8 a 1-15) e demolendo in finale Sligo per 6-25 a 2-11), garantendosi cos\u00ec un posto come testa di serie all'All-Ireland.\nPer l'ennesima volta l'accoppiamento con le ripescate non fu favorevole, visto che a Mayo tocc\u00f2 l'ostacolo Donegal. I rossoverdi giocarono un gran partita, che ebbe la propria svolta a cavallo dell'intervallo. Un goal di Aidan O'Shea poco prima e uno di Lee Keegan poco dopo la sosta, permisero a Mayo di guadagnarsi un margine che non fu pi\u00f9 recuperato dagli avversari. La partita termin\u00f2 2-13 a 0-11 per i campioni del Connacht che per il quinto anno di fila entrarono tra le quattro migliori contee del paese.\nLa semifinale con Dublino fu preceduta da un'attesa spasmodica che vide l'esaurimento dei biglietti molti giorni prima dell'evento, per un totale di 82300 tagliandi venduti. La partita fu molto combattuta ma caratterizzata anche da molti errori. Il primo tempo si chiuse con Dublino in vantaggio di 3 punti, grazie ad un rigore trasformato da Connolly. All'inizio della ripresa due punti consecutivi di Mayo avvicinarono i Westerns a un punto di distanza, ma una serie di errori gravi non permise loro di pareggiare la partita. Quando McManamon di Dublino segn\u00f2 il secondo goal per i \"Metropolitans\" sembr\u00f2 che la maledizione del '51 fosse destinata a colpire di nuovo la franchigia. Fu invece l'inizio di una rimonta storica caratterizzata dal recupero di sette punti di svantaggio in meno di nove minuti dallo scadere. Tre punti consecutivi di Moran, Higgins e Freeman portarono Mayo a quattro punti di distanza a meno di quattro minuti dalla fine. La svolta arriv\u00f2 quando Colm Boyle, dopo un'azione corale di Mayo, tutta in verticale, si guadagn\u00f2 un rigore, trasformato da Cillian O'Connor per il -1. Sul successivo rinvio Mayo recuper\u00f2 il pallone, e una serie di passaggi rapidi smarcarono Andy Moran che tutto solo realizz\u00f2 il punto del pareggio. Durante il recupero non ci furono ulteriori punti o goal e dunque si and\u00f2 al replay. La prima partita fu caratterizzata anche da un episodio di grande sportivit\u00e0: al 13\u00ba minuto del primo tempo, tutto lo stadio, tifosi di Dublino inclusi, si alz\u00f2 in piedi ad applaudire un giovane giocatore di Mayo, scomparso la settimana stessa in un incidente stradale: Darragh Doherty, il quale indossava proprio la maglia numero 13. Il replay fin\u00ec con una sconfitta. Dopo il primo tempo concluso in parit\u00e0 sullo (0-10 a 0-10) Mayo inizi\u00f2 molto bene la ripresa ottenendo il massimo vantaggio (+4) grazie al goal di Cillian O'Connor. La squadra non approfitt\u00f2 dei successivi dieci minuti durante i quali Dublino era in grande difficolt\u00e0. A circa un quarto d'ora dalla fine ci fu il minuto decisivo, durante il quale Dublino ribalt\u00f2 la situazione segnando due goal ed evidenziando le carenze difensive dei rossoverdi. La partit\u00e0 si concluse con una netta vittoria dei Metropolitans per 3-15 a 1-14. La debolezza difensiva di Mayo \u00e8 testimoniata dal fatto che negli ultimi due anni nelle quattro partite giocate in semifinale (replay compresi) \u00e8 uscita segnando rispettivamente 19 22 18 17 punti, un bottino con cui normalmente una squadra vince le partite.\nAll'inizio di ottobre venne allo scoperto il malumore di molti giocatori riguardo alle scelte tecniche dei due allenatori. In particolar modo la squadra non aveva condiviso le tattiche difensive che si erano rivelate il tallone d'Achille della franchigia. Il 2 ottobre 2015 Pat Holmes e Noel Connelly si dimisero dopo solo un anno di incarico, caratterizzato da buoni risultati, ma senza il salto di qualit\u00e0 atteso da tanto tempo nella contea rossoverde..\nStephen Rochford.\nIl 30 novembre 2015 il county board annuncia il nome del nuovo selezionatore, Stephen Rochford, con cui \u00e8 fu stipulato un contratto triennale. Rochford nel 2015 aveva conquistato il titolo nazionale di club con il Corofin GAC e per questo era uno dei tecnici pi\u00f9 quotati sulla piazza.\nDopo avere disputato una National Football League decisamente sottotono, in cui \u00e8 riuscita a salvarsi all'ultima giornata, Mayo riusc\u00ec ad accedere alla finale del Connacht Championship sconfiggendo Londra. In semifinale Mayo perse la prima partita dopo sei anni nel Connacht Championship, per mano di Galway (0-12 a 1-12) e fu cos\u00ec costretta ad accedere ai ripescaggi. Nel 2nd round ebbe la meglio, a fatica e con un rigore molto contestato, su Fermanagh, al 3rd sconfisse in modo convincente Kildare e al 4th round super\u00f2 Westmeath.\nNei quarti di finale All-Ireland Mayo riusc\u00ec a battere, contro ogni pronostico, i campioni dell'Ulster di Tyrone mentre in semifinale sconfisse Tipperary, la cenerentola dell'All-Ireland 2016, accedendo dopo tre anni alla finale.\nLa finale vide contrapposta alla compagine del Connacht i campioni uscenti di Dublino, alla ricerca di un double che mancava alla capitale dagli anni 70. La prima partita si mise bene per Mayo che disput\u00f2 una fase iniziale di match convincente, ma due autogoal, fatto pi\u00f9 unico che raro, segnati nell'ordine da McLoughlin e Boyle consentirono a Dublino di andare al riposo in vantaggio di cinque punti.\nMayo ebbe una reazione d'orgoglio nella ripresa che le permise di pareggiare l'incontro, grazie ad un superbo punto del capitano, O'Connor, a cinque secondi dalla fine.\nIl 1\u00ba ottobre si disput\u00f2 il replay. Prima della partita fu annunciato un cambio di formazione che lasci\u00f2 sgomenti molti tifosi ed addetti ai lavori: il portiere titolare di Mayo, Clarke sarebbe stato sostituito dalla riserva Hennelly. La decisione di Stephen Rochford, l'attuale allenatore della franchigia, dest\u00f2 molte perplessit\u00e0 in quanto Clarke era stato il miglior portiere della competizione fino a quel momento. La decisione si rivel\u00f2 fatale: nel primo tempo su un rilancio sbagliato di Hennelly, uno dei migliori difensori di Mayo, Keegan, fu costretto ad un fallo da cartellino nero su Connolly. Nel secondo tempo invece Hennelly non riusc\u00ec ad afferrare una palla alta abbastanza semplice e dovette commettere fallo da rigore su un attaccante di Dublino, poi convertito in rete. Mayo usc\u00ec sconfitta per un solo punto (1-15 a 1-14)\nIl 2018 si rivela un anno molto negativo per Mayo, sempre guidato da Stephen Rochford. In seguito ad una League deludente, in cui evita di poco la retrocessione, Mayo disputa il peggiore All-Ireland degli ultimi anni: il Connacht Championship finisce al primo turno contro Galway. Nei qualifiers Mayo batte Limerick al primo turno e Tipperary al secondo, mentre al terzo viene eliminata da Kildare. La partita segna la fine dell'esperienza di Stephen Rochford in qualit\u00e0 di Bainisteoir.\nIl ritorno di James Horan.\n2019 vittoria nella League.\nDopo varie voci di corridoi il posto di allenatore venne riassegnato a James Horan, con la speranza che restituisse fiducia alla squadra come riusc\u00ec a fare nel 2011. La League inizi\u00f2 con Mayo nel novero delle squadre che dovevano puntare alla salvezza. Tuttavia tre vittorie incoraggianti nelle prime tre partite contro Roscommon, Tyrone e Cavan risolleverano gli animi. La quarta partita venne malamente persa con Dublino a Croke Park, mentre la successiva sconfitta contro Galway in casa sembr\u00f2 avere affossato le speranze di finale. Mayo riusc\u00ec tuttavia a espugnare il campo del Kerry, fino a quel momento imbattuto. La settimana seguente la vittoria contro Monaghan, in concomitanza con la sconfitta di Galway ad Omagh contro Tyrone valsero a Mayo l'accesso in finale col Kerry. Pur contro pronostico Mayo riusc\u00ec a ribaltare un primo tempo sottotono e vincere l'incontro 3-11 a 2-10, conquistando un trofeo nazionale per la prima volta dopo 18 anni.\nLa maledizione.\nMolti tifosi di Mayo sono convinti che la sfortuna che ha colpito la squadra, non solo a livello di finali perse ma anche di una serie di eventi negativi occorsi nelle semifinali siano dovuti alla \"Maledizione del '51\", nota in inglese come \"The curse of '51\" o colloquialmente \"The Curse\". \nL'aneddoto risalirebbe all'ultima vittoria All-Ireland, nel 1951 appunto, dove durante il viaggio di ritorno verso la contea, la squadra una volta arrivata a Foxford non avrebbe mostrato rispetto per un funerale che si stava tenendo sul posto. Il prete and\u00f2 su tutte le furie e scagli\u00f2 la maledizione, secondo la quale finch\u00e9 almeno un giocatore di quella formazione fosse rimasto in vita, Mayo non avrebbe pi\u00f9 vinto l'All-Ireland.\nL'aneddoto \u00e8 divenuto talmente di culto nel panorama del calcio gaelico che, oltre ad essere conosciuto da qualsiasi appassionato, ha indotto a fare approfondimento in seno alla parrocchia di Foxford. L'infondatezza della storia, una vera e propria leggenda metropolitana, sembrerebbe smentita sia dai ricordi delle persone ancora vive del villaggio, che non ricordano una concomitanza dell'arrivo della squadra e di un funerale, sia dei registri ecclesiastici, che per il 1951 non hanno visto annotato alcun decesso.\nStatistiche.\nMayo ha giocato in totale 64 partite all'All-Ireland Senior Football Championship (inteso come fase finale, esclusi i tornei provinciali) vincendone 23 e perdendone 41. La squadra ha sfidato in totale 16 squadre, senza mai affrontare rappresentative della sua provincia, il Connacht.\nTesta a testa con le altre contee.\nViene riportata qui sotto la tabella riassuntiva di tutte le partite disputate dal Mayo con le altre contee irlandesi. La tabella prevede solo i risultati dei tornei ufficiali (AI \u00e8 l'All-Ireland Senior Football Championship, NFL \u00e8 la National Football League, Tot si riferisce alla somma di entrambe). Sono invece escluse partite amichevoli e tornei semiufficiali come la neonata FBD League, il torneo a cui partecipano le contee del Connacht e le principali universit\u00e0 della provincia stessa.\nClub.\nLa notevole diffusione dello sport unita all'estensione della contea (terza nella nazione) ha fatto s\u00ec che ci siano molti club che si affrontano nel campionato di contea ed una discreta tradizione. Il Mayo ha portato sul gradino pi\u00f9 alto del podio nazionale due club, i Crossmolina Deel Rovers nel 2001 ed i Ballina Stephenites nel 2005 ed ha visto trionfare le proprio compagini a livello provinciale 14 volte: oltre alle gi\u00e0 citate squadre, vittoriose entrambe tre volte, si annoverano anche le vittorie di Knockmore (3 titoli), Castlebar Mitchels (4 titoli), Garrymore, Charlestown Sarsfield e Claremorris (tutte 1 titolo). Complessivamente il Mayo \u00e8 settimo nella graduatoria dei titoli vinti per club a livello nazionale e provinciale.\nI club iscritti al campionato di contea (Mayo Senior Football Championship) sono 44:\nHurling.\nL'hurling non ha mai goduto di grande popolarit\u00e0 nella contea, come del resto in tutta la provincia del Connacht, tranne che nel Galway. Nonostante questo negli ultimi anni ha acquisito parecchia popolarit\u00e0, diventando lo sport principale in certe zone del paese. Mayo ha sei squadre che competono a livello senior: Tooreen, Ballyhaunis, Castlebar Mitchel's, Westport, Ballina-James Stephens e Belmullet. Queste squadre forniscono i giocatori alla rappresentativa della contea.\nMigliori risultati sono stati ottenuti a livello giocanile, vista la vittoria di tre titoli All-Ireland Junior, ultimo nel 2003 e il movimento \u00e8 in grande espansione e tuttora si contano 10 squadre che competono a livello giovanile: le 6 gi\u00e0 citate in precedenza, con l'aggiunta di Ballyvary, Moytura, Caiseal Gaels e Claremorris.\nColori e simboli.\nDivisa.\nI colori della contea sono il verde ed il rosso e, contrariamente a quanto accaduto per gran parte delle altre rappresentative di contea, non erano i colori del club pi\u00f9 forte in origine chiamato a rappresentarla, bens\u00ec furono mutuati da una canzone ribelle, \"The Green Above the Red\".\nLa divisa tradizionale del Mayo, per tutti gli sport gaelici, \u00e8 costituita da maglia verde con banda centrale orizzontale rossa sul petto, pantaloncini bianchi e calzettoni rossi. Il bianco seppur non presente nei colori principali, ha composto comunque gran parte delle divise della contea, tanto che non era raro vedere tifosi sventolare anche bandiere italiane. Negli anni sono aumentati i dettagli rossi e bianchi sulla maglia e le tonalit\u00e0 di verde, ma generalmente \u00e8 rimasta sempre invariata. Soltanto nel biennio 2012-2013 il Mayo non ha vestito il celebre hoop rosso su verde, indossando una maglia totalmente verde con dettagli bianco-rossi simili ad un'onda che occupava tutta la parte inferiore-sinistra della maglia.. Dal 2015 l'azienda produttrice, O'Neills, \u00e8 tornata invece al consueto stile.\nLo sponsor \u00e8 da sempre Elverys, una catena di negozi di abbigliamento sportivo, molto diffusa in Irlanda.\nSebbene a livello di contee le divise alternative siano molto rare, il Mayo \u00e8 una delle poche squadre ad avere avuto quasi sempre un \"change kit\", in genere rosso sempre accompagnato da pantaloncini bianchi e calzettoni verdi. Probabilmente perch\u00e9 nel Connacht c'\u00e8 gi\u00e0 il Leitrim che usa una divisa verde. Non \u00e8 stato raro tuttavia veder giocare Mayo ed altre squadre verdi come il Kerry entrambi con le divise tradizionali nonostante lo stesso colore predominante, questo anche in finale.\nNon sono mancate anche divise bianche, di solito destinate al portiere, il quale ha vestito in questi casi di un insolito giallo o grigio.\nL'attuale divisa da trasferta \u00e8 caratterizzata da un intimidatorio kit nero con una sfumatura rossa sul petto: questa maglia ha avuto modo di portare fortuna dato che in tutte le partite giocate contro Kerry dalla sua adozione, Mayo non ha mai perso.\nStemma ed inno.\nLo stemma del Mayo GAA si ispira fortemente a quello della contea, di cui non \u00e8 altro che una versione stilizzata. La collina verde, su cui si trova un santuario, non \u00e8 altro che il Croagh Patrick, montagna sacra per gli irlandesi, che domina la Baia di Clew a pochi chilometri da Westport e dove \u00e8 posto appunto un santuario. Le quattro croci rappresentano le quattro diocesi cattoliche che sono presenti sul territorio della contea. La croce \"doppia\" che sovrasta le altre tre rimanda all'arcidiocesi di Tuam mentre le altre tre rappresentano le diocesi di Achonry, Killala e Kilmacduagh. Le parole \"Maigh Eo\", poste al di sopra dello stemma, rappresentano la radice gaelica del nome della contea e significano letteralmente \"Terra dei tassi\", data la vasta diffusione del tasso nella contea. L'albero \u00e8 presente in nove unit\u00e0 anche nella cornice dorata dello scudo. Il numero non \u00e8 casuale in quanto 9 sono i barony (sottodivisioni amministrative di una contea) del Mayo. La barca nell'oceano \u00e8 collegata alla storia della contea sia a livello economico che storico in quanto la contea di Mayo fu una delle pi\u00f9 colpite dall'emigrazione oltreoceano scatenatasi nel XIX secolo. Il colore rosso del mare, unitamente al verde delle colline gi\u00e0 citate rimanda ai colori della terra dei tassi. Da ultimo la scritta \"Cr\u00edost Linn\", posta al di sotto del simbolo, significa \"Cristo sii con noi\".\nNon esiste un inno ufficiale ma in genere quando la squadra vince negli impianti viene suonata la canzone \"The Green and Red of Mayo\" dei Saw Doctors.\nTifoseria e rivalit\u00e0.\nTifoseria.\nNonostante molti anni siano passati dall'ultimo trionfo, il Mayo \u00e8 una delle squadre con la tifoseria pi\u00f9 fedele dell'isola. Normalmente quando la squadra gioca a Croke Park i tifosi di Mayo sono in maggioranza, eccezion fatta per quando gioca contro Dublino, i cui tifosi godono di un vantaggio logistico non indifferente. A dispetto di quanto accada in molte altre contee, Dublino in testa, la squadra ha un grande seguito anche nel secondo torneo per importanza, la National Football League, durante il quale l'Elverys McHale Park registra un calo contenuto di affluenza rispetto all'All-Ireland. Il fatto \u00e8 forse dovuto anche alla mancanza di rappresentative forti in altri sport. Uno slogan che sta molto a cuore ai tifosi di Mayo \u00e8 \"Mayo for Sam\" cio\u00e8 Mayo per la Sam, che non \u00e8 altro che il trofeo in palio all'All-Ireland, la Sam Maguire. Ovviamente potrebbe valere per ogni altra contea, ma i rossoverdi l'hanno reso un vero e proprio tormentone e non mancano di farlo notare anche all'estero. Particolarmente eclatante fu la scritta sull'Alpe d'Huez al Tour de France, anche se i profani che l'hanno letto probabilmente pensarono si riferisse al corridore basco Iban Mayo.\nPrima di una partita importante, in particolare all'All-Ireland non \u00e8 raro trovare tifosi vestiti con la maglia rossoverde intenti a scalare il Croagh Patrick, la montagna sacra d'Irlanda che sorge a pochi chilometri da Westport, per andare a pregare per la squadra.\nRivalit\u00e0.\nLa rivalit\u00e0 pi\u00f9 sentita \u00e8 sicuramente quella coi vicini del Galway, l'altra superpotenza del Connacht a livello di calcio gaelico. Nonostante Mayo abbia vinto meno a livello nazionale rispetto ai rivali (9 titoli a 3) \u00e8 riuscita negli ultimi anni a superarla in vetta all'albo d'oro provinciale. La particolarit\u00e0 di questa rivalit\u00e0 \u00e8 che si manifesta soprattutto quando le squadre giocano scontri diretti. Dal momento che molti abitanti del Mayo vivono nel Galway e viceversa e visto che molti nuclei famigliari sono composti da membri che supportano l'una o l'altra contea, non \u00e8 raro che quando una sola delle due giochi sia tifata anche dai rivali.\nPer quanto concerne gli scontri diretti Galway \u00e8 avanti di due lunghezze (38 a 40) a livello di Connacht Championship, mentre Mayo comanda a livello di NFL e complessivo. Le squadre non si sono mai incontrate formalmente a livello di All-Ireland series, ma una loro partita \u00e8 valsa l'assegnazione di un titolo All-Ireland molto controverso, forse il pi\u00f9 controverso in assoluto, quello del 1925.\nNel 1925 il Connacht Championship non venne disputato in tempo e il board del Connacht decise di inviare Mayo come propria rappresentativa. I rossoverdi batterono in semifinale Wexford, mentre nell'altra Kerry sconfisse Cavan ma entrambe vennero squalificate per avere schierato giocatori che non avevano diritto di giocare. Mayo fu quindi nominata campione All-Ireland a tavolino per quello che sarebbe stato il suo primo titolo. Tuttavia poco dopo Galway vinse il titolo provinciale e la GAA cambi\u00f2 idea: dichiar\u00f2 che la legittima rappresentante del Connacht fosse Galway e assegn\u00f2 ai Tribesman il titolo a tavolino. La vicenda per\u00f2 non fin\u00ec qui. L'associazione decise che era pi\u00f9 opportuno ripetere le All-Ireland series con le semifinali Galway-Wexford e di nuovo Cavan-Kerry. Kerry si rifiut\u00f2 di partecipare in segno di protesta per le vicende gi\u00e0 citate mentre Galway sconfisse prima Wexford e poi Cavan ottenendo definitivamente il titolo. Per Mayo quindi fu una doppia beffa: pass\u00f2 da avere vinto il titolo a vederlo passare nelle mani dei rivali.\nL'unica vera e propria finale tra le due squadre fu giocata a livello di NFL nel 2001 e vide trionfare Mayo per 0-13 a 0-12.\nIl Kerry \u00e8 la formazione al di fuori della propria provincia che Mayo ha incontrato pi\u00f9 volte. Nonostante a livello NFL il bilancio sia sostanzialmente in parit\u00e0 il bilancio \u00e8 impietoso a livello All-Ireland, il torneo pi\u00f9 importante dove Kerry \u00e8 sempre stata la bestia nera degli Yewmen. Mayo ha quasi sempre perso col Kerry, su 24 partite \u00e8 uscita vittoriosa solo in 5 occasioni a fronte di ben 17 sconfitte e 3 pareggi ed ha perso tutte e 4 le finali disputate. Prima della semifinale 2017, vinta contro i pronostici dopo un duro pareggio al replay, Mayo non batteva i rivali dal 1996 a livello All-Ireland.\nTradizionalmente questa rivalit\u00e0 \u00e8 pi\u00f9 sentita dai tifosi di Mayo che da quelli di Kerry.\nNonostante, come appena riportato, il Kerry sia la squadra con cui il Mayo ha giocato di pi\u00f9 a livello di All-Ireland series la rivalit\u00e0 pi\u00f9 forte che \u00e8 sorta negli ultimi anni \u00e8 quella coi Metropolitans, grazie soprattutto alla spettacolarit\u00e0 delle partite che l'hanno caratterizzata. A partire dal 1985 Mayo e Dublino si sono affrontate in cinque occasioni (una finale e quattro semifinali) e hanno dato vita a partite entusiasmanti caratterizzate da rimonte e punteggi alti, che in tre occasioni si sono decise per un solo punto e nei due rimanenti hanno costretto entrambe al replay.\nLa partita che tra queste cinque ha fatto maggiormente la storia \u00e8 stata quella del 2006 ed \u00e8 ritenuta da molti una delle partite pi\u00f9 affascinanti della storia del calcio gaelico. Lo spettacolo inizi\u00f2 gi\u00e0 nella fase di riscaldamento con quello che \u00e8 passato alla storia come il fatto della Hill 16, o in inglese come \"The Mill at the Hill\". La Hill 16 \u00e8 la curva di Croke Park, situata a sinistra dei teleschermi e solitamente occupata dai tifosi di Dublino, sotto la quale \u00e8 consuetudine che ci sia il riscaldamento dei Metropolitans. Mayo entr\u00f2 in campo per prima e and\u00f2 a riscaldarsi, rompendo una vera e propria tradizione, proprio sotto la Hill 16, suscitando proteste e insulti da parte dei tifosi avversari. Quando Dublino entr\u00f2 in campo si diresse ovviamente sotto la Hill 16. Le squadre si ostacolarono a vicenda durante il warm-up e tra qualche giocatore si arriv\u00f2 alle mani, con l'allenatore di Dublino che spinton\u00f2 quello di Mayo. I rossoverdi nonostante i continui insulti che piovevono dalla Hill non si spostarono, rimanendo al proprio posto fino alla tradizionale parata attorno al campo.\nLo spettacolo che venne offerto anche in campo dalle formazioni non fu da meno. Dublino partiva nettamente favorita e domin\u00f2 per gran parte della parita, acquisendo un vantaggio di ben 7 punti a meno di 20 minuti dalla fine. La svolta fu il goal di Andy Moran che inizi\u00f2 la prepotente rimonta del Mayo che riusc\u00ec prima a pareggiare i conti e poi a trionfare per un punto grazie ad un point incredibile di Ciaran McDonald. Fu anche la prima vittoria in assoluto di Mayo contro Dublino a livello All-Ireland cui sarebbe seguita quella del 2012, in un match palpitante in cui Mayo rischi\u00f2 di dilapidare un vantaggio di 10 punti ottenendo una vittoria sofferta con tre punti di vantaggio.\nNel 2013 il palcoscenico fu il pi\u00f9 prestigioso, la finale. Mayo domin\u00f2 il primo tempo ma la poca concretezza offensiva e un errore difensivo che consent\u00ec a Dublino di segnare un goal limitarono il vantaggio per i rossoverdi ad un solo punto a fine primo tempo. Nel secondo Dublino gioc\u00f2 meglio e imped\u00ec a Mayo di segnare points su azione e vinse la partita e conseguentemente la Sam Maguire per un solo punto.\nNel 2015 Mayo mise in scena una delle pi\u00f9 incredibili rimonte della storia. Sotto di sette punti a meno di 6 minuti dal termine Mayo accorci\u00f2 le distanze con tre punti consecutivi. In seguito un'azione corale in verticale dei rossoverdi liber\u00f2 Colm Boyle in area dove venne atterrato dagli avversari procurandosi un rigore convertito in goal poi da Cillian O'Connor. Sul successivo rinvio il portiere di Dublino, Stephen Cluxton, di fatto consegn\u00f2 il pallone nelle mani di Mayo, che liber\u00f2 Andy Moran per un facile punto che valse il pari. Al replay Mayo perse la partita.\nBibliografia.\nI seguenti testi, sulla storia della franchigia, sono pubblicati solo in lingua inglese."}
{"id": "3034592", "revid": "287204", "url": "https://it.wikipedia.org/wiki?curid=3034592", "title": "Jozsef Zsamboki", "text": ""}
{"id": "3034593", "revid": "729019", "url": "https://it.wikipedia.org/wiki?curid=3034593", "title": "Iv\u00e1n M\u00e1rquez (pallavolista)", "text": "Gioca nel ruolo di centrale e opposto nel ."}
{"id": "3034596", "revid": "1318658", "url": "https://it.wikipedia.org/wiki?curid=3034596", "title": "Teatri di Milano", "text": "Di seguito un elenco dei teatri di Milano.\nTeatro alla Scala.\nIl \"Teatro alla Scala\" di Milano, citato spesso semplicemente come \"La Scala\", oltre ad essere uno dei teatri pi\u00f9 famosi al mondo \u00e8 conosciuto per essere il tempio della lirica; situato in una delle piazze maggiormente frequentate ed eleganti della citt\u00e0, l'omonima \"Piazza della Scala\", dalla quale prende appunto il nome. Il nome della piazza, a sua volta, si rif\u00e0 a quello della \"Chiesa di Santa Maria alla Scala\", eretta nel 1381 e cos\u00ec chiamata in onore della committente, Regina della Scala moglie di Bernab\u00f2 Visconti.\nIl teatro ha subito una notevole ristrutturazione tra il 2002 e 2004, secondo il progetto architettonico dello svizzero Mario Botta. La ristrutturazione, realizzata in breve tempo, ha visto l'aggiunta di una struttura laterale di pianta ovale ed una nuova torre scenica. La Scala restaurata \u00e8 stata inaugurata il 7 dicembre 2004 con il dramma per musica di Antonio Salieri, \"Europa riconosciuta\", diretto da Riccardo Muti.\nLa stagione scaligera, uno dei pi\u00f9 importanti eventi della vita mondana milanese, \u00e8 composta da opera lirica, balletto e concerti di musica classica.\nPiccolo Teatro di Milano.\nPrimo teatro stabile italiano, il \"Piccolo Teatro di Milano\" (Teatro d'Europa per decreto ministeriale nel 1991)\nFondato a Milano nel 1947 da Paolo Grassi e Giorgio Strehler, (che lo dirigeranno insieme fino al 1967; poi ci sar\u00e0 il solo Grassi alla guida del Piccolo fino alla sua nomina a Sovrintendente della Scala nel 1972. Dopo di lui e fino alla morte avvenuta nel 1997 sar\u00e0 Strehler a dirigerlo), il Piccolo Teatro \u00e8 il primo esempio di organizzazione stabile della scena in Italia; si propone, fin dall'inizio, di essere un teatro d'arte per tutti, con un repertorio \"misto\": internazionale, ma allo stesso tempo legato alle proprie radici. \nIl Piccolo Teatro con le sue tre sale Teatro Grassi, Teatro Strehler e Teatro Studio \u00e8 diretto da Sergio Escobar. Consulente Artistico \u00e8 Stefano Massini.\nTeatro degli Arcimboldi.\nIl \"Teatro degli Arcimboldi\" (noto anche come \"Teatro della Bicocca degli Arcimboldi\" o con l'abbreviazione \"TAM\") \u00e8 un teatro di recente realizzazione. \nTrae il nome dalla Bicocca degli Arcimboldi che tuttora esiste nei dintorni. Pi\u00f9 propriamente, si tratta del \"Nuovo Teatro degli Arcimboldi\", perch\u00e9 un \"Teatro Arcimboldi\", diretto da Ettore Gian Ferrari, fu attivo a Milano negli anni venti-'30.\nLa sua costruzione \u00e8 stata legata alle vicende del Teatro alla Scala, in quanto si intendeva accogliere in esso gli spettacoli di questo teatro in occasione della sua ultima ristrutturazione. Venne inaugurato il 19 gennaio 2002 con \"La traviata\"."}
{"id": "3034597", "revid": "6923", "url": "https://it.wikipedia.org/wiki?curid=3034597", "title": "\u00deorsteinn Eir\u00edksson", "text": "Biografia.\nIl viaggio di Leifr Eir\u00edksson viene ampiamente trattato a Brattahl\u00ed\u00f0 e Thorvald, fratello di Leifr, pensa che V\u00ednland non sia stata esplorata a sufficienza. Leifr offre la propria nave per un nuovo viaggio, e la proposta viene accettata. Salpando con un equipaggio di 30 uomini, Thorvald giunge a Vinland dove Leifr si era in precedenza accampato. Rimasero qui per l'inverno vivendo di pesca.\nIn primavera Thorvald part\u00ec in esplorazione salpando verso occidente. Non trovarono segni di abitazioni umane tranne che per un granaio. Tornarono al campo al sopraggiungere dell'inverno.\nL'estate successiva Thorvald esplor\u00f2 a est e a nord del campo. Ad un certo punto sbarcarono in un'area boscosa.\nThorvald disse: \"Qui \u00e8 bello, e voglio costruire la mia casa\". Andarono alle navi, e guardando verso la spiaggia videro tre canoe di pelli con tre uomini su ognuna. Li catturarono tutti tranne uno che riusc\u00ec a fuggire con la propria barca. Uccisero gli otto prigionieri tornando alla base, guardandosi attorno e notando alcune alture sul fiordo. Immaginarono che li si trovassero le case.\nI nativi Inuit, chiamati Skr\u00e6ling dai norreni, tornarono con molti rinforzi ed attaccarono Thorvald ed i suoi. Gli Skraeling spararono verso di loro per un certo tempo prima di ritirarsi. Thorvald fu ferito mortalmente e sepolto in Vinland. La sua ciurma ritorn\u00f2 in Groenlandia.\nThorsteinn Eriksson decise di andare a Vinland per recuperare il corpo del fratello. La stessa nave fu ripreparata, e Thorsteinn salp\u00f2 con 25 uomini e la moglie Gudrid.\nLa spedizione non giunse mai a Vinland, e dopo aver passato l'intera estate a navigare si fermarono sulle coste della Groenlandia. Durante l'inverno Thorsteinn si ammal\u00f2 e mor\u00ec."}
{"id": "3034604", "revid": "2192069", "url": "https://it.wikipedia.org/wiki?curid=3034604", "title": "Fotosintesi anossigenica", "text": "La fotosintesi anossigenica \u00e8 un particolare tipo di fotosintesi clorofilliana, attuata da alcuni gruppi di batteri, che non comporta la produzione di ossigeno. Gli elettroni che entrano in gioco nel fotosistema non provengono infatti dall'acqua, poich\u00e9 questo non possiede il potenziale RedOx sufficiente a strapparle elettroni. Gli elettroni necessari provengono invece da composti dello zolfo, da sostanze organiche o idrogeno. I batteri che svolgono la fotosintesi anossigenica sono detti fototrofi. Alcuni esempi sono i batteri rossi sulfurei, i batteri rossi non-sulfurei, i batteri verdi sulfurei e i batteri verdi non-sulfurei."}
{"id": "3034607", "revid": "184755", "url": "https://it.wikipedia.org/wiki?curid=3034607", "title": "Istituto per la storia della Resistenza e dell'et\u00e0 contemporanea", "text": "Altri Istituti sono elencati qui: Istituto nazionale Ferruccio Parri#Rete degli Istituti per la Storia della Resistenza e dell'Et\u00e0 Contemporanea"}
{"id": "3034609", "revid": "291832", "url": "https://it.wikipedia.org/wiki?curid=3034609", "title": "Aleksandar Peics", "text": ""}
{"id": "3034620", "revid": "1149807", "url": "https://it.wikipedia.org/wiki?curid=3034620", "title": "In viaggio con una rock star", "text": "In viaggio con una rock star (\"Get Him to the Greek\") \u00e8 un film del 2010 scritto e diretto da Nicholas Stoller ed interpretato da Jonah Hill e Russell Brand.\nIl film \u00e8 uno spin-off/sequel del film \"Non mi scaricare\", scritto ed interpretato da Jason Segel e diretto da Stoller nel 2008. Brand riprende il ruolo della rock star Aldous Snow, mentre Hill, a differenza del precedente film, interpreta un personaggio nuovo. Del cast, oltre a Brand ed Hill, fanno parte anche Elisabeth Moss, Rose Byrne e Sean \"Diddy\" Combs.\nTrama.\nLa rock star Aldous Snow attraversa un momento difficile della sua carriera, dopo il flop di un album ed un singolo benefico intitolato \"African Child\", per questo continua a bere e a drogarsi. La situazione peggiora quando la fidanzata Jackie Q, con la quale ha avuto un figlio, Naples, lo lascia portandosi via il figlio.\nDall'altra parte del mondo, Aaron Green, un giovane idealista neolaureato, lavora come assistente talent scout presso la casa discografica Pinnacle Records. Vive con la fidanzata Daphne, ma a causa degli impegni lavorativi la vede poco. Quando la Pinnacle Records inizia ad avere problemi finanziari, il capo della societ\u00e0 Sergio Roma chiede ai suoi assistenti delle idee per risollevarne le sorti. Green propone di portare a Los Angeles la rock star Aldous Snow per un concerto al Greek Theatre. Seppur riluttante Sergio Roma accetta la proposta di Aaron. Conscio che la missione pu\u00f2 essere una svolta nella sua carriera, Aaron vola a Londra per recuperare Snow ed accompagnarlo a Los Angeles. Aaron si ritrover\u00e0 ben presto nel mondo eccentrico del musicista, assecondando ogni sua bizzarra richiesta.\nProduzione.\nUna settimana dopo la distribuzione nelle sale di \"Non mi scaricare\", gli Universal Studios hanno annunciato la realizzazione di un nuovo film interpretato da Jonah Hill e Russell Brand, scritto e diretto da Nicholas Stoller e prodotto da Judd Apatow. Successivamente \u00e8 stato rivelato che il film sarebbe stato un spin-off di \"Non mi scaricare\", in cui Russell Brand riprende i panni della rock star Aldous Snow, mentre Jonah Hill interpreta il nuovo personaggio di Aaron Green, un giovane e maldestro assistente di una casa discografica. Jason Segel, che aveva scritto ed interpretato \"Non mi scaricare\", \u00e8 stato coinvolto nelle produzione del film scrivendo e realizzando tutte le canzoni della colonna sonora.\nNel periodo in cui Russell Brand era impegnato nella conduzione degli MTV Video Music Awards 2008 ha avuto modo di avvicinare le popstar Christina Aguilera, Pink (cantante) e Katy Perry per coinvolgerle nelle riprese del film attraverso brevi camei. Il 17 aprile 2009 Brand ha girato alcune scene alla 02 Arena di Londra per lo show \"Russell Brand: Scandalous\", esibendosi di fronte oltre 20.000 spettatori.\nLe riprese del film sono iniziate ufficialmente il 12 maggio 2009, girato tra New York, Las Vegas, Los Angeles e Londra. \"In viaggio con una rock star\" \u00e8 il primo film prodotto da Apatow fuori dagli Stati Uniti.\nColonna sonora.\nCarl Bar\u00e2t, Dan Bern, Mike Viola, Jason Segel, Lyle Workman e Jarvis Cocker hanno scritto le musiche del film sotto lo pseudonimo Infant Sorrow, incluso il duetto da Aldous Snow e Jackie Q.\nTracce.\nLe seguenti canzoni sono state utilizzate nel film, ma non incluse nella colonna sonora:\nDistribuzione.\nIl film \u00e8 stato distribuito nelle sale cinematografiche statunitensi il 4 giugno 2010. In Italia \u00e8 stato distribuito dalla Universal Pictures l'8 luglio 2011.\nIncassi.\nNel primo weekend distribuzione nelle sale, il film \u00e8 entrato alla posizione n\u00ba2, dietro a \"Shrek e vissero felici e contenti\", con un lordo di 17.570.955 dollari. Il film \u00e8 sceso al quarto posto la settimana successiva con un incasso 10 milioni di dollari. Nel Regno Unito \"In viaggio con una rock star\" ha debuttato al primo posto della classifica dei film pi\u00f9 visti, per poi scendere alla posizione n\u00ba2 la settimana successiva."}
{"id": "3034621", "revid": "71433", "url": "https://it.wikipedia.org/wiki?curid=3034621", "title": "Get Him to the Greek", "text": ""}
{"id": "3034625", "revid": "121730912", "url": "https://it.wikipedia.org/wiki?curid=3034625", "title": "Fideu\u00e0", "text": "La fideu\u00e0 (nome colloquiale) o fideuada in valenzano, o fideu\u00e1 in spagnolo, \u00e8 un piatto della cucina spagnola tipico della Comunit\u00e0 Valenzana. \u00c8 originario della citt\u00e0 di Gandia, in provincia di Valencia, ma \u00e8 divenuto popolare in quasi tutta la costa valenzana e nella costa catalana meridionale.\nPreparazione.\nSi tratta di un piatto di pasta, brodo di pesce preparato con rana pescatrice o altro pesce di carne consistente e frutti di mare. Nella variante tradizionale si usano dei corti spaghetti, conosciuti come \"fideos\" in spagnolo o \"fideus\" in valenzano (somiglianti ai fedelini corti o ai capellini italiani). \u00c8 simile alla paella, il cui ingrediente principale \u00e8 per\u00f2 il riso.\nPu\u00f2 essere guarnito con salsa aioli.\nOrigini.\nSecondo la tradizione popolare, il piatto sembra essere nato negli anni venti o trenta del XX secolo tra i pescatori di Gandia. In questa citt\u00e0 si svolge dal 1974 una gara internazionale di preparazione della fideu\u00e0."}
{"id": "3034635", "revid": "116031796", "url": "https://it.wikipedia.org/wiki?curid=3034635", "title": "ZRE Katowice Bytom Open 2010 - Singolare", "text": "Il singolare dello ZRE Katowice Bytom Open 2010 \u00e8 stato un torneo di tennis facente parte dell'ATP Challenger Tour 2010.\nLaurent Recouderc era il detentore del titolo, ma ha deciso di non partecipare quest'anno.\nPere Riba ha battuto in finale 6\u20130, 6\u20133 Facundo Bagnis."}
{"id": "3034640", "revid": "767487", "url": "https://it.wikipedia.org/wiki?curid=3034640", "title": "David Moss (musicista)", "text": "\u00c8 cofondatore e direttore artistico dell'Institute for Living Voice di Anversa.\nBiografia.\nTra il 1963 e il 1968 ha studiato percussioni con Joe Porcaro, Al Lepak e Richard Lepore all'Hartt College of Music di West Hartford e all'Hartford Symphony.\nNegli anni successivi ha studiato con Tanjore Ranganathan alla Wesleyan University e composizione con Bill Dixon al Bennington College a Bennington.\nDal 1971 al 1973 ha suonato le percussioni per il Bill Dixon Ensemble.\nNel 1991 ha ricevuto una borsa di ricerca dal John Simon Guggenheim e nel 1992 del DAAD di Berlino.\nNel 2010 ha collaborato con il centro di ricerca musicale italiano Tempo Reale realizzando la performance di teatro sonoro interattivo The Table of Earth e nel 2011 il concerto \"Many More Voices\", presentato anche alla Biennale di Venezia 2013.\nCollaborazioni.\nHa collaborato con diversi artisti, tra cui Luciano Berio, Uri Caine, Tom Cora, Salvo Cuccia, Maya Dunietz, Heiner Goebbels, Bill Laswell, Andrea Molino, Olga Neuwirth, Sir Simon Rattle, Smak, John Zorn, Peter Machajd\u00edk."}
{"id": "3034643", "revid": "92723", "url": "https://it.wikipedia.org/wiki?curid=3034643", "title": "ZRE Katowice Bytom Open 2010 - Doppio", "text": "Il doppio dello ZRE Katowice Bytom Open 2010 \u00e8 stato un torneo di tennis facente parte dell'ATP Challenger Tour 2010.\nPablo Santos e Gabriel Trujillo Soler erano i detentori del titolo. Trujillo Soler non ha partecipato.\nSantos ha fatto coppia con Paul Capdeville, ma hanno perso contro Konstantin Krav\u010duk e Ivan Serheev.\nIvo Klec e Artem Smyrnov hanno battuto in finale 1\u20136, 6\u20133, [10\u20133] Kravchuk e Sergeyev."}
{"id": "3034646", "revid": "92723", "url": "https://it.wikipedia.org/wiki?curid=3034646", "title": "Aspria Tennis Cup 2010 - Singolare", "text": "Il singolare dell'Aspria Tennis Cup 2010 \u00e8 stato un torneo di tennis facente parte dell'ATP Challenger Tour 2010.\nAlessio di Mauro era il detentore del titolo, ma ha perso nel 1\u00ba turno contro Michail Kuku\u0161kin.\nFrederico Gil ha battuto in finale 6\u20131, 7\u20135 M\u00e1ximo Gonz\u00e1lez."}
{"id": "3034650", "revid": "80598", "url": "https://it.wikipedia.org/wiki?curid=3034650", "title": "Goodbike", "text": "Goodbike \u00e8 il sesto album in studio dei T\u00eates de Bois, pubblicato il 27 aprile 2010 da Ala Bianca in formato CD. Si tratta di un concept album dedicato alla bicicletta.\nIl disco.\n\"Goodbike\" \u00e8 il frutto di un lungo e approfondito percorso di indagine artistica, passato attraverso un reading musicale, uno spettacolo teatrale, un romanzo sulla bicicletta (\"I Riciclisti\", Ediciclo) firmato dal cantante Andrea Satta, l'ideazione di un festival e naturalmente l'esplorazione della realt\u00e0 e dei luoghi che ruotano intorno alla realt\u00e0 della bicicletta.\nL'album \u00e8 composto da indici tracce (tra cui sei inediti) pi\u00f9 un tributo extra, divise tra l'epica del ciclismo (\"Alfonsina e la bici\", \"Le bal des cols\", \"Coppi\", \"La canzone del ciclista\"), l'esplorazione e l'impegno sociale (\"Noi siamo il traffico\", \"Corrosivo acido\", \"La bicitrombetta\"), la dimensione infantile del gioco (\"Dai\") e l'amore (\"La bicicletta\", \"Mia cara Miss\").\nIl disco vede la partecipazione, tra gli altri, di Militant A degli Assalti Frontali (in \"Alfonsina e la bici\"), di Karisa Kahindi, cantante e attore keniota, dei giornalisti Gianni Mura (che firma anche il testo di \"Le bal des cols\"), di Claudio Ferretti, Marco Pastonesi (La Gazzetta dello Sport), Alessandra De Stefano (Rai Sport) e Maurizio Crosetti (La Repubblica) e di Sergio Staino, con alcune sue vignette nel libretto del cd.\n\"Alfonsina e la bici\" \u00e8 la canzone sulla quale \u00e8 stato realizzato il primo videoclip dei T\u00eates de Bois, diretto da Agostino Ferrente e interpretato dall'astrofisica Margherita Hack."}
{"id": "3034657", "revid": "89688", "url": "https://it.wikipedia.org/wiki?curid=3034657", "title": "Rana pescatrice degli abissi", "text": ""}
{"id": "3034658", "revid": "92723", "url": "https://it.wikipedia.org/wiki?curid=3034658", "title": "Aspria Tennis Cup 2010 - Doppio", "text": "Il doppio dell'Aspria Tennis Cup 2010 \u00e8 stato un torneo di tennis facente parte dell'ATP Challenger Tour 2010.\nYves Allegro e Daniele Bracciali erano i detentori del titolo, ma Allegro quest'anno non ha partecipato.\nBracciali ha fatto coppia con Rub\u00e9n Ram\u00edrez Hidalgo e ha battuto in finale 6\u20134, 7\u20135 James Cerretani e Jeff Coetzee."}
{"id": "3034661", "revid": "92723", "url": "https://it.wikipedia.org/wiki?curid=3034661", "title": "Marburg Open 2010 - Singolare", "text": "Il singolare del Marburg Open 2010 \u00e8 stato un torneo di tennis facente parte dell'ATP Challenger Tour 2010.\nNils Langer era il detentore del titolo, ma quest'anno non ha partecipato.\nSimone Vagnozzi ha battuto in finale 2\u20136, 6\u20133, 7\u20135 Ivo Min\u00e1\u0159."}
{"id": "3034668", "revid": "92723", "url": "https://it.wikipedia.org/wiki?curid=3034668", "title": "Marburg Open 2010 - Doppio", "text": "Il doppio del Marburg Open 2010 \u00e8 stato un torneo di tennis facente parte dell'ATP Challenger Tour 2010.\nBastian Knittel e Sebastian Rieschick erano i detentori del titolo, ma quest'anno non hanno partecipato insieme.\nKnittel ha fatto coppia con Leonardo Tavares, ma ha perso nel 2\u00ba turno contro Guillermo Olaso e Grega \u017demlja.\nRieschick ha fatto coppia con Srirambalaji Narayanaswamy, ma ha perso in semifinale contro Matthias Bachinger e Denis Gremelmayr.\nBachinger e Gremelmayer hanno battuto in finale 6\u20134, 6\u20134 Guillermo Olaso e Grega \u017demlja."}
{"id": "3034669", "revid": "1442080", "url": "https://it.wikipedia.org/wiki?curid=3034669", "title": "Camparini Gioielli Cup 2010 - Singolare", "text": "Il singolare del Camparini Gioielli Cup 2010 \u00e8 stato un torneo di tennis facente parte dell'ATP World Tour 2010.\nPaolo Lorenzi era il detentore del titolo, ma quest'anno ha partecipato al Torneo di Wimbledon.\nCarlos Berlocq ha battuto in finale 6\u20130, 7\u20136(1) Pablo And\u00fajar."}
{"id": "3034672", "revid": "1442080", "url": "https://it.wikipedia.org/wiki?curid=3034672", "title": "Camparini Gioielli Cup 2010 - Doppio", "text": "Il doppio del Camparini Gioielli Cup 2010 \u00e8 stato un torneo di tennis facente parte dell'ATP Challenger Tour 2010.\nMiguel \u00c1ngel L\u00f3pez Ja\u00e9n e Pere Riba erano i detentori del titolo, ma L\u00f3pez Ja\u00e9n non ha partecipato quest'anno e Riba ha deciso di partecipare al Torneo di Wimbledon.\nPhilipp Oswald e Martin Slanar hanno battuto in finale 6\u20132, 5\u20137, [10\u20136] Sadik Kadir e Purav Raja."}
{"id": "3034677", "revid": "183694", "url": "https://it.wikipedia.org/wiki?curid=3034677", "title": "William Cullen", "text": "Biografia.\nDopo aver frequentato l'Universit\u00e0 di Glasgow e l'allora nuova scuola medica di Edimburgo, William Cullen torn\u00f2 nella citt\u00e0 natale. Trascorse otto anni nell'esercizio della professione medica privata assistendo, senza farsi pagare, anche coloro che erano troppo poveri per potersi permettere i suoi servigi. Nel 1740 ottenne la laurea in medicina a Glasgow; alcuni anni dopo ottenne la libera docenza e il permesso di dare una serie di lezioni sulla chimica nella pratica medica, le prime in Gran Bretagna dedicate a questo argomento. Nel 1751 gli fu offerta la cattedra di medicina all'Universit\u00e0 di Glasgow, e poco dopo divenne preside della facolt\u00e0 di medicina. \nNel 1755, Cullen torn\u00f2 a Edimburgo, dove ottenne successivamente la cattedra di \u00abIstituzioni di medicina\u00bb, la disciplina nella quale erano impartiti i fondamenti teorici dell'arte medica; ricopr\u00ec questo incarico fino a poco tempo prima della sua morte. Cullen cre\u00f2 un proprio sistema teorico. Riteneva che la vita dipendesse dall'energia nervosa e che i muscoli fossero una continuazione dei nervi. Fu il primo ad attribuire le nevrosi a disfunzioni del sistema nervoso e non, come veniva sostenuto fino allora dalla maggioranza dei suoi colleghi, ad un'alterazione degli \u201cumori\u201d prodotti dal fegato o dalla milza. Ide\u00f2 inoltre una classificazione nosologica delle malattie, le quali venivano divise in quattro classi principali: \nAi suoi tempi Cullen divenne tuttavia famoso soprattutto per i suoi metodi didattici innovativi; l'efficacia delle sue lezioni attirava a Edimburgo studenti in medicina da tutto il mondo di lingua inglese. Fu peraltro uno dei primi a insegnare all'universit\u00e0 in lingua inglese, invece che in lingua latina, a impartire le lezioni di clinica medica sul capezzale del malato in corsia, e a trarre spunto per le sue lezioni non dai testi, ma dai propri appunti.\nOpere.\nFra le sue opere principali:"}
{"id": "3034682", "revid": "89688", "url": "https://it.wikipedia.org/wiki?curid=3034682", "title": "Monster Hunter 3", "text": ""}
{"id": "3034683", "revid": "182541", "url": "https://it.wikipedia.org/wiki?curid=3034683", "title": "Associazione Sportiva Cisco Calcio Roma", "text": ""}
{"id": "3034685", "revid": "92723", "url": "https://it.wikipedia.org/wiki?curid=3034685", "title": "Nord LB Open 2010 - Singolare", "text": "Il singolare del Nord LB Open 2010 \u00e8 stato un torneo di tennis facente parte dell'ATP Challenger Tour 2010.\n\u00d3scar Hern\u00e1ndez era il detentori del titolo, ma ha perso nel 1\u00ba turno contro Ivan Serheev.\nMichail Kuku\u0161kin ha battuto in finale Marcos Daniel, che si \u00e8 ritirato sul punteggio di 6\u20132, 3\u20130."}
{"id": "3034687", "revid": "124837459", "url": "https://it.wikipedia.org/wiki?curid=3034687", "title": "Pierluigi Sangalli", "text": " Noto soprattutto per avere disegnato, dagli anni sessanta sino al ventunesimo secolo, le storie a fumetti dell'edizione italiana di \"Braccio di Ferro\" e quelle di \"Geppo\", di cui \u00e8 anche stato sceneggiatore, modificando la grafica dei fumettisti precedenti. Ha legato il suo nome anche a molti altri personaggi dei fumetti, fra i quali Felix the Cat, Provolino e Topo Gigio.\nBiografia.\nAppassionato di disegno gi\u00e0 nel periodo scolastico, durante il quale realizza caricature di compagni di scuola e insegnanti, si diploma in ragioneria ma preferisce dedicarsi al disegno e, grazie all'amico di infanzia, Alberico Motta, che gli insegna i primi rudimenti del mestiere, viene poi presentato in varie case editrici di Milano e inizia a collaborare nel 1958 con le edizioni Il Ponte di Renato Bianconi, lavorando inizialmente come inchiostratore di disegni di alti artisti come Mario Sbattella, autore delle tavole delle serie di Volpetto, Trottolino e Felix e poi come disegnatore principale, lavorando a varie serie come \"Blick e Block, Devy Crock, Pignatta, Giannina Calamity, Mago Merlotto, Nonna Abelarda, Braccio di Ferro\", della quale \u00e8 anche il copertinista e il disegnatore della maggior parte degli episodi\",\" e \"Geppo\", per la quale scrive anche le sceneggiature; con Alberico Motta poi, nel 1960, idea il periodico dedicato al personaggio di Geppo, creato da Bianconi stesso con Giovan Battista Carpi e Giulio Chierchini e ideandone nuovi comprimari oltre ad altri personaggi per le storie di complemento; ne disegner\u00e0 anche tutte le copertine fino alla chiusura della testata nel 1996. Realizza inoltre i disegni delle serie dedicate ai personaggi di Poldo, Trinchetto e di Grissino, in origine comprimari di Braccio di Ferro.\nContemporaneamente disegna le storie di Braccio di Ferro sempre per Bianconi oltre a tutte le copertine delle diverse testate del personaggio fino alla chiusura nel 1998. Su testi di Alberico Motta disegna nel 1967 anche la serie a fumetti di Provolino e quelle delle serie a fumetti di Felix, Pinocchio, Chico nel 1975 sempre per Bianconi. Lo stesso anno realizzo anche la serie su Saruzzo, versione a fumetti del pupazzo di Franco Franchi, al quale seguirono Dormy West, Pignatta, Zurlino, Monico l\u2019Olimpionico i quali erano spesso personaggi protagonisti di serie realizzate per completare gli albi.\"\"\nDal 1993 al 1997 realizza storie a fumetti di Topo Gigio per FPM Editore e, nel 1996, scrive e disegna una nuova serie di storie di Geppo; dopo il 1998 collabora con enti locali lombardi, realizzando illustrazioni a scopo turistico o didattico."}
{"id": "3034690", "revid": "116031788", "url": "https://it.wikipedia.org/wiki?curid=3034690", "title": "Nord LB Open 2010 - Doppio", "text": "Il doppio del Nord LB Open 2010 \u00e8 stato un torneo di tennis facente parte dell'ATP Challenger Tour 2010.\nJohan Brunstr\u00f6m e Jean-Julien Rojer erano i detentori del titolo, ma Rojer non ha partecipato.\nBrunstrom ha fatto coppia con Mi\u0161a Zverev, ma ha perso nel 1\u00ba turno contro Pablo Santos e Ivan Serheev.\nLeonardo Tavares e Simone Vagnozzi hanno battuto in finale Igor' Kunicyn e Jurij \u0160\u010dukin 7\u20135, 7\u20136(4)."}
{"id": "3034691", "revid": "767487", "url": "https://it.wikipedia.org/wiki?curid=3034691", "title": "Societ\u00e0 Sportiva Lazio Nuoto 1900", "text": "Questa voce raccoglie le informazioni riguardanti la Societ\u00e0 Sportiva Lazio Nuoto nelle competizioni della stagione 1900."}
{"id": "3034694", "revid": "1442080", "url": "https://it.wikipedia.org/wiki?curid=3034694", "title": "Sporting Challenger 2010 - Singolare", "text": "Il singolare dello Sporting Challenger 2010 \u00e8 stato un torneo di tennis facente parte dell'ATP Challenger Tour 2010.\nPotito Starace era il detentore del titolo, ma ha perso in finale contro Simone Bolelli 6\u20137(7), 2\u20136."}
{"id": "3034698", "revid": "462217", "url": "https://it.wikipedia.org/wiki?curid=3034698", "title": "Pier Luigi Sangalli", "text": ""}
{"id": "3034702", "revid": "1442080", "url": "https://it.wikipedia.org/wiki?curid=3034702", "title": "Sporting Challenger 2010 - Doppio", "text": "Il doppio dello Sporting Challenger 2010 \u00e8 stato un torneo di tennis facente parte dell'ATP Challenger Tour 2010.\nDaniele Bracciali e Potito Starace erano i detentori del titolo, ma hanno perso in finale contro Frederico Gil e Carlos Berlocq by 6\u20133, 7\u20136(5)."}
{"id": "3034708", "revid": "287204", "url": "https://it.wikipedia.org/wiki?curid=3034708", "title": "Nielsen USTA Pro Tennis Championship 2010 - Singolare", "text": "Il singolare del Nielsen USTA Pro Tennis Championship 2010 \u00e8 stato un torneo di tennis facente parte dell'ATP Challenger Tour 2010.\nAlex Kuznetsov era il detentore, ma ha perso nel 1\u00ba turno contro Michael Russell.\nBrian Dabul ha battuto in finale Tim Smyczek 6\u20131, 1\u20136, 6\u20131."}
{"id": "3034710", "revid": "958185", "url": "https://it.wikipedia.org/wiki?curid=3034710", "title": "David Moss (disambigua)", "text": ""}
{"id": "3034712", "revid": "1442080", "url": "https://it.wikipedia.org/wiki?curid=3034712", "title": "Nielsen USTA Pro Tennis Championship 2010 - Doppio", "text": "Il doppio del Nielsen USTA Pro Tennis Championship 2010 \u00e8 stato un torneo di tennis facente parte dell'ATP Challenger Tour 2010.\nCarsten Ball e Travis Rettenmaier erano i detentori del titolo, ma quest'anno hanno partecipato al Torneo di Wimbledon 2010.\nRyler DeHeart e Pierre-Ludovic Duclos hanno battuto in finale 7\u20136(4), 4\u20136, [10\u20138] Rik De Voest e Somdev Devvarman."}
{"id": "3034713", "revid": "1442080", "url": "https://it.wikipedia.org/wiki?curid=3034713", "title": "Arad Challenger 2010 - Singolare", "text": "Il singolare dell'Arad Challenger 2010 \u00e8 stato un torneo di tennis facente parte dell'ATP Challenger Tour 2010.\nDavid Guez ha battuto in finale Beno\u00eet Paire 6\u20133, 6\u20131."}
{"id": "3034714", "revid": "1833487", "url": "https://it.wikipedia.org/wiki?curid=3034714", "title": "Cocido", "text": "Il cocido (\"bollito\") \u00e8 un piatto tipico spagnolo. Originario della capitale Madrid, pu\u00f2 essere cucinato in vari modi e con diversi ingredienti: esistono infatti numerosi \"cocidos\" spagnoli, ogni regione presenta pi\u00f9 di una variante del \"cocido\" di Madrid, il bollito alla madrile\u00f1a."}
{"id": "3034720", "revid": "1884099", "url": "https://it.wikipedia.org/wiki?curid=3034720", "title": "Arad Challenger 2010 - Doppio", "text": "Il doppio dell'Arad Challenger 2010 \u00e8 stato un torneo di tennis facente parte dell'ATP Challenger Tour 2010.\nDaniel Mu\u00f1oz de la Nava e Sergio P\u00e9rez-P\u00e9rez hanno battuto in finale Franco Skugor e Ivan Zovko 6\u20134, 6\u20131."}
{"id": "3034727", "revid": "125464310", "url": "https://it.wikipedia.org/wiki?curid=3034727", "title": "Olindo Bitetti", "text": "Biografia.\nFu uno dei fondatori della Polisportiva S.S. Lazio. Il suo contributo fu fondamentale nella scelta del nome, in quanto fu lui a proporlo.\nNel 1909 viene eletto come primo presidente del Comitato Regionale della Lega Dilettanti.\nDurante la prima guerra mondiale fu inviato al fronte con il grado di sottotenente e si distinse come pilota di aerei da combattimento, venendo promosso a tenente.\nNel novembre 1918 partecip\u00f2 al mitragliamento delle truppe austriache in ritirata lungo il Tagliamento e fu decorato con la medaglia di bronzo al valor Militare.\nDopo la morte di Costanzo Chauvet nel 1918, Bitetti divenne direttore de \"Il Popolo Romano\", quotidiano che era stato molto influente nei decenni finali dell'Ottocento, ma che era caduto in disgrazia dopo lo scandalo della Banca Romana. \"Il Popolo Romano\" cess\u00f2 le pubblicazioni nel 1922 e Bitetti ne fu l'ultimo direttore. In quegli anni collabor\u00f2 anche con la \"La Gazzetta dello Sport\".\nNel 1923 divenne il primo presidente del Circolo Canottieri Lazio. Tra il 1937 e il 1940 ricopre il ruolo di presidente della Federazione Italiana Nuoto.\nHa ricevuto la Stella d'oro al Merito Sportivo nel 1970.\nCarriera.\nPallanuotista.\nGioca nella sezione Nuoto nei primi anni di attivit\u00e0 della Polisportiva biancoceleste.\nCalciatore.\nGioca come centrocampista nei primi anni della . Fa parte della rosa biancoceleste che il 15 maggio 1904 ha la meglio per 3-0 sulla , gara considerata, seppur ufficiosamente, come il primo Derby romano.\nGiornalista.\nBitetti fu corrispondente per la \u00abGazzetta dello Sport\u00bb e fu l'ultimo direttore del quotidiano \u00abIl Popolo romano\u00bb.\nDirigente.\nHa ricoperto diverse cariche presidenziali, come quella del Circolo Canottieri Lazio, di cui fu ideatore e primo presidente nel 1923, per poi diventare nel 1925 reggente, insieme a Gerardo Branca, della Polisportiva S.P. Lazio, nonch\u00e9 presidente \"ad interim\" della sezione calcio biancoceleste per pochi mesi nel 1938. Nel 1959 fu eletto Presidente Generale del sodalizio biancoceleste. Molto attivo lo \u00e8 stato anche per le sezioni Nuoto e Pallanuoto, avendone fatto parte gi\u00e0 come atleta."}
{"id": "3034729", "revid": "599013", "url": "https://it.wikipedia.org/wiki?curid=3034729", "title": "Cabe\u00e7\u00e3o", "text": "Caratteristiche tecniche.\nGiocava come portiere; nonostante l'altezza, inferiore al metro e ottanta, riusc\u00ec a imporsi come uno dei migliori portieri dell'epoca, contendendo spesso a Gilmar il posto da titolare al Corinthians.\nCarriera.\nClub.\nFin da giovanissimo gioc\u00f2 per le giovanili del Corinthians \u2014 nelle quali entr\u00f2 a otto anni, vincendo svariati trofei di categoria \u2014 e debutt\u00f2 in prima squadra nel 1949. Nel 1951 disput\u00f2 da titolare il vittorioso campionato Paulista, mentre l'annata successiva lo vide sedere in panchina, con il suo posto preso da Gilmar. Pass\u00f2 anche svariati periodi in prestito, ma la societ\u00e0 non lo cedette a titolo definitivo fino al 1967, anno in cui pass\u00f2 al Juventus, club paulista. Dal 1967 al 1969 gioc\u00f2 per la Portuguesa Santista.\nNazionale.\nGioc\u00f2 solo una partita, peraltro non ufficiale, con la nazionale brasiliana, subentrando a Veludo. Fu convocato in qualit\u00e0 di terzo portiere al ."}
{"id": "3034741", "revid": "3115", "url": "https://it.wikipedia.org/wiki?curid=3034741", "title": "Ferrovia Centrale Umbra (azienda)", "text": "Ferrovia Centrale Umbra s.r.l., conosciuta anche con la sigla FCU, era una societ\u00e0 ferroviaria a capitale interamente pubblico che gestiva direttamente la Ferrovia Centrale Umbra e, per conto di Trenitalia, i servizi ferroviari lungo le linee statali Foligno-Terontola e Terni-L'Aquila. Dal 1\u00ba dicembre 2010 \u00e8 confluita con altre aziende umbre del settore nella neo costituita Umbria Mobilit\u00e0.\nStoria.\nAlla fine degli anni settanta la societ\u00e0 \"Mediterranea Umbro Aretina\" che aveva in gestione la Ferrovia Centrale Umbra era sull'orlo del fallimento ma la ferrovia venne salvata con l'acquisizione da parte dalla provincia di Perugia e assunse la denominazione \"Ferrovia Centrale Umbra\".\nDa quel momento per la FCU si apr\u00ec un periodo di potenziamento tecnologico: vennero realizzate nuove saldature tre le rotaie e adattato materiale rotabile e carrelli.\nIl 7 agosto 1982 con legge 526 la FCU divenne una ferrovia a gestione commissariale governativa.\nNel 2000 fu costituita la societ\u00e0 a responsabilit\u00e0 limitata \"Ferrovia Centrale Umbra\", a totale capitale pubblico regionale, in ottemperanza alle direttive riguardanti le ex ferrovie concesse.\nCon l'elettrificazione della linea omonima, FCU ha provveduto a comprare nuove automotrici Ale 501/502, denominate \"Pinturicchio\". Queste automotrici sono del tipo \"Minuetto\" e sono certificate per percorrere la rete nazionale.\nIl 15 giugno 2008 Trenitalia ha subappaltato a FCU, in qualit\u00e0 di impresa ferroviaria, l'esercizio passeggeri sulle linee Foligno-Terontola e Terni-L'Aquila.\nMateriale rotabile.\nDal 1993 la ferrovia utilizza esclusivamente rotabili a trazione diesel sulla sua tratta; per il trasporto passeggeri sono utilizzate le ALn 776 (costruite in due versioni: ALn 776 M, monocabina, e ALn 776 B, bicabina), per i merci (servizio non pi\u00f9 attivo) le D.341 di II serie, acquisite di seconda mano dalle FS agli inizi degli anni novanta.\nIl parco rotabili della societ\u00e0 comprende anche due locomotori elettrici (L.152 e L.153), costruiti dalla Breda negli anni venti, inizialmente atti alla linea a corrente alternata monofase a 11.000\u00a0V - 25\u00a0Hz, in seguito convertiti a 3.000\u00a0V corrente continua, utilizzati sino al 1992/93 per trainare treni merci (conservati a Sansepolcro) e due elettromotrici costruite dalla Stanga di Padova, le E.121 ed E.122, ; alcune elettromotrici del gruppo E 100, precisamente le E 105, E 109 ed E 110, accantonate a Sansepolcro, noleggiate nel 1999 alla FCE per l'esercizio della metropolitana a scartamento ordinario di Catania e in seguito restituite. Nel luglio del 1995 alcune unit\u00e0 dello stesso gruppo, precisamente le E 101\u00f7104 e le E 106\u00f7108, furono vendute alle Ferrovie del Gargano assieme alle rimorchiate pilota RP 222 e RP 223.\nNella citt\u00e0 toscana sono accantonati numerosi carri."}
{"id": "3034743", "revid": "726373", "url": "https://it.wikipedia.org/wiki?curid=3034743", "title": "Arrondissement di M\u00f4le-Saint-Nicolas", "text": "L'arrondissement di M\u00f4le-Saint-Nicolas \u00e8 un arrondissement di Haiti facente parte del Dipartimento del Nord-Ovest. Il capoluogo \u00e8 M\u00f4le-Saint-Nicolas. \nSuddivisione amministrativa.\nL'arrondissement di M\u00f4le-Saint-Nicolas comprende 4 comuni:"}
{"id": "3034744", "revid": "415370", "url": "https://it.wikipedia.org/wiki?curid=3034744", "title": "Fondo perpetuo per l'emigrazione", "text": ""}
{"id": "3034747", "revid": "1929943", "url": "https://it.wikipedia.org/wiki?curid=3034747", "title": "Remo Forlivesi", "text": "Carriera.\nPallanuotista.\nPrima di passare all'attivit\u00e0 calcistica, Forlivesi si era sempre distinto per la sua abilit\u00e0 nel nuoto e nella pallanuoto. Partecipa alle partite di dimostrazione della S.S. Lazio Nuoto alle Acque Albule di Tivoli il 21 agosto 1904.\nCalciatore.\nInizialmente aggregato alla prima squadra ma appartenente alla squadra delle riserve, fu per anni portiere di riserva della Lazio."}
{"id": "3034757", "revid": "298229", "url": "https://it.wikipedia.org/wiki?curid=3034757", "title": "Italia ai campionati europei di atletica leggera 2010", "text": "La nazionale italiana ai campionati europei di atletica leggera 2010, che si sono tenuti a Barcellona dal 27 luglio al 1\u00ba agosto, era composta inizialmente da 70 atleti (40 uomini e 30 donne), numero che passa poco dopo a un definitivo 73 (44 uomini, 29 donne).\n\u00c8 una spedizione numericamente inferiore solo a quella degli ultimi due campionati (G\u00f6teborg e Monaco di Baviera con rispettivamente 82 e 95 atleti).\nLa portabandiera alla cerimonia d'apertura il 26 luglio \u00e8 stata Antonietta Di Martino, il capitano \u00e8 Nicola Vizzoni. Della squadra fanno parte 7 atleti esordienti agli Europei.\nPrima di questa edizione dei campionati la squadra italiana aveva gi\u00e0 conquistato un totale di 107 medaglie: 34 d'oro, 36 d'argento, 37 di bronzo. Nel 2010 non ottiene sul campo nessuna medaglia d'oro, ma ne conquista 4 d'argento e due di bronzo classificandosi all'ottavo posto nella classifica a punti grazie a 24 finalisti e 92 punti complessivi. La squalifica successiva delle due maratonete arrivate prima d\u00e0 l'oro ad Anna Incerti nel 2012. Si aggiunge, successivamente, il 30 luglio 2014, anche l'oro per Alex Schwazer, in virt\u00f9 della squalifica per irregolarit\u00e0 nel passaporto biologico del maratoneta russo Stanislav Emel'janov classificatosi, originariamente, primo.. Sarebbe stata la prima volta dagli Europei del 1958 che la squadra italiana non avrebbe conquistato nessuna medaglia d'oro. A questi risultati vanno aggiunti due podi nella Coppa Europa di maratona, sia femminile che maschile. Nell'edizione precedente, quella di G\u00f6teborg, la squadra azzurra aveva vinto tre medaglie ed ottenuto 19 finalisti per un totale di 62 punti.\nMedagliere.\nLa staffetta 4x100 corre in 38\"17 battendo il primato nazionale che resisteva dai campionati del mondo di Helsinki 1983.\nConvocazioni.\nIl 9 luglio 2010 il direttore tecnico Francesco Uguagliati ha diramato la lista degli atleti convocati per Barcelona 2010.\nInoltre, alla data iniziale delle convocazioni, sono stati considerati \"atleti in verifica\" (cio\u00e8 che hanno tempo per stabilire risultati da conferma): Diego Marani (200 m), i tre ottocentisti qui sopra (800 m), Daniele Greco (salto triplo) e Gianluca Tamberi (tiro del giavellotto). Dopo la rinuncia di quest'ultimo, sono stati confermati gli ottocentisti e restava da verificare la partecipazione di Greco per un problema al tallone, confermata pochissimo dopo."}
{"id": "3034761", "revid": "1543377", "url": "https://it.wikipedia.org/wiki?curid=3034761", "title": "Dalfi d'Alvernha", "text": "Alcuni studiosi pensano che lui fosse chiamato Roberto (Roberto IV, Delfino d'Alvernia), ma non vi \u00e8 nessuna prova corroborante al riguardo, dato che questa ipotesi si basa sulla copia di un unico documento, molto contestato. Nel 1199, il suo sigillo rappresenta un delfino, con la scritta latina \"Sigillum Delphini\".\nOrigine.\nDelfino o Roberto fu il figlio maschio primogenito del Conte d'Alvernia, Guglielmo VII e della sua seconda moglie, Marchesa d'Albon, figlia di Ghigo IV d'Albon delfino del Viennois e conte di Albon e della moglie, Clemenza detta Margherita di M\u00e2con, come ci ricorda la \"Vita Margarit\u00e6 Albonensis comitiss\u00e6\".Guglielmo VII d'Alvernia fu l'unico figlio del Conte d'Alvernia, Roberto III e della moglie, Beatrice, la figlia del conte d'Albon, Ghigo III (secondo lo storico, chierico, canonista e bibliotecario francese, \u00c9tienne Baluze, non era Beatrice, ma una donna di cui non si conoscono n\u00e9 il nome n\u00e9 gli ascendenti.\nBiografia.\nVerso il 1150, suo padre, Guglielmo VII fu attaccato dallo zio, anche lui di nome Guglielmo, che con la forza gli sottrasse gran parte dei territori della contea; Guglielmo si appell\u00f2 al re di Francia, Luigi VII, che per\u00f2 appoggi\u00f2 lo zio, che dal 1155, si fregi\u00f2 del titolo di conte d'Alvernia, Guglielmo VIII detto il Vecchio; Guglielmo VII mantenne il titolo di conte d'Alvernia sui territori a lui rimasti, con l'appoggio del suo signore, il duca d'Aquitania e re d'Inghilterra, Enrico II; quella porzione di contea costituir\u00e0 un feudo che, con suo figlio, il suo successore, Roberto o Delfino, assumer\u00e0 la denominazione di delfinato d'Alvernia.\nSuo padre, Guglielmo VII, nel 1166, fece due donazioni al priorato di Saint-Robert a Montferrand, definendosi in entrambe conte d'Alvernia; la prima, da solo, invece la seconda, assieme al figlio, Delfino.\nNel 1167, suo padre, Guglielmo VII, assieme a Delfino, fece una donazione all'abbazia di Mauzac.\nSuo padre, Guglielmo VII, mor\u00ec nel 1169, e lasci\u00f2 la parte della contea da lui controllata, che prese il nome di delfinato d'Alvernia, a Delfino, il figlio primogenito, che divenne anche conte di Clermont (vedi Governatori d'Alvernia), verso il 1169, ricevendo in appannaggio le castellanie di Herment e di Vodable, e le signorie di Issoire, Chamali\u00e8res, Montrognon, Plauzat, Champeix, Crocq, Auri\u00e8res, Neschers, Chanonat, Chauriat e Rochefort. Questi diversi possedimenti prenderanno il nome di \"Delfinato d'alvernia\".\nVerso la fine del secolo, dopo la morte del re d'Inghilterra, Riccardo Cuor di Leone, Delfino si sottomise al re di Francia riconoscendosi suo suddito.Il 30 settembre 1199, Delfino assieme al figlio, Guglielmo (\"Delphinus comitis Arvernie et W. filius meus\") si pacificarono col re di Francia, Filippo II Augusto, come ci viene confermato dal documento n\u00ba 501 delle \"Layettes du Tr\u00e9sor des Chartes, Volume 1\".\nNel 1199, Delfino rimase vedovo e con un documento di quello stesso anno conferm\u00f2 le donazioni del testamento della moglie.\nNel 1225, Delfino col nipote, Roberto ed il cugino Guglielmo X d'Alvernia (\"W. filium comitis Guidonis de Alvernia et Delfinum Clari Montis et R. nepotem eius\") siglarono un trattato col re d'Inghilterra, Enrico III, come viene ricordato nel \"Patent Rolls Henry III 1215-1225\".\nTra il 1229 ed il 1230, Delfino assieme al nipote, Roberto (\"Delfinus comes Claromontis et ego Rotbertus, filius Willelmi comitis Claromontis filii eiusdem Delfini\") conferm\u00f2 con un altro documento la sua fedelt\u00e0 al nuovo re di Francia, Luigi IX il Santo, come ci viene confermato dal documento n\u00ba 2038 delle \"Layettes du Tr\u00e9sor des Chartes, Volume 2\".\nDelfino (\"Delfinus comes\") mor\u00ec verso il 1234 il 22 marzo (\"XI Kal Aprilis\"), rammentando anche le donazioni alla cattedrale di Clermont come ci viene ricordato dalle \"Preuves de l'Histoire g\u00e9n\u00e9alogique de la maison d'Auvergne, tome 2\". A Delfino succedette il figlio maschio primogenito, Guglielmo.\nMatrimonio e Discendenza.\nDelfino aveva sposato Guglielmina di Comborn (alcuni la confondono con Hguette, contessa di Montferrand (oggi quartiere di Clermont Ferrand), figlia di Archambaud V, visconte di Comborn, e Jourdaine di P\u00e9rigord. Nel 1199, Guglielmina (\"ego G. comitissa Montisferrandi)\" redasse il suo testamento.Delfino da Guglielmina ebbe quattro figli:\nTrovatore e mecenate.\nRinomato per il suo amore per le arti, essendo all'occasione lui stesso trovatore, era conosciuto in Occitania con il nome di \"el bons Dalfins d'Alvernhe\". Fra i trovatori che lavorarono con lui o cantavano alla sua corte ci sono Peirol, Perdigon, Peire de Maensac, Gaucelm Faidit, e Uc de Saint Circ; suo cugino, il vescovo Roberto di Clermont, ha scambiato versi satirici ed erotici con lui, come fece Riccardo Cuor di Leone. Un \"partimen\" tra Dalfi e Perdigon segna una tappa nella tenzone poetica, iniziata con Guilhem de Saint-Leidier, e ripresa da Azalais de Porcairagues e Raimbaut d'Orange, riguardante la questione se una signora sia disonorata quando abbia una relazione con un amante pi\u00f9 ricco di lei. Una \"tenzone\" sullo stesso soggetto \u00e8 stata composta da Guiraut de Bornelh e dal re Alfonso II di Aragona."}
{"id": "3034762", "revid": "352448", "url": "https://it.wikipedia.org/wiki?curid=3034762", "title": "Guiraut de Bornelh", "text": ""}
{"id": "3034764", "revid": "352448", "url": "https://it.wikipedia.org/wiki?curid=3034764", "title": "Dauphin d'Auvergne", "text": ""}
{"id": "3034767", "revid": "345280", "url": "https://it.wikipedia.org/wiki?curid=3034767", "title": "Linno Linno", "text": "Il Linno Linno \u00e8 un aperitivo alcolico rinfrescante a base di vodka e Crodino popolare nella Sicilia occidentale.\nLa bevanda, come oggi si consuma, trova origine nella citt\u00e0 di Palermo, tra la fine degli anni '80 e l'inizio degli anni '90.\nConsiderando la semplicit\u00e0 della sua composizione, il \"Linno Linno\" ha origini ignote.\nTuttavia il suo nome, deriva con certezza dal siciliano \"Linnu\" (aggettivo traducibile in italiano con il termine \"pulito\" o \"lindo\"), denominazione coniata nella borgata palermitana di \"Pietratagliata\", nei pressi del Corso Calatafimi.\nIl nome \"Linno Linno\", ben descrive la sua caratteristica di \"stroncare\" in modo \"pulito pulito\" (inteso come \"facile facile\") il consumatore della stessa, causando stato di ubriachezza.\nIl connubio tra l'alto tasso alcolico apportato dalla parte di Vodka (variabile in quantit\u00e0 tra il 30% ed il 50%), e la \"rassicurante\" tonalit\u00e0 arancione conferita dall'analcolico Crodino, determinano spesso un consumo ripetuto della bevanda, con conseguente stato d'intossicazione acuta da alcool del consumatore.\nNon esiste una composizione univoca per il \"Linno Linno\", ma varianti locali prodotte dalla libera interpretazione dei baristi.\nLa gradazione alcolica \u00e8 quindi variabile, anche se si pu\u00f2 valutare mediamente in 15\u00b0-20\u00b0.\nMolto diffuso in ambienti motociclistici, il \"Linno Linno\" va servito in bicchiere di tipo \"Tumbler\", con scorza di arancia ed abbondante ghiaccio.\nCol tempo l'aperitivo ha allargato il proprio raggio di diffusione, seppur con moderazione, ad altre regioni italiane come Lombardia, Toscana e Calabria."}
{"id": "3034768", "revid": "901462", "url": "https://it.wikipedia.org/wiki?curid=3034768", "title": "Vitale De Stefano", "text": "Biografia.\nFiglio di Angela e di padre ignoto, inizialmente si dedic\u00f2 al teatro. Molto giovane lasci\u00f2 la Sicilia ed emigr\u00f2 prima a Torino, dove si avvicin\u00f2 al cinema e nel 1909 fu ingaggiato dalla \"Ambrosio Film\", una delle prime case cinematografiche della citt\u00e0, e poi si stabil\u00ec per un breve periodo a Parigi, dove gir\u00f2 alcuni film.\nRitornato in patria, nel 1911 lavor\u00f2 per altre due importanti case cinematografiche torinesi, la \"Itala Film\" e la \"Savoia Film\", interpretando alcune pellicole, tra cui \"Triste fascino\". Nel 1912 torn\u00f2 alla Ambrosio, per la quale lavor\u00f2 per interpretare ruoli principali nei film \"Il pellegrino\", \"Parsifal\", \"Sigfrido\" e \"Satana\".\nL'Itala Film lo richiam\u00f2 per interpretare il ruolo di \"Massinissa\" nel film \"Cabiria\" del 1914. \nDurante la Prima guerra mondiale fu richiamato sotto le armi e quindi costretto ad abbandonare il cinema, e al termine del conflitto riprese la sua attivit\u00e0 a Milano, dove lavor\u00f2 per la \"Proteus Film\" e la \"Rosa Film\". \nDal 1913 al 1916 e dal 1919 al 1921, gir\u00f2 un discreto numero di film da regista, tra i quali \"Agenzia Griffard\", \"Colpa o mistero?\", e una serie di film ispirati ai romanzi di Emilio Salgari, del ciclo \"I corsari delle Antille\". \nUnico film sonoro lo interpret\u00f2 da attore, nel 1942 quando fece una breve apparizione in \"La pantera nera\". "}
{"id": "3034771", "revid": "339392", "url": "https://it.wikipedia.org/wiki?curid=3034771", "title": "FCU s.r.l.", "text": ""}
{"id": "3034773", "revid": "3115", "url": "https://it.wikipedia.org/wiki?curid=3034773", "title": "Go\u00fbgaram", "text": "Go\u00fbgaram \u00e8 un comune rurale del Niger facente parte del dipartimento di Arlit nella regione di Agadez."}
{"id": "3034774", "revid": "287204", "url": "https://it.wikipedia.org/wiki?curid=3034774", "title": "Gougaram", "text": ""}
{"id": "3034776", "revid": "36426", "url": "https://it.wikipedia.org/wiki?curid=3034776", "title": "Raffaello Romanelli", "text": "Biografia.\nIl professor Romanelli fu membro di una famiglia di scultori composta dal padre Pasquale Romanelli, dal figlio Romano. Appunto con il padre comincia gli studi artistici, poi si iscrive all'Accademia di belle arti di Firenze, \u00e8 allievo di Augusto Rivalta (allievo di Giovanni Dupr\u00e9 e una volta diplomato comincia a lavorare nell'atelier di famiglia. Nel 1880 vinse il pensionato di Roma con un Muzzio Scevola, e ottenne il premio quadriennale dell'Accademia con l'Opera L'Indemoniato che si Getta ai Piedi di Cristo.\nA 30 anni, nel 1889 \u00e8 eletto giudice per l'Italia nella sezione delle Arti per l'Esposizione Universale di Parigi.\nGi\u00e0 da giovane vince molti concorsi, sia nazionali che internazionali (Argentina, Cuba, Francia, Germania, Romania, Russia, Stati Uniti d'America e Venezuela), venendo particolarmente apprezzato negli Stati Uniti, molte sue opere si trovano a Detroit e Kansas City, dove gli \u00e8 stato addirittura dedicato un parco, il \"Romanelli Garden\", e in Romania, dove fu l'artista ufficiale della famiglia reale, di cui ha dipinto quattro ritratti, e dove ha realizzato 40 opere.\nIn Italia invece tra le sue opere maggiori possiamo ricordare il monumento al re Carlo Alberto, il monumento di Giuseppe Garibaldi a Siena, il busto di Benvenuto Cellini sul Ponte Vecchio di Firenze e il cenotafio di Donatello nella basilica di San Lorenzo, sempre a Firenze.\nLavor\u00f2 anche a Livorno, dove si occup\u00f2 delle decorazioni scultoree della cappella Bastogi nel cimitero della Misericordia e del busto a \"Benedetto Brin\".\nMa la sua fama \u00e8 legata al grande gruppo in bronzo da lui eretto agli \"studenti caduti a Curtatone\" nell'Univesti\u00e0 di Siena e al colossale monumento equestre a Carlo Alberto al giardino del Palazzo del Quirinale in Roma.\nHa insegnato all'Accademia delle Belle Arti di Firenze."}
{"id": "3034780", "revid": "124621345", "url": "https://it.wikipedia.org/wiki?curid=3034780", "title": "Riccobaldo da Ferrara", "text": "Biografia.\nNacque a Ferrara (o nel ferrarese), con tutta probabilit\u00e0 nel 1246, da un certo Bonmercato. Il 4 ottobre 1251, \"puer\", assiste in Ferrara al transito di Innocenzo IV; il 17 febbraio 1264, \"adulescens\", \u00e8 presente nella sua citt\u00e0 ai funerali di Azzo VII d'Este; compare come testimone in uno statuto ferrarese del 15 dicembre 1274; nel maggio 1282 lo si trova a Faenza; sigla tre documenti nel 1290 a Reggio Emilia, dove esplica la funzione di notaio del vicario di Obizzo II d'Este, potest\u00e0 di quella citt\u00e0; lo sappiamo a Padova nel 1293, a Ravenna nel 1297-1300, dove esercita la sua professione, a Ferrara nel 1308, di nuovo a Padova in anni imprecisati fra 1308 e 1313, e a Ferrara nel 1310; mor\u00ec dopo il 1318.\nIl nome proprio, Gervasio, l'appartenenza alla famiglia Mainardi, il canonicato esercitato a Ravenna, sono equivoci frutto dell'erudizione poco avvertita soprattutto dei secoli XVII-XVIII; \u00e8 certo, invece, per sua diretta indicazione, che godesse dei titoli di \"dominus\" e di \"magister\". Poich\u00e9 Riccobaldo si dice esule, si \u00e8 tentato di giustificare, da parte di Aldo Francesco Mass\u00e8ra, quell'esilio come adesione al partito di Aldobrandino d'Este, in forte contrasto con il fratello Azzo VIII d'Este signore a Ferrara; ma si tratta di ipotesi che non ha trovato finora alcun supporto. Sulla sua avversione agli Estensi, facilmente rilevabile in alcune opere - ma per nulla presente in altre -, rimangono ancora molte perplessit\u00e0, in particolare se si considera che egli fu appunto notaio del vicario di Obizzo II, e che a Ravenna pare essere vissuto all'ombra di quell'Obizzo Sanvitale presule ravennate, noto fautore della famiglia d'Este, mentre nel 1308 \u00e8 a Ferrara a giurare fedelt\u00e0 alla chiesa romana immediatamente dopo la cacciata degli Estensi dal dominio della citt\u00e0.\nTestimone di primo e primissimo piano delle vicende politiche della sua citt\u00e0, lo \u00e8 qualche volta nel quadro generale della storia d'Italia, per qualche spunto anche nelle opere non decisamente storiche, come quelle geografiche.\nIl suo itinerario culturale \u00e8 per qualche aspetto sufficientemente chiarito, mentre per qualche altro rimane ancora non indagato, ma molto si sta attivamente facendo. Recente \u00e8 l'attribuzione a Riccobaldo di un carme politico latino, celebrante la libert\u00e0 della sua Ferrara, in cui risultano trasparenti citazioni di diversi lirici latini, rarissimi nella cultura del periodo. Se quindi le liriche attribuitegli dal falsario settecentesco Girolamo Baruffaldi sicuramente non gli appartengono, rimane che l'appellativo di \"magister\" e la frase di Riccobaldo in cui vecchio si dice dedito a \"melioribus studiis\" sono certamente da riconsiderare.\nTuttavia, il primo impulso a scrivere gli venne, per sua esplicita ammissione, dal contatto con gli archivi inizialmente di Nonantola e poi di Ravenna. A Ravenna conobbe - come ci dice lui stesso - il \"Chronicon\" di Eusebio di Cesarea nella versione compilata di Girolamo, e con tutta probabilit\u00e0 anche la descrizione geografica del mondo dell'Anonimo Ravennate; a Nonantola sicuramente la continuazione della \"Cronaca di Girolamo\" scritta da Prospero d'Aquitania.\nPer questo notevolissimo ampliarsi delle sue conoscenze Riccobaldo dovette sicuramente molto alla frequentazione con l'ambiente dei preumanisti padovani, da cui prese ma a cui probabilmente anche diede; la sua figura \u00e8 oggi doverosamente da inquadrare tra quelle di primissimo piano nella storia della nostra cultura, dopoch\u00e9, fino ad anni non lontani, \u00e8 stata fin troppo trascurata anche da storici di valore.\nAltre opere di Riccobaldo, oltre a quelle di cui si riferisce in seguito, sono le compilazioni geografiche, una delle quali, \"De locis orbis\", \u00e8 stata edita solo nel 1986, mentre l'altra, \"De origine urbium Italie\", \u00e8 ancora inedita (al 2013). I due trattatelli, non databili con precisione, ma il primo della piena maturit\u00e0, ed il secondo dell'ultima fase della sua vita, sono testimoniati dai mss. Citt\u00e0 del Vaticano, Biblioteca Apostolica Vaticana, Ottob. Iat. 2072, cc. 45-58 e Parma, Biblioteca Palatina, Parm. 331, cc. 45-67, il primo; Venezia, Bib. Naz. Marciana, Lat. X, 169 (3847), cc. 2-31, il secondo."}
{"id": "3034781", "revid": "1543377", "url": "https://it.wikipedia.org/wiki?curid=3034781", "title": "Iferou\u00e2ne", "text": "Iferou\u00e2ne \u00e8 un comune rurale del Niger facente parte del dipartimento di Arlit nella regione di Agadez.\nQua \u00e8 nato il politico Brigi Rafini."}
{"id": "3034784", "revid": "287204", "url": "https://it.wikipedia.org/wiki?curid=3034784", "title": "Iferouane", "text": ""}
{"id": "3034788", "revid": "1305772", "url": "https://it.wikipedia.org/wiki?curid=3034788", "title": "Richmond Heights", "text": ""}
{"id": "3034790", "revid": "1632387", "url": "https://it.wikipedia.org/wiki?curid=3034790", "title": "Marilyn vos Savant", "text": "Biografia.\nNasce a Saint Louis da Joseph Mach, un discendente dello scienziato Ernst Mach, e da Marina vos Savant, immigrati rispettivamente dalla Germania e dall'Italia.\nLa misurazione del suo QI avvenne la prima volta nel 1956, quando all'et\u00e0 di 10 anni, grazie il \"test Stanford-Binet\", le fu misurata un'et\u00e0 mentale di 22 anni e 8 mesi, e quindi un QI di 228. Successivamente Ronald K. Hoeflin colloc\u00f2 il QI a un valore leggermente minore, 218. Nella seconda met\u00e0 degli anni '80 Hoeflin us\u00f2 il Mega test, arrivando a calcolare un QI di 186 senza cambiare significativamente i risultati ottenuti, che nella nuova scala hanno comunque una rarit\u00e0 di 1 su 30 milioni.\nIn ogni caso si tratta di un valore molto alto, se confrontato al QI di 160 attribuito ad Albert Einstein oppure a Stephen Hawking e al QI medio mondiale di 100. Vos Savant stessa si \u00e8 dichiarata scettica sulle possibilit\u00e0 di misurare con esattezza il QI.\nSin dal 1986, sulla rivista Parade, scrive la rubrica domenicale \"Ask Marilyn\", in cui risponde alle domande dei lettori su una variet\u00e0 di argomenti e risolve enigmi logico-matematici. Tra questi, particolare risonanza ebbe la sua spiegazione del Problema di Monty Hall. \u00c8 stata nominata da Toastmasters International tra i cinque migliori oratori del 1999 (\"Five Outstanding Speakers of 1999\"), e nel 2003 ha ricevuto dottorato onorario in lettere dal College of New Jersey."}
{"id": "3034796", "revid": "1305772", "url": "https://it.wikipedia.org/wiki?curid=3034796", "title": "Rockledge", "text": ""}
{"id": "3034797", "revid": "1149807", "url": "https://it.wikipedia.org/wiki?curid=3034797", "title": "Ichiban ushiro no dai ma\u014d", "text": " \u00e8 una serie di light novel giapponesi ideate da Sh\u014dtar\u014d Mizuki e disegnate da Souichi It\u014d. Sono edite da HJ Bunko e attualmente ne sono stati prodotti 8 volumi. Il 19 settembre 2008 \u00e8 stato pubblicato il primo capitolo dell'adattamento manga disegnato sempre da Souichi It\u014d sul magazine \"sh\u014dnen\" \"Champion Red\" ed il primo \"tank\u014dbon\" \u00e8 stato pubblicato il 5 giugno 2009. Un adattamento anime prodotto dallo studio Artland e diretto da Takashi Watanabe \u00e8 andato in onda sulla rete televisiva AT-X dal 2 aprile al 18 giugno 2010 per un totale di 12 episodi. Nella successiva edizione Blu-ray in ogni disco \u00e8 stato aggiunto uno speciale.\nTrama.\nSai Akuto \u00e8 uno studente appena trasferitosi all'Accademia delle Arti Magiche dove vorrebbe realizzare il sogno che ha fin da piccolo cio\u00e8 quello di diventare un sommo sacerdote e cos\u00ec cambiare le cose che non vanno nel mondo. Alla stazione incontra Junko Hattori una ragazza che come lui frequenta l'Accademia e che appartiene alla famiglia Suhara incaricata di proteggere l'imperatore. Avendo sogni cos\u00ec simili decidono di scambiarsi un giuramento d'amicizia e se uno dei due dovesse romperlo colui che lo far\u00e0 morir\u00e0 con quella spada. Appena giunto all'Accademia \u00e8 necessario sottoporsi ad un test di idoneit\u00e0 fisica che dice anche agli studenti quale sar\u00e0 la loro occupazione futura. Incredibilmente quando giunge il momento del test di Akuto lo spirito artificiale prevede che il ragazzo diventer\u00e0 il futuro \"signore dei demoni\". Dopo questa rivelazione tutta la scuola ha terrore del nuovo arrivato ed anche Junko si sente tradita. La sera, cercando di andare a trovare Junko per chiarire le cose, incontra un'altra studentessa di nome Soga K\u0113na che dice di conoscere gi\u00e0 il ragazzo anche se lui non se lo ricorda. Nello stesso momento arriva anche Korone un Liladan incaricato dal governo di sorvegliare Akuto 24 ore su 24. I giorni per Akuto sono sempre pi\u00f9 difficili ed inoltre a lui sono interessate altre tre ragazze: Fujiko Etou, Lily Shiraishi e Eiko Teruya che per motivi differenti gli hanno messo gli occhi addosso.\nMedia.\nLight novel.\nLa light novel, scritta da Sh\u014dtar\u014d Mizuki e disegnata da Souichi It\u014d, \u00e8 stata pubblicata dal 1\u00ba febbraio 2008 al 29 marzo 2014 da Hobby Japan sotto l'etichetta HJ Bunko per un totale di tredici volumi.\nManga.\nL'adattamento manga scritto da Sh\u014dtar\u014d Mizuki e disegnato da Souichi It\u014d, \u00e8 stato serializzato dal 19 settembre 2008 al 19 dicembre 2013 sulla rivista \"Champion Red\" edita da Akita Shoten. I vari capitoli sono stati poi raccolti in cinque volumi \"tank\u014dbon\" pubblicati tra il 20 maggio 2009 ed il 18 aprile 2014.\nEssendo attualmente inedito in Italia, i titoli dei capitoli dell'opera sono tradotti letteralmente.\nDrama CD.\nSono stati pubblicati due drama CD prodotti da Edge Records. Il primo \u00e8 uscito il 25 febbraio 2009 mentre il secondo il 30 settembre dello stesso anno.\nAnime.\nL'adattamento anime \u00e8 stato trasmesso dal 3 aprile al 18 giugno 2010 sui canali Tokyo MX TV, Chiba TV, Sun TV ed in simulcast dal sito Anime News Network e da Crunchyroll. Una versione priva di censura \u00e8 stata inoltre trasmessa due giorni dopo sul canale AT-X. La sigla di apertura dell'anime si intitola \"REALOVE:REALIFE\" ed \u00e8 cantata dal gruppo pop femminile Sphere mentre la sigla di chiusura \u00e8 \"Everyday Sunshine Line!\" di [Natsuko Aso]"}
{"id": "3034799", "revid": "1543377", "url": "https://it.wikipedia.org/wiki?curid=3034799", "title": "Timia", "text": "Timia \u00e8 un comune rurale del Niger facente parte del dipartimento di Arlit nella regione di Agadez."}
{"id": "3034800", "revid": "287204", "url": "https://it.wikipedia.org/wiki?curid=3034800", "title": "Rome (Pennsylvania)", "text": ""}
{"id": "3034801", "revid": "726373", "url": "https://it.wikipedia.org/wiki?curid=3034801", "title": "Arrondissement di Port-de-Paix", "text": "L'arrondissement di Port-de-Paix \u00e8 un arrondissement di Haiti facente parte del dipartimento del Nordovest. Il capoluogo \u00e8 Port-de-Paix. \nSuddivisione amministrativa.\nL'arrondissement di Port-de-Paix comprende 4 comuni:"}
{"id": "3034802", "revid": "309289", "url": "https://it.wikipedia.org/wiki?curid=3034802", "title": "Batyr", "text": "Il Batyr () \u00e8 un fiume della Russia siberiana orientale, affluente di destra della Achtaranda (bacino idrografico del Viljuj). Scorre nel Mirninskij ulus della Sacha-Jacuzia.\nNasce e scorre su tutto il percorso attraverso la regione rilevata dell'altopiano del Viljuj, confluendo poi da destra nel fiume Achtaranda, a 59\u00a0km dalla foce. Il maggior affluente \u00e8 il fiume Chalabys (55\u00a0km), proveniente dalla sinistra idrografica.\nCome tutti i fiumi della zona \u00e8 gelato, mediamente, da ottobre a fine maggio."}
{"id": "3034803", "revid": "181699", "url": "https://it.wikipedia.org/wiki?curid=3034803", "title": "Alymd\u017ea", "text": "La Alymd\u017ea (anche \"Alymd'a\") \u00e8 un fiume della Russia siberiana nordorientale (Repubblica Autonoma della Sacha-Jacuzia), ramo sorgentizio di destra della Achtaranda (bacino idrografico del Viljuj).\nNasce e scorre nella sezione sudorientale del vasto altopiano del Viljuj; unendosi con il fiume \"Olgujdach\" d\u00e0 origine alla Achtaranda. I maggiori affluenti sono i piccoli fiumi \"Kurakkalyr\" (50\u00a0km) dalla destra idrografica, \"Alymd\u017ea-Tuorata\" (66\u00a0km) dalla sinistra.\nCome tutti i fiumi della zona, la Alymd\u017ea \u00e8 gelata, mediamente, da ottobre a fine maggio."}
{"id": "3034804", "revid": "729019", "url": "https://it.wikipedia.org/wiki?curid=3034804", "title": "Volo Merpati Nusantara Airlines 836", "text": "Il Volo Merpati Nusantara Airlines 836 era un volo di linea nazionale tra Sorong e Manokwari, in Indonesia. Il 13 aprile 2010 il 737-300 che operava il volo, oltrepass\u00f2 la soglia della pista nella fase finale dell'atterraggio. Sebbene l'aeromobile si fosse spezzato in tre parti, tutte le persone a bordo si sono salvate, anche se 44 di esse riportarono ferite di vario grado.\nL'aereo.\nL'aereo coinvolto nell'incidente era un Boeing 737-300, numero di registrazione PK-MDE, entrato in servizio nel 1990 con United Airlines e ceduto a Merpati Nusantara Airlines nel 2009. Fino al giorno dell'incidente aveva accumulato 54759 ore di volo.\nL'incidente.\nAlle 11:00 ore locali (02:00 UTC) il volo 836, dopo essere atterrato all'Aeroporto di Rendani proveniente dall'Aeroporto di Sorong, probabilmente a causa delle cattive condizioni meteorologiche, oltrepass\u00f2 la soglia della pista e colp\u00ec degli alberi, riportando il distacco dell'ala sinistra, mentre il resto della fusoliera si ferm\u00f2 circa 200 m dopo, quando anche la coda si distacc\u00f2. Il pilota aveva accumulato oltre 16.000 ore di volo e il primo ufficiale pi\u00f9 di 22.000 ore. Il velivolo stava trasportando 103 passeggeri e sei membri dell'equipaggio; 34 persone riportarono ferite lievi, mentre altre 10 riportarono ferite gravi. Le condizioni atmosferiche al momento dell'incidente erano di pioggia e nebbia."}
{"id": "3034806", "revid": "767487", "url": "https://it.wikipedia.org/wiki?curid=3034806", "title": "Four Letter Word (Silent Rage)", "text": "Four Letter Word \u00e8 il quarto album dei Silent Rage, uscito nel 2008 per l'etichetta discografica Frontiers Records."}
{"id": "3034807", "revid": "124123", "url": "https://it.wikipedia.org/wiki?curid=3034807", "title": "Ernesto Sanz", "text": "Attualmente \u00e8 senatore per la provincia di Mendoza ed \u00e8 stato, dal 2009 al 2011, il presidente dell'UCR."}
{"id": "3034808", "revid": "414902", "url": "https://it.wikipedia.org/wiki?curid=3034808", "title": "Mercato dei cambi", "text": ""}
{"id": "3034810", "revid": "1305772", "url": "https://it.wikipedia.org/wiki?curid=3034810", "title": "Roscommon", "text": ""}
{"id": "3034812", "revid": "726373", "url": "https://it.wikipedia.org/wiki?curid=3034812", "title": "Arrondissement di Saint-Louis-du-Nord", "text": "L'arrondissement di Saint-Louis-du-Nord \u00e8 un arrondissement di Haiti facente parte del dipartimento del Nordovest. Il capoluogo \u00e8 Saint-Louis-du-Nord. \nSuddivisione amministrativa.\nL'arrondissement di Saint-Louis-du-Nord comprende 2 comuni:"}
{"id": "3034814", "revid": "1543377", "url": "https://it.wikipedia.org/wiki?curid=3034814", "title": "Dirkou", "text": "Dirkou \u00e8 un comune rurale del Niger facente parte del dipartimento di Bilma nella regione di Agadez."}
{"id": "3034816", "revid": "181699", "url": "https://it.wikipedia.org/wiki?curid=3034816", "title": "Olgujdach", "text": "L'Olgujdach ( anche traslitterato come \"Olgujdah\") \u00e8 un fiume della Russia siberiana nordorientale (Repubblica Autonoma della Sacha-Jacuzia), braccio sorgentifero di sinistra della Achtaranda (bacino idrografico del Viljuj).\nHa origine dal piccolo lago \"Tojmochu\"; scorre su tutto il percorso attraverso la regione rilevata dell'altopiano del Viljuj, confluendo poi da sinistra nel Viljuj. Il maggior affluente \u00e8 il piccolo fiume \"Allach\" (80\u00a0km), proveniente dalla sinistra idrografica.\nCome tutti i fiumi della zona, l'Olgujdach \u00e8 gelato, mediamente, da ottobre a maggio."}
{"id": "3034824", "revid": "287204", "url": "https://it.wikipedia.org/wiki?curid=3034824", "title": "Carl Barat", "text": ""}
{"id": "3034827", "revid": "1318658", "url": "https://it.wikipedia.org/wiki?curid=3034827", "title": "Djado", "text": "Djado \u00e8 un comune rurale del Niger facente parte del dipartimento di Bilma nella regione di Agadez.\nL'altipiano e le rovine della citt\u00e0 fortificata di Djado sono considerati Patrimonio dell'umanit\u00e0 dall'UNESCO.\nIl sito di Djado \u00e8 un complesso fortificato molto antico, situato in una delle regioni di montagna e altopiano iperaride pi\u00f9 inaccessibili del Sahara centrale. L'interesse di questa zona \u00e8 ben noto agli archeologi che hanno portato alla luce numerosi siti rupestri e rovine di antiche citt\u00e0.\nEcologicamente, il sito \u00e8 un esempio di un ecosistema iper-arido in cui sopravvivono grandi ungulati come mufloni e gazzelle.\nIl Djado \u00e8 anche un corridoio di migrazione addax tra l'Algeria e il Ciad attraverso il Niger. In quanto tale, costituisce un importante corridoio per la biodiversit\u00e0.\nLe stazioni rupestri sono rappresentative del genio creativo delle antiche popolazioni del Sahara come in Tassili n'Ajjer, Adrar e A\u00efr.\nI Fortini rappresentano i primi elementi architettonici in pietra a secco e argilla che si possono trovare da Tichitt a Walata in Mauritania o nel Tibesti (confine Niger-Ciad). Simboleggiano le prime civilt\u00e0 organizzate del periodo del prosciugamento del Sahara: Garamante, Libico-Berbero, Toubou e altri gruppi di popolazione nera.\nL'isolamento di Djado ha fatto s\u00ec che questo sito non abbia subito alcuna pressione umana in grado di danneggiarlo. Anche questo sito archeologico \u00e8 costituito da stazioni rupestri. Non sono mai stati effettuati scavi sui forti e le rovine sono rimaste intatte. (Tratto dalla pagina Wikipedia FR)."}
{"id": "3034830", "revid": "1543377", "url": "https://it.wikipedia.org/wiki?curid=3034830", "title": "Fachi", "text": "Fachi \u00e8 un comune rurale del Niger facente parte del dipartimento di Bilma nella regione di Agadez."}
{"id": "3034831", "revid": "648716", "url": "https://it.wikipedia.org/wiki?curid=3034831", "title": "Noutu", "text": "Il noutu \u00e8 un rito di circoncisione praticato in Africa equatoriale che coinvolge i figli dei \"Medje Mangbetu\", gruppo di sedentari, e quelli dei pigmei \"Asoa\", i cosiddetti \"selvaggi\" della foresta.\nQuesta pratica d'iniziazione viene effettuata per sancire un'alleanza tra i due gruppi, il primo di coltivatori e l'altro di cacciatori-raccoglitori (quest'ultimo denominato \"societ\u00e0 acquisitiva\"). Proprio grazie a quest'alleanza entrambi i gruppi coinvolti nel Noutu potranno attingere l'uno dalle risorse dell'altro. I due piccoli coinvolti nel rito di circoncisione diverranno infatti \"amekenge\", fratelli di sangue, e, dopo aver decretato la \"fratellanza\", dovranno condividere e spartire le risorse a loro disposizione per il resto della loro vita.\nPu\u00f2 essere definita un'alleanza economica, poich\u00e9 il padre Mangbetu far\u00e0 circoncidere suo figlio scegliendo con molta cura la famiglia del figlio Asoa col quale far circoncidere il proprio (tender\u00e0 a selezionare una famiglia Asoa che dispone di risorse diverse dalle proprie). \nSar\u00e0 sempre un Mangbetu a scegliere il figlio Asoa e non viceversa, poich\u00e9 vi \u00e8 un rapporto di subalternit\u00e0 e di dipendenza nei confronti dei Mangbetu, coi quali converr\u00e0 instaurare i rapporti di scambio per le risorse di cui dispongono."}
{"id": "3034836", "revid": "726373", "url": "https://it.wikipedia.org/wiki?curid=3034836", "title": "Arrondissement di Bainet", "text": "L'arrondissement di Bainet \u00e8 un arrondissement di Haiti facente parte del dipartimento del Sud-Est. Il capoluogo \u00e8 Bainet. \nSuddivisione amministrativa.\nL'arrondissement di Bainet comprende 2 comuni:"}
{"id": "3034839", "revid": "3115", "url": "https://it.wikipedia.org/wiki?curid=3034839", "title": "Bosso (Niger)", "text": "Bosso \u00e8 un comune rurale del Niger facente parte del dipartimento di Diffa nella regione omonima."}
{"id": "3034844", "revid": "28592", "url": "https://it.wikipedia.org/wiki?curid=3034844", "title": "Palazzo Carizza", "text": "Palazzo Carizza \u00e8 un'architettura civile settecentesca di Cerreto Sannita. \nStoria.\nL'edificio, oggi di propriet\u00e0 dei Marchitto, ha avuto origine da una modesta abitazione pervenuta nel 1712 a Girolamo Carizza e quindi al medico dottor Libero Carizza che acquist\u00f2 alcune case confinanti.\nUlteriori ampliamenti avvennero quando il palazzo pervenne a Tommaso Carizza, figlio di Libero, che acquist\u00f2 altre case nella parte occidentale sino a giungere all'attuale vico Cipressi. \nDescrizione.\nIl portale principale \u00e8 costituito da bugne a cuscinetto che si alternano a bugne a punta di diamante; le bugne sono decorate, nella parte interna, da fregi in pietra. \nIl portone principale possiede una bellissima rosta in legno in stile rococ\u00f2 costituita da elementi floreali che nascono dal putto centrale. \nIl piano nobile \u00e8 caratterizzato da un susseguirsi di balconi e finestre sovrastate da oculi, il tutto incorniciato da stucchi settecenteschi. \nLa struttura interna \u00e8 quella tipica del palazzo cerretese: il doppio androne, la scala che nasce dal cortile interno e la loggia al termine di questa. "}
{"id": "3034845", "revid": "287204", "url": "https://it.wikipedia.org/wiki?curid=3034845", "title": "ChemSpider", "text": "ChemSpider \u00e8 un database di molecole chimiche di propriet\u00e0 della Royal Society of Chemistry.\nContenuti e contributi.\nIl database contiene pi\u00f9 di 26 milioni di molecole provenienti da oltre 400 fonti. ChemSpider pu\u00f2 essere aggiornato dai suoi utenti che possono contribuire depositando strutture chimiche, spettrometrie, e curando i contenuti.\nUtilizzo.\n\u00c8 possibile effettuare ricerche nel database con diverse modalit\u00e0:\nStoria.\nChemSpider \u00e8 stato acquistato dalla Royal Society of Chemistry nel maggio del 2009. Prima di questa acquisizione ChemSpider era controllato da una societ\u00e0 privata, ChemZoo Inc. Il sistema era stato lanciato nel marzo 2007 in formato beta e successivamente reso pubblico nel marzo 2008."}
{"id": "3034846", "revid": "352448", "url": "https://it.wikipedia.org/wiki?curid=3034846", "title": "Vescovo di Rodez", "text": ""}
{"id": "3034847", "revid": "33689", "url": "https://it.wikipedia.org/wiki?curid=3034847", "title": "Igigi", "text": "Imi \ud808\udd3f\ud808\ude2a I-mi 2192-2191 a.C. ca. (1 anno). \nLa successione fu incerta, l'anarchia fu causata dall'invasione dei Gutei.\nNanum \ud808\ude3e\ud808\ude61\ud808\udf1d Na-nu-um 2191-2190 a.C. ca. (1 anno). La successione fu incerta, l'anarchia fu causata dall'invasione dei Gutei \nIlulu \ud808\udd4b\ud808\uddfd Ilu-lu 2190-2189 a.C. ca. (1 anno). Successione incerta, l'anarchia dovuta all'invasione dei Gutei ultimo dei quattro rivali di breve durata in competizione per il trono in seguito alla morte di Shar-kali-sharri, probabilmente fu un sovrano Guteo.\nDopo di essi ascese al trono il re Dudu.\nIgigi era anche un termine usato per riferirsi agli dei del cielo nella mitologia sumera."}
{"id": "3034848", "revid": "204391", "url": "https://it.wikipedia.org/wiki?curid=3034848", "title": "Monococco", "text": ""}
{"id": "3034849", "revid": "1543377", "url": "https://it.wikipedia.org/wiki?curid=3034849", "title": "Ch\u00e9timari", "text": "Ch\u00e9timari \u00e8 un comune rurale del Niger facente parte del dipartimento di Diffa nella regione omonima."}
{"id": "3034850", "revid": "370187", "url": "https://it.wikipedia.org/wiki?curid=3034850", "title": "Distretto di Girgenti", "text": "Il distretto di Girgenti, con capoluogo a Girgenti, oggi Agrigento, fu una delle suddivisioni amministrative del Regno delle Due Sicilie, subordinate alla provincia di Girgenti, soppressa nel 1860.\nIstituzione e soppressione.\nFu istituito nel 1812 con la Costituzione del Regno di Sicilia.\nCon una legge varata l'11 ottobre 1817 che riform\u00f2 la ripartizione territoriale del Regno delle Due Sicilie a seguito della fusione della corona napoletana con quella siciliana, l'ente fu inserito nella Provincia di Girgenti.\nCon l'occupazione garibaldina e annessione al Regno di Sardegna del 1860 l'ente fu soppresso."}
{"id": "3034851", "revid": "726373", "url": "https://it.wikipedia.org/wiki?curid=3034851", "title": "Arrondissement di Belle-Anse", "text": "L'arrondissement di Belle-Anse \u00e8 un arrondissement di Haiti facente parte del dipartimento del Sud-Est. Il capoluogo \u00e8 Belle-Anse. \nSuddivisione amministrativa.\nL'arrondissement di Belle-Anse comprende 4 comuni:"}
{"id": "3034853", "revid": "287204", "url": "https://it.wikipedia.org/wiki?curid=3034853", "title": "Chetimari", "text": ""}
{"id": "3034856", "revid": "767487", "url": "https://it.wikipedia.org/wiki?curid=3034856", "title": "Gueskerou", "text": "Gueskerou \u00e8 un comune rurale del Niger facente parte del dipartimento di Diffa nella regione omonima."}
{"id": "3034857", "revid": "288300", "url": "https://it.wikipedia.org/wiki?curid=3034857", "title": "FC Tiraspol", "text": ""}
{"id": "3034859", "revid": "726373", "url": "https://it.wikipedia.org/wiki?curid=3034859", "title": "Arrondissement di Jacmel", "text": "L'arrondissement di Jacmel \u00e8 un arrondissement di Haiti facente parte del dipartimento del Sud-Est. Il capoluogo \u00e8 Jacmel. \nSuddivisione amministrativa.\nL'arrondissement di Jacmel comprende 4 comuni:"}
{"id": "3034861", "revid": "1543377", "url": "https://it.wikipedia.org/wiki?curid=3034861", "title": "Toumour", "text": "Toumour \u00e8 un comune rurale del Niger facente parte del dipartimento di Diffa nella regione omonima."}
{"id": "3034862", "revid": "55935", "url": "https://it.wikipedia.org/wiki?curid=3034862", "title": "Johan Bernard von Basedow", "text": ""}
{"id": "3034866", "revid": "767487", "url": "https://it.wikipedia.org/wiki?curid=3034866", "title": "Locomotiva FS 831", "text": "Le locomotive gruppo 831 erano un piccolo gruppo di locotender a vapore, di rodiggio 0-3-0 costruite in USA e trasportate in Italia per conto dello US Army in seguito all'occupazione alleata; sono state tutte demolite nel 1956.\nStoria.\nLe 4 locomotive, le unit\u00e0 (ex USATC) WD 1927, 1929, 1930 e 1931 costruite nel 1943 da Davenport Locomotive Works, entrarono a far parte del parco delle Ferrovie dello Stato a partire dal 1946 dove vennero immatricolate nel gruppo 831 e assegnate al Deposito locomotive di Livorno che le tenne in servizio di manovra fino al 1956\nLe locomotive facevano parte del numeroso gruppo S 100 progettato nel 1942 e costruito in numero di 382 unit\u00e0 appositamente per il servizio di manovra in Europa e Nord Africa durante la seconda guerra mondiale. I costruttori furono Davenport Locomotive Works dello Iowa, H. K. Porter Incorporated, di Pittsburgh in Pennsylvania e Vulcan Iron Works di Wilkes-Barre. Vennero trasferite nel 1943 in Inghilterra in previsione del D-Day; nel corso delle operazioni successive vennero imbarcate e trasferite sul continente europeo. Molte unit\u00e0 rimasero poi in Austria, Inghilterra, Francia, Grecia, Italia, Yugoslavia, Palestina, ma altre finirono anche in Iraq, Iran, Israele e perfino in Cina.\nCaratteristiche tecniche.\nLa locomotiva era, come del resto nel caso di mezzi costruiti per impiego bellico, piuttosto semplice come concezione e manutenzione. La caldaia, tarata a 14 bar, era priva di surriscaldatore e il motore era del tipo a 2 cilindri a semplice espansione; il rodiggio era il classico \"C\". Venne prevista in due versioni con alimentazione a carbone o ad olio pesante. Le macchine immatricolate in Italia furono del tipo convenzionale a carbone."}
{"id": "3034867", "revid": "1305772", "url": "https://it.wikipedia.org/wiki?curid=3034867", "title": "Il rifugio", "text": ""}
{"id": "3034868", "revid": "370187", "url": "https://it.wikipedia.org/wiki?curid=3034868", "title": "Distretto di Sciacca", "text": "Il distretto di Sciacca fu una delle suddivisioni amministrative del Regno delle Due Sicilie, subordinate alla provincia di Girgenti (oggi provincia di Agrigento), soppressa nel 1860.\nIstituzione e soppressione.\nFu istituito nel 1812 con la Costituzione del Regno di Sicilia.\nCon una legge varata l'11 ottobre 1817 che riform\u00f2 la ripartizione territoriale del Regno delle Due Sicilie a seguito della fusione della corona napoletana con quella siciliana, l'ente fu inserito nella Provincia di Girgenti.\nCon l'occupazione garibaldina e annessione al Regno di Sardegna del 1860 l'ente fu soppresso."}
{"id": "3034870", "revid": "1543377", "url": "https://it.wikipedia.org/wiki?curid=3034870", "title": "Foulatari", "text": "Foulatari \u00e8 un comune rurale del Niger facente parte del dipartimento di Maine-Soroa nella regione di Diffa."}
{"id": "3034871", "revid": "726373", "url": "https://it.wikipedia.org/wiki?curid=3034871", "title": "Arrondissement di Aquin", "text": "L'arrondissement di Aquin \u00e8 un arrondissement di Haiti facente parte del Dipartimento del Sud. Il capoluogo \u00e8 Aquin.\nSuddivisione amministrativa.\nL'arrondissement di Aquin comprende 3 comuni:"}
{"id": "3034872", "revid": "298055", "url": "https://it.wikipedia.org/wiki?curid=3034872", "title": "Burton Guster", "text": ""}
{"id": "3034873", "revid": "3115", "url": "https://it.wikipedia.org/wiki?curid=3034873", "title": "Goudoumaria", "text": "Goudoumaria \u00e8 un comune rurale del Niger facente parte del dipartimento di Maine-Soroa nella regione di Diffa."}
{"id": "3034875", "revid": "287204", "url": "https://it.wikipedia.org/wiki?curid=3034875", "title": "Il rifugio (film)", "text": ""}
{"id": "3034876", "revid": "767487", "url": "https://it.wikipedia.org/wiki?curid=3034876", "title": "Nihil dicit", "text": "Nihil dicit \u00e8 un termine legale latino che, tradotto letteralmente, significa \"non dice niente\".\nQuest'espressione viene pronunciata quando mancano le prove per enunciare un verdetto. L'incapacit\u00e0 di emettere una sentenza costituisce un riconoscimento della giustezza del ricorso da parte dell'imputato."}
{"id": "3034877", "revid": "124123", "url": "https://it.wikipedia.org/wiki?curid=3034877", "title": "Enrico Ghidetti", "text": "Nominato assistente nel 1965, \u00e8 stato poi per molti anni professore ordinario dell'Universit\u00e0 di Firenze fino al pensionamento, nonch\u00e9 presidente della Societ\u00e0 Dantesca Italiana dal 2007 al 2012.\nBiografia.\nNato a Firenze nel 1940, Ghidetti si \u00e8 laureato in Lettere nel 1963 presso l'Universit\u00e0 degli studi di Firenze con una tesi su Iginio Ugo Tarchetti e la Scapigliatura lombarda. \nNel 1969, insieme a Walter Binni, suo relatore di tesi, ha collaborato all'edizione completa delle opere di Giacomo Leopardi per la casa editrice Sansoni.\nHa insegnato Letteratura italiana presso la Facolt\u00e0 di Lettere dell'Universit\u00e0 La Sapienza di Roma dal 1965 al 1985 e presso le Facolt\u00e0 di Magistero e poi di Lettere dell'Universit\u00e0 degli Studi di Firenze a partire dall'anno accademico 1985-1986.\n\u00c8 autore di numerose pubblicazioni sulla Letteratura italiana dal Settecento al Novecento. I suoi interessi di ricerca si concentrano sulla Scapigliatura, sul Verismo e sul Decadentismo italiano, in particolare si \u00e8 occupato delle opere di Tarchetti, Paolo Valera, Verga, Capuana, Fogazzaro, Pirandello, Svevo, D'Annunzio. Insieme a Giorgio Luti, cui \u00e8 stato legato da un lungo sodalizio umano e professionale, ha curato un \"Dizionario critico della letteratura italiana del Novecento\".\nNel 1998 \u00e8 succeduto a Walter Binni nella direzione della rivista \"La Rassegna della letteratura italiana\".\nNel 2007, al termine di un'aspra battaglia tra due fazioni di accademici dantisti, \u00e8 stato eletto presidente della Societ\u00e0 Dantesca Italiana alla guida della quale rester\u00e0 fino al 2012.\nGhidetti \u00e8 inoltre presidente del Comitato Scientifico del Centro di Documentazione per la Storia dell'Assistenza e della Sanit\u00e0 Fiorentina, membro del Consiglio di amministrazione del Gabinetto Vieusseux e membro del consiglio direttivo del Centro studi Aldo Palazzeschi.\n\u00c8 sposato con Isabella Gherarducci, docente di materie letterarie nella scuola superiore, con la quale ha curato un'edizione dei \"Promessi sposi\" e una \"Guida alla lettura di Verga\", ed \u00e8 padre di due figli: Francesco Ghidetti, giornalista del gruppo Riffeser Monti, e Laura Ghidetti, direttrice della Scuola di italiano di Firenze della Societ\u00e0 Dante Alighieri."}
{"id": "3034881", "revid": "726373", "url": "https://it.wikipedia.org/wiki?curid=3034881", "title": "Arrondissement di Les Cayes", "text": "L'arrondissement di Les Cayes \u00e8 un arrondissement di Haiti facente parte del Dipartimento del Sud. Il capoluogo \u00e8 Les Cayes. \nSuddivisione amministrativa.\nL'arrondissement di Les Cayes comprende 6 comuni:"}
{"id": "3034884", "revid": "131962", "url": "https://it.wikipedia.org/wiki?curid=3034884", "title": "Rinoigrometro", "text": "Il rinoigrometro \u00e8 un apparecchio per lo studio della funzione respiratoria nasale, costituito da una lastra di metallo a superficie speculare, su cui si fa respirare il paziente.\nIn corrispondenza di ogni narice si forma una chiazza umida, indice della perviet\u00e0 delle fosse nasali."}
{"id": "3034888", "revid": "1543377", "url": "https://it.wikipedia.org/wiki?curid=3034888", "title": "N'Guelbely", "text": "N'Guelbely \u00e8 un comune rurale del Niger facente parte del dipartimento di Maine-Soroa nella regione di Diffa."}
{"id": "3034889", "revid": "86343", "url": "https://it.wikipedia.org/wiki?curid=3034889", "title": "Nguelbely", "text": ""}
{"id": "3034890", "revid": "1851848", "url": "https://it.wikipedia.org/wiki?curid=3034890", "title": "Modesto Valle", "text": "\u00c8 scomparso nel 1979 all'et\u00e0 di 86 anni, ultimo sopravvissuto degli azzurri che disputarono le Olimpiadi del 1912 .\nCarriera.\nClub.\nVinse tre scudetti con la maglia della Pro Vercelli tra il 1910 e il 1913.\nNazionale.\nTra i 18 convocati di Vittorio Pozzo per le Olimpiadi 1912 di Stoccolma, debutt\u00f2 in maglia azzurra nel corso della manifestazione, nella partita contro i padroni di casa della . Nell'amichevole contro il , giocata a Torino il 1\u00ba maggio 1913, era uno dei 9 giocatori della Pro Vercelli che difesero i colori azzurri.\nIn maglia azzurra collezion\u00f2 complessivamente 7 presenze."}
{"id": "3034891", "revid": "438678", "url": "https://it.wikipedia.org/wiki?curid=3034891", "title": "\u03a5", "text": ""}
{"id": "3034892", "revid": "1442080", "url": "https://it.wikipedia.org/wiki?curid=3034892", "title": "Prime Cup Aberto de S\u00e3o Paulo 2009 - Singolare", "text": "Il singolare del Prime Cup Aberto de S\u00e3o Paulo 2009 \u00e8 stato un torneo di tennis facente parte dell'ATP Challenger Tour 2009.\nThiago Alves era il detentore del titolo, ma ha perso nei quarti di finale contro Horacio Zeballos.\nRicardo Mello ha battuto in finale 6\u20132, 6\u20134 Paul Capdeville."}
{"id": "3034899", "revid": "86343", "url": "https://it.wikipedia.org/wiki?curid=3034899", "title": "Nguigmi", "text": ""}
{"id": "3034902", "revid": "33436856", "url": "https://it.wikipedia.org/wiki?curid=3034902", "title": "Riccobaldo ferrarese", "text": ""}
{"id": "3034904", "revid": "1494169", "url": "https://it.wikipedia.org/wiki?curid=3034904", "title": "Hoya", "text": ""}
{"id": "3034905", "revid": "599013", "url": "https://it.wikipedia.org/wiki?curid=3034905", "title": "Themba Mnguni", "text": ""}
{"id": "3034907", "revid": "1543377", "url": "https://it.wikipedia.org/wiki?curid=3034907", "title": "Kablewa", "text": "Kablewa, o anche Kabelewa, \u00e8 un comune rurale del Niger facente parte del dipartimento di N'guigmi nella regione di Diffa."}
{"id": "3034909", "revid": "86343", "url": "https://it.wikipedia.org/wiki?curid=3034909", "title": "Kabelewa", "text": ""}
{"id": "3034911", "revid": "1543377", "url": "https://it.wikipedia.org/wiki?curid=3034911", "title": "N'Gourti", "text": "N'Gourti \u00e8 un comune rurale del Niger facente parte del dipartimento di N'guigmi nella regione di Diffa."}
{"id": "3034912", "revid": "33689", "url": "https://it.wikipedia.org/wiki?curid=3034912", "title": "Daude de Pradas", "text": "Ha vissuto fino a tarda et\u00e0 e ha ci ha lasciato 17-19 \"canso\", tra cui dodici sul tema dell'amor cortese, tre sulla conquista sessuale, una \"tenzone\", un \"planh\" (sulla morte di Uc Brunenc) e una canzone religiosa. Dell'intera sua opera solo una melodia ci \u00e8 pervenuta.\nSecondo quando si legge nella sua \"vida\", era un canonico di Maguelonne. Nello stesso periodo, un canonico e \"magister\" di nome \"Deodatus de Pradas\" o \"Pratis\" appare in molti documenti di Rodez. Alcuni studiosi reputano non verosimile che Daude possa essere stato un canonico, mentre alcuni ipotizzano che lo fosse stato, non a Maguelonne, ma a Santa Maria in Rodez. Daude lo troviamo spesso insieme ai conti e vescovi di Rodez, nominato vicario generale di Rodez da Papa Clemente IV (1266).\nNella sua \"vida\" leggiamo che Daude era reputato un \"uomo letterato erudito, con ingegno e inventiva congenita\", ma siccome non era ispirato dall'amore, le sue canzoni non erano popolari e di conseguenza non venivano cantate. Daude possedeva una profonda conoscenza dei rapaci, e ha scritto anche un trattato sulla falconeria intitolato \"Auzels Cassadors\". Devi\u00f2 inoltre dalla linea tematica della lirica trobadorica per scrivere un poema didattico (\"ensenhamen\") sulle quattro virt\u00f9 cardinali.\nDaude, nelle sue canzoni d'amore, esprime l'\"amor\" per una signora di rango pi\u00f9 elevato nella speranza che \"Merces\" (\"Misericordia\") interceda per lui. Ma quando alla fine incontra la sua \"Joi Novel\" (nuova gioia) nel castello di lei, la sua altezzosit\u00e0 gli diventa insopportabile:\nDaude, come molti trovatori, si rivolge al \"Bel Desir\" (bel desiderio) per aiuto, ma impiega talvolta il termine \"bel desir\" anche per riferirsi al desiderio della signora cos\u00ec come al suo proprio desiderio e talvolta possibilmente anche a un confidente uomo quando la sua amante diventa seccante.\nLa musica che ci \u00e8 rimasta di Daude possiede qualche caratteristica in comune con quella di Gui d'Ussel, a cui si riferisce nella sua \"tenso\", ma \u00e8 meno variata nel motivo. \u00c8 probabile che Daude abbia anche avuto contatti con Peire Cardenal o Guiraut Riquier a Rodez. "}
{"id": "3034913", "revid": "86343", "url": "https://it.wikipedia.org/wiki?curid=3034913", "title": "Ngourti", "text": ""}
{"id": "3034915", "revid": "28592", "url": "https://it.wikipedia.org/wiki?curid=3034915", "title": "Palazzo Magnati", "text": "Palazzo Magnati \u00e8 un'architettura civile settecentesca di Cerreto Sannita. \nNel 1955 vi furono girate alcune scene del film la bella mugnaia. \nStoria.\nL'edificio, oggi di propriet\u00e0 Altieri, apparteneva originariamente a Domenico Gizzio che nel 1703 venne nominato dal conte \"erario\", con il compito di esigere tutte le entrate feudali che spettavano ai Carafa. \nEntro il 1733 il palazzo fu acquistato da Nicola Magnati, cerretese ma residente da tempo a Napoli, che in quell'anno dichiarava di possedere questa architettura. \nIl Magnati nel 1751 ampli\u00f2 l'edificio, aggiungendovi una abitazione confinante.\nDescrizione.\nL'esterno \u00e8 severo, privo di decorazioni al contrario degli altri palazzi cerretesi. Fa eccezione il portale a sesto ribassato, arricchito da una grossa cornice convessa impressa sulla pietra. \nL'interno \u00e8 uno fra i pi\u00f9 belli e meglio conservati della cittadina tanto da ospitare, nel 1955, le riprese del film la bella mugnaia nel quale funse da \"palazzo del governatore\". \nLa doppia scala, unica a Cerreto Sannita, ricalca invece il gusto napoletano del tempo. La scala termina in un vasto atrio affrescato con grottesche rococ\u00f2. "}
{"id": "3034916", "revid": "352448", "url": "https://it.wikipedia.org/wiki?curid=3034916", "title": "Deude de Pradas", "text": ""}
{"id": "3034917", "revid": "352448", "url": "https://it.wikipedia.org/wiki?curid=3034917", "title": "Daurde de Pradas", "text": ""}
{"id": "3034918", "revid": "599013", "url": "https://it.wikipedia.org/wiki?curid=3034918", "title": "Daud\u00e9 de Pradas", "text": ""}
{"id": "3034921", "revid": "729019", "url": "https://it.wikipedia.org/wiki?curid=3034921", "title": "Scotts Shipbuilding and Engineering Company", "text": "La Scotts Shipbuilding and Engineering Company Limited, nota anche come Scotts, \u00e8 stata un'azienda attiva nel campo delle costruzioni navali con sede a Greenock, in Scozia, sulle rive del fiume Clyde.\nStoria.\nL'azienda venne fondata da John Scott che inizi\u00f2 a costruire navi a Greenock nel 1711. La famiglia Scott acquis\u00ec la fonderia locale nel 1790 e C G Scott inizi\u00f2 la produzione nel bacino di Cartsdyke nel 1850 come Scott &amp; Company.\nJohn Scott (II) e Robert Scott acquistarono il vicino cantiere di R Steele &amp; Company nel 1883 per creare il cantiere di Cartsburn, che venne attrezzato per le costruzioni navali. Nel 1900 la John Swire &amp; Sons Limited aveva il controllo azionario della societ\u00e0 ed Henry Scott era il direttore della Swire Scotts. Durante la sua carriera supervision\u00f2 la costruzione del cantiere Taikoo a Hong Kong. La Swire era posseduta al 25% dalla famiglia Scotts.\nNel 1925 la Scotts prese il controllo del cantiere Ross &amp; Marshall Mid Yard. Nel 1934 il cantiere Cartsdyke est venne scambiato con il cantiere Cartsdyke Mid con la Greenock Dockyard Company. Nel giugno 1965 l'azienda prese il controllo della Scott's &amp; Sons (Bowling) Ltd e nel dicembre successivo si fuse con la Greenock Dockyard Company. I cantierie di Cartsburn e Cartsdyke vennero integrati nel 1966.\nNel 1970 avvenne un'ulteriore fusione con la Lithgows, dalla quale nacque la Scott Lithgow Ltd, che venne assorbita nel 1977 nella nazionalizzata British Shipbuilders. Il cantiere di Cartsdyke venne chiuso nel 1979, mentre quello di Cartsburn nel 1984. Nel 1983 la compagnia con tutti i bacini di propriet\u00e0 era stata venduta alla Trafalgar House.\nLe attivit\u00e0 cantieristiche cessarono e l'azienda, fondata 270 anni prima, cess\u00f2 di esistere nel 1993. Durante la propria vita la Scotts costru\u00ec a Greenock oltre 1.250 navi. Famosi furono i transatlantici Packet Company \"Clyde\", \"Solway\", \"Tweed\" e \"Dee\" costruiti nel 1841, la SS \"Thetis\" del 1857, finanziata personalmente da John Scott (IV) per sperimentare la sua teoria riguardo al vapore ad alta pressione nei motori composti. Vennero prodotti in sede anche la petroliera \"Narragannsett\" nel 1903, il brigantino \"Archibald Russell\", i sottomarini classe S nel 1914, l'incrociatore HMS \"Glasgow\" nel 1937 e la nave per perforazioni \"Ben Ocean Lancer\" nel 1977. I clienti principali furono la A Holt &amp; Co, nota anche come Blue Funnel Line (88 navi), la China Navigation Co / John Swire (95 navi) e la Royal Navy (114 navi).\nTra il 1988 ed il 1997 i cantieri navali di Cartsburn e Cartsdyke sono stati gradualmente demoliti e al loro posto sono stati creati edifici per uffici, attivit\u00e0 terziarie e commerciali.\nNel 2011 il MacLean Museum di Greenock celebrer\u00e0 il 300 anniversario dei cantieri Scotts."}
{"id": "3034925", "revid": "77594", "url": "https://it.wikipedia.org/wiki?curid=3034925", "title": "Scotts Shipbuilding and Engineering Company Limited", "text": ""}
{"id": "3034926", "revid": "110157", "url": "https://it.wikipedia.org/wiki?curid=3034926", "title": "Gitzo", "text": "Gitzo \u00e8 un'azienda italiana produttrice di accessori fotografici, in particolar modo di treppiedi e supporti per la fotografia.\nStoria.\nFondata in Francia da Ars\u00e8ne Gitzhoven nel 1917, Gitzo produceva macchine fotografiche. Chiuse i battenti dal 1942 al 1944 a causa della Seconda Guerra Mondiale. Inizi\u00f2 a produrre treppiedi negli anni '50 del secolo scorso quando subentr\u00f2 alla guida dell'azienda la figlia del fondatore, Yvonne Plieger, assieme al marito, i quali si concentrarono sulla produzione di treppiedi fotografici di alta qualit\u00e0.\nNel 1992 l'azienda \u00e8 stata rilevata dall'italiana Manfrotto.\nNel 2005 Gitzo ha completato il trasferimento della produzione dalla Francia all'Italia, processo iniziato nel 2001."}
{"id": "3034927", "revid": "77594", "url": "https://it.wikipedia.org/wiki?curid=3034927", "title": "Scotts Shipbuilding &amp; Engineering Company", "text": ""}
{"id": "3034929", "revid": "77594", "url": "https://it.wikipedia.org/wiki?curid=3034929", "title": "Scott's Shipbuilding and Engineering Company", "text": ""}
{"id": "3034930", "revid": "1889177", "url": "https://it.wikipedia.org/wiki?curid=3034930", "title": "Universit\u00e0 di Amsterdam", "text": "L'Universit\u00e0 di Amsterdam (in olandese \"Universiteit van Amsterdam\"), \u00e8 una delle due universit\u00e0 della citt\u00e0 di Amsterdam. Conta sette facolt\u00e0 e fornisce un insegnamento fortemente votato all'internazionalit\u00e0 offrendo molti programmi in lingua inglese."}
{"id": "3034931", "revid": "729019", "url": "https://it.wikipedia.org/wiki?curid=3034931", "title": "Velbon", "text": "Velbon (\"Velbon Tripod Co., Ltd.\") \u00e8 un produttore giapponese di accessori fotografici, specializzato in treppiedi.\nL'azienda \u00e8 stata fondata negli anni '50 del secolo scorso e conta tre stabilimenti: uno in Giappone, uno a Taiwan ed uno in Cina."}
{"id": "3034932", "revid": "197218", "url": "https://it.wikipedia.org/wiki?curid=3034932", "title": "Technical Report 069", "text": ""}
{"id": "3034933", "revid": "729019", "url": "https://it.wikipedia.org/wiki?curid=3034933", "title": "Tamrac", "text": "Tamrac \u00e8 un'azienda statunitense produttrice di equipaggiamento di tipo fotografico che in tempi recenti ha esteso la sua produzione anche a borse di protezione per computer.\nStoria.\nL'azienda \u00e8 nata nel 1977 su iniziativa di un gruppo di fotoamatori naturalisti che necessitavano di trasportare e proteggere la loro strumentazione fotografica durante le escursioni delle loro sessioni fotografiche. Non avendo trovato aziende che producessero accessori adatti allo scopo nacque l'idea di produrre le attrezzature in maniera amatoriale. Successivamente, visti gli ottimi risultati ottenuti, si pens\u00f2 di trasformare la produzione in un'attivit\u00e0 redditizia. Il nome Tamrac deriva dal nome di un pino californiano. Il nome venne conferito all'azienda per sottolineare la capacit\u00e0 degli accessori prodotti di resistere alle condizioni aspre e selvagge della natura.\nLa sede aziendale attuale si trova a Chatsworth in California."}
{"id": "3034934", "revid": "287204", "url": "https://it.wikipedia.org/wiki?curid=3034934", "title": "Hama (disambigua)", "text": ""}
{"id": "3034935", "revid": "1833487", "url": "https://it.wikipedia.org/wiki?curid=3034935", "title": "Emma Thomas", "text": "Biografia.\nHa prodotto tutti i film scritti e diretti dal marito: \"Following\" (1998), \"Memento\" (2000), \"Insomnia\" (2002), \"Batman Begins\" (2005), \"The Prestige\" (2006), \"Il cavaliere oscuro\" (2008), \"Inception\" (2010), \"Il cavaliere oscuro - Il ritorno\" (2012), \"Interstellar\" (2014) e \"Dunkirk\" (2017) e ha ricevuto due candidature all'Oscar per il miglior film in qualit\u00e0 di produttrice per \"Inception\" e \"Dunkirk\".\nHa inoltre prodotto la serie animata \"Batman - Il cavaliere di Gotham\".\nVita privata.\nVive a Los Angeles assieme al marito Christopher Nolan e ai loro quattro figli."}
{"id": "3034937", "revid": "34392", "url": "https://it.wikipedia.org/wiki?curid=3034937", "title": "Liturgia della Parola", "text": ""}
{"id": "3034938", "revid": "34392", "url": "https://it.wikipedia.org/wiki?curid=3034938", "title": "Liturgia della parola", "text": ""}
{"id": "3034939", "revid": "1310927", "url": "https://it.wikipedia.org/wiki?curid=3034939", "title": "Nana Akwasi Asare", "text": ""}
{"id": "3034940", "revid": "6923", "url": "https://it.wikipedia.org/wiki?curid=3034940", "title": "Hama (azienda)", "text": "Hama GmbH &amp; Co KG, \u00e8 un'azienda tedesca specializzata nella produzione di materiale fotografico, ottico, audio/video e di componenti per computer. \u00c8 stata fondata nel 1923 da Martin Hanke come \"Hamaphot\" a Dresda. Nel 1945 l'azienda \u00e8 stata trasferita a Monheim a causa della distruzione della citt\u00e0 di Dresda durante la Seconda guerra mondiale.\nStoria.\nL'azienda fu fondata nel 1923 dal diciottenne fotografo Martin Hanke di Dresda come \u201eHamaphot KG, Photo-Gro\u00dfhandel und Herstellung von Laborger\u00e4ten und Aufnahmezubeh\u00f6r\u201c. Dopo il bombardamento di Dresda durante la seconda guerra mondiale, la societ\u00e0 venne rifondata nella Baviera a Monheim. Tra i primi articoli della casa vi furono nel 1948 i flash a polvere. Tra i prodotti pi\u00f9 noti l'apparecchio per giunzione di pellicole del 1972, il primo automatico del mondo, il montatore di diapositive \u201eHamafix\u201c, del 1975, e nel 1991 il \u201eVideocut 200\u201c. Oggi Hama ha 2.500 dipendenti nel mondo, dei quali 1.500 attivi nella sede di Monheim. Dopo la morte del fondatore Martin Hanke avvenuta nel 1959, il figlio Rudolph Hanke con l'affine Adolf Thomas condussero l'azienda. Dal 1987 il figlio Christoph Thomas affianca Rudolph Hanke. \nIl 30 settembre 2015 le famiglie di Thomas e Hanke hanno posto le loro quote societarie della holding \u201eHama Hamaphot Hanke &amp; Thomas GmbH &amp; Co KG\u201c in \u201eAdolf und Christoph Thomas Stiftung\u201c e nella \u201eMartin und Rudolph Hanke Stiftung\u201c. Le fondazioni sono unitarie nella holding.\nProdotti.\nI prodotti Hama riguardano:\nHama dispone internamente di vari reparti dalla ricerca e sviluppo, alla produzione e diffusione logistica in tutto il mondo. La copertura \u00e8 pressoch\u00e9 globale appoggiandosi a proprie filiali oppure a distributori ufficiali. \nNel 1990 Hama ha creato il ramo Hama PVAC Ltd. in Gran Bretagna diventando distributore dei marchi Celestron, Tasco, Sandisk, Vivitar e Koss per quel paese.\nSul mercato italiano \u00e8 giunta attraverso la partnership con Mtrading s.r.l. a Milano."}
{"id": "3034941", "revid": "726373", "url": "https://it.wikipedia.org/wiki?curid=3034941", "title": "Arrondissement di Chardonni\u00e8res", "text": "L'arrondissement di Chardonni\u00e8res \u00e8 un arrondissement di Haiti facente parte del Dipartimento del Sud. Il capoluogo \u00e8 Chardonni\u00e8res. \nSuddivisione amministrativa.\nL'arrondissement di Chardonni\u00e8res comprende 3 comuni:"}
{"id": "3034947", "revid": "599013", "url": "https://it.wikipedia.org/wiki?curid=3034947", "title": "Nicol\u00f2 Cammarata", "text": "Tra i piazzamenti: 2\u00ba posto ai mondiali 5 birilli del 1982; 2\u00ba posto agli europei 5 birilli del 1986."}
{"id": "3034948", "revid": "14691", "url": "https://it.wikipedia.org/wiki?curid=3034948", "title": "Stretto di Zanzibar", "text": ""}
{"id": "3034951", "revid": "1347902", "url": "https://it.wikipedia.org/wiki?curid=3034951", "title": "Benro", "text": "Benro \u00e8 un'azienda cinese fondata nel 1995 con sede nella provincia di Guangdong, specializzata nella produzione di attrezzatura fotografica, in particolare di treppiedi, monopiedi, filtri, teste e borse fotografiche. La stessa azienda (rinominata \"Yilee Precision Mfg.\" nel marzo 2003) produce attrezzatura fotografica con altri marchi. Treppiedi Benro vengono inoltre commercializzati per il mercato statunitense col marchio Induro grazie ad una joint-venture tra l'azienda cinese e MAC Group China.\nNel mercato asiatico Benro detiene il maggior numero di vendite nella linea professionale di treppiedi."}
{"id": "3034953", "revid": "352448", "url": "https://it.wikipedia.org/wiki?curid=3034953", "title": "Bertolome Zorzi", "text": ""}
{"id": "3034955", "revid": "93556", "url": "https://it.wikipedia.org/wiki?curid=3034955", "title": "Haley Bennett", "text": "Biografia.\nDopo avere vissuto per qualche tempo in Ohio, ritorna nella natia Florida, dove frequenta il liceo e nel frattempo studia musica e recitazione, seguendo anche un corso da modella. Nel 2004, durante una vacanza in California, viene scoperta da un produttore e nel 2005 si trasferisce con la madre a Los Angeles, dove firma un contratto per tre film con la Warner Bros. Pictures. Nel 2007 debutta sul grande schermo in \"Scrivimi una canzone\", accanto a Hugh Grant e Drew Barrymore, dove mette in evidenza anche le proprie qualit\u00e0 canore, per poi comparire in altre pellicole come \"Io &amp; Marley\" (2008), con Jennifer Aniston ed Owen Wilson. Nel 2009 \u00e8 tra i protagonisti del film horror \"The Hole\", per la regia di Joe Dante. Lo stesso anno \u00e8 tra i protagonisti del cortometraggio \"Passage\", per la regia di Shekhar Kapur. L'anno successivo \u00e8 in \"Kaboom\" di Gregg Araki.\n\u00c8 apparsa nel numero di febbraio 2007 di GQ. Nello stesso anno ha firmato con la 550 Music/NuSound Records (facente parte della Epic Records), e ha iniziato a lavorare al suo primo album, che ha dedicato al suo ex-fidanzato e che \u00e8 stato creato con la collaborazione del cantautore Shaley Scott. La Bennett ha eseguito il suo primo concerto live presso la Zecca di Los Angeles il 19 giugno 2008 e, nell'ottobre dello stesso anno, \u00e8 apparsa nel numero di ottobre di Teen Vogue nella sezione Young Hollywood. \u00c8 inoltre apparsa in un video musicale. Ha frequentato il modello Rick Malambri e, dal 2009, frequenta Ryan Eggold. Nel 2016 \u00e8 nel cast del thriller \"La ragazza del treno\". L'anno successivo viene scelta come testimonial della fragranza \"Chlo\u00e9\". Nel 2021 interpreta Roxanne nel film musicale di Joe Wright \"Cyrano\".\nDoppiatrici italiane.\nNelle versioni in italiano dei suoi lavori, Haley Bennett \u00e8 stata doppiata da:"}
{"id": "3034962", "revid": "1305772", "url": "https://it.wikipedia.org/wiki?curid=3034962", "title": "When We Were Beautiful", "text": ""}
{"id": "3034966", "revid": "599013", "url": "https://it.wikipedia.org/wiki?curid=3034966", "title": "Baffour Gyan", "text": "\u00c8 il fratello di Asamoah Gyan.\nCarriera.\nClub.\nCresciuto nelle giovanili del Liberty Professional, a 17 anni si trasferisce in Grecia, al Kalamata, club di prima divisione. Dopo una stagione torna al Liberty Professional, dove non riesce a trovare la via del gol giocando due stagioni da titolare. Nel 2000 ritenta l'avventura in Grecia: si accasa all'Anagennisi Karditsa, squadra di seconda divisione greca che al termine della stagione arriva all'ultimo posto in campionato e retrocede. Gyan passa ai cechi dello Slovan Liberec, che pagano \u20ac 30.000 per il cartellino: l'8 aprile 2004, esordisce con la nuova maglia e va subito a segno contro il in campionato, realizzando il primo gol nel 3-0 finale. Termina la sua prima stagione in Repubblica Ceca con 8 presenze e 2 gol, restando a Liberec anche per l'annata seguente: con 4 realizzati, Gyan contribuisce alla vittoria del campionato ceco del 2002, il primo vinto dallo Slovan Liberec. Nella stessa stagione, Gyan esordisce in Europa giocando la Coppa UEFA: al suo primo match, il 20 settembre 2001, va in rete contro lo (2-0). Il 28 agosto 2002, fa il suo debutto anche in UEFA Champions League giocando il secondo tempo della sfida contro il , vinta dallo Slovan Liberec per 2-1.\nIl primo gennaio 2004, Gyan passa alla , che lo acquista dai cechi in cambio di \u20ac 600.000: l'attaccante ghanese a Mosca segna 3 volte in 40 incontri di campionato, marcando la sua prima doppietta tra i professionisti il 25 settembre 2004, contro il (2-2). Nell'estate del 2006 si trasferisce al Saturn per \u20ac 450.000, restando nel campionato russo e dopo tre stagioni passa al Lokomotiv Astana, in Kazakistan. Nel 2009-2010 torna in patria, all'Asante Kotoko, dove mette a segno 15 gol in 33 giornate di campionato. Nel 2010 gioca per l'Al Nasr Benghazi in Libia fino al ritiro dal calcio giocato, avvenuto nel 2013.\nDurante la sua carriera, Baffour totalizza pi\u00f9 di 261 presenze e di 35 gol, tra cui 15 match e 4 marcature nelle competizioni UEFA per club. Tra il 2001 e il 2008 \u00e8 stato convocato dalla nazionale ghanese, con la quale ha preso parte alle Olimpiadi 2004 e a due edizioni della Coppa d'Africa, scendendo in campo 25 volte e segnando 4 reti con la maglia delle \"Black Stars\"."}
{"id": "3034967", "revid": "726373", "url": "https://it.wikipedia.org/wiki?curid=3034967", "title": "Gravity (serie televisiva)", "text": "Gravity \u00e8 una serie televisiva statunitense ideata da Jill Franklyn e Eric Schaeffer. Negli Stati Uniti ha debuttato il 23 aprile 2010 su Starz, per terminare il 25 giugno 2010 dopo dieci episodi.\nIl 30 giugno 2010 Starz ha annunciato che la serie \u00e8 stata cancellata.\nTrama.\nLa serie \u00absegue le gesta, ora comiche, ora tragiche, di un gruppo proveniente da un bizzarro programma ambulatoriale per sopravvissuti al suicidio\u00bb.\nCreazione.\nJill Franklyn, conosciuta per la sua candidatura agli Emmy per un episodio di \"Seinfeld\", ide\u00f2 la serie durante lo sciopero degli sceneggiatori del 2007-2008. Nel 2008 ha introdotto la serie a Eric Schaeffer e insieme hanno collaborato per vendere lo show a Starz. I titoli di lavorazione della serie erano \"Suicide for Dummies\" e \"Failure to Fly\".\nLe riprese sono iniziate a New York nell'ottobre del 2009."}
{"id": "3034968", "revid": "599013", "url": "https://it.wikipedia.org/wiki?curid=3034968", "title": "Bashir Saeed", "text": "Carriera.\nClub.\nDurante la sua carriera ha vestito la maglia dell'Al-Wahda, squadra di cui \u00e8 stato capitano fino al 2011, quando si \u00e8 trasferito nell'Al-Ahli Club.\nNazionale.\nSaeed ha inoltre rappresentato numerose volte la Nazionale degli Emirati Arabi Uniti, segnando 3 reti in 56 partite giocate."}
{"id": "3034969", "revid": "228587", "url": "https://it.wikipedia.org/wiki?curid=3034969", "title": "Gravity", "text": "Gravity (\"gravit\u00e0\" in lingua inglese) pu\u00f2 riferirsi a:"}
{"id": "3034970", "revid": "111472687", "url": "https://it.wikipedia.org/wiki?curid=3034970", "title": "Francisco Herrera il Vecchio", "text": "Tra i suoi migliori dipinti si ricordano \"Il Giudizio Universale\" e la \"Sacra Famiglia\", che si trovano entrambi in chiese di Siviglia. Alcune delle sue opere sono esposte al Museo del Louvre di Parigi. I suoi lavori mostrano sicurezza nell'esecuzione e una tecnica impeccabile.\n\u00c8 conosciuto con l'appellativo de \"il vecchio\" per distinguerlo dal figlio, anch'egli celebre pittore. Tra i suoi allievi pi\u00f9 famosi vi furono Jorge Manuel Theotoc\u00f3puli (figlio di El Greco), Ignacio de Iriarte e un giovane Diego Vel\u00e1zquez.\nOpere.\nIntorno al 1610, disegna la copertina di un libro con la figura di Sant'Ignazio di Loyola; nel 1617 dipinse la Pentecoste, conservata presso il Museo El Greco a Toledo; allo stesso anno risale anche un San Lorenzo nella Cattedrale di Huelva.\nIntorno al 1620 realizz\u00f2 la sua Apoteosi di San Hermenegildo, che \u00e8 conservata nel Museo di belle arti di Siviglia, dove si possono anche vedere nove dei diciotto oli che componevano la grande pala d'altare di San Basilio, realizzati tra il 1638 e il 1639. Uno dei dipinti della pala d'altare \"San Basilio che dettano la sua dottrina\" sono nel Museo del Louvre, il resto manca. Altre opere dell'artista conservate a Siviglia sono un'Immacolata risalente al 1614 nel Palazzo Arcivescovile di Siviglia, e un'altra sulla facciata della Cattedrale di Siviglia, oltre alla pala d'altare della Nativit\u00e0 del Convento di San Jos\u00e9 del Carmen (Las Teresas).\nNel 1626 inizia la serie che, insieme a Francisco de Zurbar\u00e1n, lavora per la Chiesa del Collegio di San Buonaventura, a Siviglia, dove dipinge San Buonaventura, riceve l'abito francescano, che \u00e8 conservato nel Museo del Prado; Santa Catalina e la famiglia di San Buenaventura, presso la Bob Jones University di Grenville (Dakota del Sud), e San Buonaventura da bambino, presentate a San Francisco e alla Comunione di San Buenaventura, entrambe del 1628, nelle collezioni Villandry Carvalho o del Museo del Louvre\nSI segnala anche un San Diego (collezione privata, Madrid, 1627), un'immagine che rappresenta la Santissima Trinit\u00e0 con i ritratti del re Filippo IV di Spagna e di sua moglie, un altro del conte duca di Olivares e sua moglie; nel 1628, un grande dipinto raffigurante il Giudizio Universale, conservato nella parrocchia di San Bernardo, a Siviglia; nel 1635, il bevitore, conservato al Worcester Art Museum; nel 1626, Giobbe, nel Mus\u00e9e des beaux-arts de Rouen; un anno dopo La Famiglia di Ges\u00f9 (Museo delle Belle Arti di Bilbao).\nNel 1639 dipinse varie opere con figure di Apostoli (Galleria degli Uffizi di Firenze, Museo del Prado e Real Academia de Bellas Artes de San Fernando a Madrid). Nel 1643, San Giuseppe con il bambino (Museo di belle arti di Budapest)); nel 1647 il Miracolo del pane e del pesce (Palazzo dell'Arcivescovado, Madrid); nel 1648 San Giuseppe con il bambino (Museo L\u00e1zaro Galdiano, Madrid); nel 1650 Ciurmatore che suona la zampogna (Kunsthistorisches Museum di Vienna)."}
{"id": "3034972", "revid": "544909", "url": "https://it.wikipedia.org/wiki?curid=3034972", "title": "Piazzola", "text": ""}
{"id": "3034973", "revid": "2057018", "url": "https://it.wikipedia.org/wiki?curid=3034973", "title": "Luigi Barbesino", "text": "Carriera.\nGiocatore.\nClub.\nInizi\u00f2 a giocare nel Collegio Civico di Ivrea dove compiva i suoi studi. A sedici anni torn\u00f2 a Casale. Milit\u00f2 tra le file del dal 1911 al 1920, vincendo uno scudetto nel 1914. Nella stagione di guerra 1917-18 gioc\u00f2 con i lilla del Legnano.\nNazionale.\nTra i 18 convocati di Vittorio Pozzo per le Olimpiadi 1912 di Stoccolma, debutt\u00f2 in maglia azzurra nel corso della manifestazione, nella partita contro i padroni di casa della , a 18 anni e 2 mesi: \u00e8 il secondo pi\u00f9 giovane debuttante nella storia della Nazionale italiana, dopo Renzo De Vecchi. Fu, inoltre, il primo calciatore del a giocare nella rappresentativa italiana. Segn\u00f2 la prima rete il 17 maggio 1914 nell'amichevole contro la , in quella che fu anche la sua ultima presenza in Nazionale.\nIn maglia azzurra collezion\u00f2 complessivamente 5 presenze e un gol.\nAllenatore.\nOttenne una promozione in Serie A con il nel 1929-1930. Assunse poi la guida tecnica della Roma dal 1933 al 1937, sfiorando lo scudetto nel campionato 1935-1936; la presenza di alcuni giocatori argentini gli impose di adottare un gioco che potesse comprenderli, e al raggiungimento di questo i seguenti giocatori se ne andarono, costringendolo a riorganizzare il suo gioco.\nNel 1938-1939 fu ingaggiato dal , e venne poi sostituito prima del termine del torneo da Giuseppe Girani; al termine del torneo la squadra lagunare fu promossa in A.\nLa morte in guerra.\nDopo l'esperienza nel club capitolino abbandon\u00f2 il mondo del calcio e si arruol\u00f2 nella Regia Aeronautica come ufficiale. Consegu\u00ec il brevetto di osservatore d'aeroplano e allo scoppio della seconda guerra mondiale viene assegnato alla 194\u00aa Squadriglia del 30\u00ba Stormo da ricognizione e bombardamento. Il reparto operava dalla Sicilia con gli aerei trimotori Savoia-Marchetti S.M.79 ed esegu\u00ec numerose operazioni di guerra partendo dalla propria base posta sull'aeroporto di Sciacca. Per tutto il 1940 e 1941, i velivoli del 30\u00ba Stormo alternarono missioni di ricognizione sulla Tunisia e Malta, azioni di bombardamento nel teatro del Mediterraneo centrale e missioni di scorta ai convogli navali italiani. Numerose furono le perdite causate dagli aerei da caccia britannici.\nIl 20 aprile 1941, con il grado di maggiore, prese parte a una missione di ricognizione composta da due velivoli decollati da Sciacca. Il velivolo sul quale era imbarcato era a capo della formazione e ai comandi dell'aereo erano il capitano pilota Domenico Valsania e il sergente pilota Antonio Sirignano. La rotta da seguire consisteva nel percorso Sciacca \u2013 Kuriate \u2013 Kerkenna e ritorno a Sciacca. Dopo un'ora di volo in pessime condizioni meteorologiche, l'aereo del gregario torn\u00f2 alla base anzitempo, mentre dell'altro aereo non si seppe pi\u00f9 nulla. L'intero equipaggio di 6 elementi venne dato per disperso. Secondo il Registro dello Stato Civile del Comune di Casale Monferrato, \"Barbesino Luigi \u00e8 morto in Mediterraneo Centrale il 20 aprile 1941 ...\", annotazione trascritta il 31 ottobre 1962."}
{"id": "3034975", "revid": "77594", "url": "https://it.wikipedia.org/wiki?curid=3034975", "title": "Cabinet War Rooms", "text": ""}
{"id": "3034984", "revid": "79968", "url": "https://it.wikipedia.org/wiki?curid=3034984", "title": "Daniela Gioria", "text": "Inizia la carriera professionistica nella pallavolo nel 1995 e viene convocata nella Nazionale juniores di pallavolo nel 1996-1997.\nNel 2006 lascia la pallavolo accettando la convocazione della Nazionale di beach volley partecipando alle prime tappe internazionali e con Giulia Momoli si laurea Campionessa Italiana nel 2007.\nAssieme a Giulia Momoli arriva a classificarsi alla 15\u00aa posizione nel WT Ranking Mondiale FIVB 2009, arrivando ad occupare la 11\u00b0 posizione nel piazzamento del Ranking Olimpico nel 2011..\nNel giugno 2015 lascia la sua carriera sportiva professionale e inizia ad esercitare la professione di psicologa.\nCarriera sportiva.\nPallavolo.\nInizia la carriera professionistica nel 1996 in serie B2 nell'Omegna pallavolo con cui lo stesso anno vince il campionato di categoria salendo in B1 e si laurea Campionessa Italiana Under 18 a Follonica insieme alla future campionesse Natalia Vigan\u00f2, Eleonora Lo Bianco e Paola Cardullo.\nNell'estate del 1996 arriva la prima convocazione per la Nazionale Juniores.\nBeach volley.\nSi laureano Campionesse d'Italia di Beach Volley sulla spiaggia di Ostia nello stesso anno, centrando tre 17\u00ba posti al World Tour e finendo 43\u00ba nel ranking mondiale.\nMancano la qualificazione olimpica, guadagnano il 3\u00ba gradino del podio nel Campionato Italiano e a fine anno vengono allontanate dalla Nazionale.\nNelle ultime fasi della stagione centrano un 13\u00ba posto a Sanya - Cina - e terminano la stagione 2010 con un ottimo 9\u00ba posto a Pukhet - Thailandia. Con 9 tornei su 15 disputati sono la 27\u00ba coppia al Mondo con 1500 punti.\nOccupa la 15\u00aa posizione mondiale con 300 punti nel WT Ranking FIVB (con 2 partecipazioni su 2 tappe), e con Giulia Momoli rappresenta ad oggi la seconda coppia italiana a livello nazionale ed internazionale. Occupa la 19\u00aa posizione del Ranking Olimpico\nVita privata.\nSi laurea nel novembre 2014 in scienze psicologiche presso l'Universit\u00e0 di Torino con una tesi sulla psicologia dello sport dal titolo: \"La psicologia nello sport: il modello S.f.e.r.a. applicato al Beach volley\". Presso la medesima universit\u00e0 consegue, nel novembre 2016, la laurea magistrale in psicologia con la tesi \"Psicologia dello Sport e Ipnosi: ricerca e intervento\". Conclude la carriera sportiva nel giugno del 2015 e diventa psicologa.\nOnorificenze.\nNell'anno 2005 riceve dal Comitato olimpico nazionale italiano la Medaglia d'argento al valore atletico."}
{"id": "3034985", "revid": "415370", "url": "https://it.wikipedia.org/wiki?curid=3034985", "title": "Presidente della Chiesa", "text": ""}
{"id": "3034986", "revid": "119999953", "url": "https://it.wikipedia.org/wiki?curid=3034986", "title": "Planh", "text": "In lingua occitana il termine planh o plaing ( , \"plany\" , in italiano traducibile con \"pianto\", \"lamento\" o \"lamentazione\") sta a indicare un componimento poetico dei trovatori, modellato sul latino medievale \"planctus\" (pianto, lamento funebre), in cui il poeta lamenta la morte di una persona cara. Differisce dal planctus in quanto destinato a un pubblico laico. Alfred Jeanroy distingueva tre tipi diversi di planh, quelli dedicati \nIn Italia.\nIn Italia, un esempio di \"planh\" (chiamato pi\u00f9 correttamente compianto) \u00e8 la canzone \"Ahi lasso, or \u00e8 stagion de doler tanto\" attribuita a Guittone d'Arezzo, nella quale egli narra della sconfitta dei guelfi di Firenze ricevuta nella Battaglia di Montaperti (1260) contro i ghibellini di Siena.\nNella Divina Commedia, \u00e8 presente il pi\u00f9 importante trovatore in lingua d'Oc in Italia Nel canto sesto del Purgatorio, Dante incontra Sordello da Mantova ,che parla con Virgilio suo concittadino. Fu alla corte del signore di Verona .\nIn Spagna.\nIn Spagna, l'equivalente del \"planh\" \u00e8 il planto (o llanto), chiamato anche endecha, \u00e8 un tipo di elegia, proprio del medioevo. Se \u00e8 di carattere popolare e sorto dalla lirica tradizionale, si denomina \"endecha\"; se l'autore \u00e8 di carattere colto, \"planto\".\nLe endechas popolari.\nGi\u00e0 da un tempo molto antico il popolo era solito intonare canzoni funerarie: Alfonso X il Saggio ordinava ai chierici di allontanarsi dalle sepolture, allorch\u00e9 gli accompagnatori iniziavano a intonare le loro \"endechas\". La pi\u00f9 antica conservata \u00e8 quella cantata dalle dame \"canarias\" alla morte del cavaliere Guill\u00e9n Peraza (1443):\nNella letteratura storica.\nNella letteratura castigliana, il primo esempio di elegia funerea o \"planto\" che appare \u00e8 il \"Planto que fizo la Virgen el d\u00eda de la Pasi\u00f3n de su Fijo\", di Gonzalo de Berceo. Juan Ruiz, arciprete di Hita, incluse un \"planto\" per la muerte di Trotaconventos nel suo \"Libro de Buen Amor\" (secolo XIV). Gi\u00e0 alla fine del medioevo, le \"Coplas a la muerte de su Padre\" di Jorge Manrique (secolo XV) pervengono alla massima espressione del genere.\nNella letteratura catalana, le prime manifestazioni di \"plantos\", chiamati \"planys\" le troviamo nei trovatori, in lingua d'Oc, lingua utilizzata nella sua versione (\"koin\u00e9\") pi\u00f9 arcaica per la realizzazione delle loro composizioni.\nNel XX secolo.\nAlcuni poeti spagnoli del secolo XX cercarono di far rivivere il genere, in special modo il gruppo generazionale del 1927, seguendo la sua direttiva di unire tradizione e avanguardia. Cos\u00ec, per esempio, lo \"Llanto por Ignacio S\u00e1nchez Mej\u00edas\", di Federico Garc\u00eda Lorca o la \"Eleg\u00eda a Ram\u00f3n Sij\u00e9\" di Miguel Hern\u00e1ndez:"}
{"id": "3034988", "revid": "322148", "url": "https://it.wikipedia.org/wiki?curid=3034988", "title": "Tridruro di azoto", "text": ""}
{"id": "3034989", "revid": "767487", "url": "https://it.wikipedia.org/wiki?curid=3034989", "title": "Tank Girl (film)", "text": "Tank Girl \u00e8 un film del 1995 diretto da Rachel Talalay. \u00c8 liberamente tratto dall'omonimo fumetto underground ideato da Jamie Hewlett e Alan Martin, ambientato in un futuro distopico.\nTrama.\nAnno 2033. In seguito alla collisione di una cometa sulla superficie terrestre, il pianeta ha subito una catastrofica alterazione climatica che lo ha trasformato in un immenso deserto. Non piove da 11 anni. L'acqua \u00e8 estremamente scarsa, e quella poca disponibile \u00e8 in mano al dipartimento Water &amp; Power (W&amp;P), agli ordini del dispotico Kesslee (Malcolm McDowell). L'unica reale minaccia allo strapotere del dipartimento sono i \"Ripper\", un misterioso gruppo di dissidenti di cui nessuno conosce informazioni precise. La protagonista Rebecca (Lori Petty) fa parte di una piccola comunit\u00e0 di ribelli che riesce a procurarsi l'acqua tramite un allaccio abusivo alla rete della W&amp;P nascosto nello scantinato della loro comune. Venuta a conoscenza della cosa, la W&amp;P organizza un assalto contro la piccola comunit\u00e0, uccidendo la maggior parte dei suoi membri, dei quali apparentemente si salva solo Rebecca, che per\u00f2 viene catturata e portata nella base della W&amp;P. Una volta imprigionata, Rebecca viene fatta torturare invano pi\u00f9 e pi\u00f9 volte da Kesslee, allo scopo di piegarne la resistenza. Nel periodo di prigionia seguito alle torture, Rebecca stringe amicizia con Jet (Naomi Watts), una prigioniera che svolge la mansione di meccanico sui mezzi della W&amp;P.\nQuelli della W&amp;P, considerando Rebecca una pedina sacrificabile, decidono di utilizzarla per scoprire il nascondiglio segreto dei Ripper. La conducono quindi in un punto del deserto dove sembrano aver trovato un \"subgate\", ossia un ingresso per la base sotterranea dei Ripper. A questo punto, il sergente Small, il braccio destro di Kesslee, dopo aver iniettato nel corpo di Rebecca una microspia allo scopo di monitorarne gli spostamenti, la costringe armi in pugno ad entrare nel subgate. Come Rebecca fa per avvicinarsi all'ingresso ha luogo un attacco a sorpresa dei Ripper, che massacrano i soldati W&amp;P e a quanto pare lo stesso Kesslee. Rebecca sfugge all'attacco nascondendosi prontamente ed una volta che anche i Ripper sono scomparsi viene raggiunta da Jet, la quale ha nel frattempo rubato un velivolo della W&amp;P. Le due decidono quindi di fuggire ma non prima che Rebecca si sia appropriata di un carro armato con le insegne W&amp;P.\nPoco dopo la loro fuga, vengono a sapere che Sam, una ragazzina appartenuta alla comune di Rebecca, \u00e8 tenuta prigioniera in un bordello a Liquid Silver e decidono di andare a salvarla. Prima per\u00f2, approfittando dell'officina messa a disposizione da un'eccentrica negoziante, decidono di camuffare sia l'aereo di Jet che il carro armato di Rebecca per non palesarli a prima vista come mezzi W&amp;P, rendendoli inoltre comandabili a distanza. Giunte finalmente a Liquid Silver riescono a liberare Sam, ma mentre cercano di allontanarsi vengono scoperte. \"The Madam\", la direttrice del locale, tenta di fermarle ma prontamente Rebecca reagisce prendendola in ostaggio e costringendola a cantare \"Let's Do It, Let's Fall in Love\" davanti ai clienti del locale. L'esibizione viene tuttavia bruscamente interrotta dall'irruzione dei soldati W&amp;P, i quali riescono a ricatturare Sam, ma non Jet n\u00e9 Rebecca.\nLe due, determinate a liberare nuovamente Sam, decidono di arrischiare a spingersi in mezzo al deserto per chiedere l'aiuto dei Ripper. Riescono fortunosamente a raggiungere il loro rifugio, che sembra essere una pista da bowling nascosta sotto le sabbie. I Ripper si rivelano essere un tentativo dello scienziato Johnny Profeta (ora impegnato in Nuova Zelanda per esperimenti di desalinizzazione dell'acqua di mare) di creare dei super soldati, unendo campioni di DNA umano e di canguro. Bench\u00e9 allo scienziato fosse stato ordinato di eliminarli, egli decise di risparmiare le sue creature. L'obbiettivo principale dei Ripper \u00e8 quello di far crollare il monopolio della W&amp;P, dal momento che ritengono che l'accesso all'acqua debba essere libero per tutti. Rebecca socializza col gruppo, iniziando una relazione con un Ripper leggermente ritardato di nome Booga, mentre il Ripper Donner sembra nutrire una simpatia per Jet.\nPer ricevere l'aiuto dei Ripper e dimostrare di non essere spie, alle due ragazze viene richiesto di compiere una missione: dovranno introdursi in un deposito W&amp;P per accertarsi del contenuto di alcune casse. Rebecca e Jet si dirigono allora verso il deposito e, fingendosi fotografe dell'improbabile \"calendario W&amp;P\", fanno posare alcuni operai vicino alle casse aperte piene di armi, trasmettendo immediatamente le foto al rifugio dei Ripper. Alle ragazze, come prova aggiuntiva, viene quindi chiesto di catturare il camion che deve trasportare le armi. Una volta riportate le casse al loro rifugio, i Ripper aprono le casse per distruggere le armi in esse contenute, ma scoprono che le casse sono piene di sabbia, tranne una che contiene il cadavere di Johnny Profeta.\nI Ripper, furiosi per la preziosa perdita, decidono di assistere le due ragazze nella loro irruzione contro la base nemica allo scopo di liberare Sam e contemporaneamente distruggere la W&amp;P.\nL'assalto via terra \u00e8 affidato a Rebecca con il suo fidato carro armato, mentre i Ripper a bordo dell'aereo di Jet s'infiltrano nella base dagli hangar.\nDurante una sparatoria, l'uccisione di uno dei Ripper fa imbestialire gli altri che si scagliano senza piet\u00e0 contro i soldati W&amp;P. Jet raggiunge il sergente Small mentre cerca di scappare con un velivolo e gli spara. Nel frattempo Rebecca affronta Kesslee, il quale, in seguito agli innesti artificiali effettuati per sopravvivere alle ferite riportate nel precedente attacco dei Ripper, \u00e8 divenuto un cyborg. Sottovalutando le nuove capacit\u00e0 dell'avversario, Rebecca inizialmente pare avere la peggio. Raggiunta dal suo carro armato che per\u00f2 \u00e8 a corto di munizioni, Rebecca decide di utilizzare come munizionamento alternativo delle lattine di birra, che per\u00f2 servono solo a rallentare Kesslee, fino a quando Rebecca riesce a rovesciare il contenuto di un bidone sul cyborg mandandone in cortocircuito gli innesti artificiali. Rebecca, dopo avere finito il suo nemico con uno strumento che ne assorbe i fluidi corporei trasformandoli in acqua, si precipita a liberare Sam che rischia di annegare in un condotto.\nDopo il fortunoso salvataggio di Sam, c'\u00e8 un epilogo animato in cui Rebecca guida il suo carro armato trainando Booga su degli sci d'acqua dritto verso una cascata. Quando Jet li avvisa del pericolo, mentre lei precipita, le risponde allegramente di chiudere il becco.\nColonna sonora.\nLa colonna sonora \u00e8 stata distribuita da Warner Bros./Elektra."}
{"id": "3034990", "revid": "352448", "url": "https://it.wikipedia.org/wiki?curid=3034990", "title": "Plaing", "text": ""}
{"id": "3034991", "revid": "1543377", "url": "https://it.wikipedia.org/wiki?curid=3034991", "title": "Marmo rosso antico", "text": "Il rosso antico (in lingua latina \"marmor taenarium\") era un marmo colorato utilizzato sporadicamente in epoca minoica e micenea (compare nella decorazione della porta del tesoro di Atreo a Micene) e diffuso in epoca romana, a partire dalla fine del II secolo a.C. (a Roma a partire dall'et\u00e0 cesariana) e fino in et\u00e0 bizantina.\nSi presenta di colore rosso, con varie tonalit\u00e0, dal rosato, al rosso sangue, al porporino, talvolta con sottili venature nere, o con macchie di grandezza variabile bianche o grigie. Varianti presentano fasce bianche perfettamente parallele, diritte o ondulate. Il colore \u00e8 causato dal contenuto in ematite.\nLe cave, prossime al mare, si trovano sul promontorio di capo Matapan (anticamente capo Tenaro) nel Peloponneso.\nFu ampiamente esportato in epoca romana (compare a Palmira e in Britannia).\nEra utilizzato per elementi di rivestimento o architettonici di piccole dimensioni e per oggetti ornamentali. In epoca adrianea venne utilizzato per sculture, prevalentemente legate al mondo dionisiaco, probabilmente per il colore che ricorda il vino."}
{"id": "3034992", "revid": "80339", "url": "https://it.wikipedia.org/wiki?curid=3034992", "title": "Altopiano di Patom", "text": ""}
{"id": "3034998", "revid": "838137", "url": "https://it.wikipedia.org/wiki?curid=3034998", "title": "Publio Furio Medullino Fuso", "text": "Biografia.\nPublio Furio apparteneva al ramo Medullino della nobile \"gens\" Furia, un'antica \"gens\" patrizia dell'antica Roma ed era il fratello di Spurio Furio Medullino Fuso, che fu eletto console nel 464 a.C. e fu poi \"consul suffectus\" nel 453 a.C.\nNel 472 a.C. viene eletto console insieme a Lucio Pinario Mamercino Rufo.\nSotto il loro consolato, il tribuno della plebe Publilio Volerone propose una legge per la quale i magistrati plebei, tra i quali anche il tribuni della plebe, fossero eletti dai comizi tributi, da cui erano esclusi i patrizi, privandoli cos\u00ec del potere di influenzare i risultati delle elezioni plebee. La proposta di legge, la \"Lex Publilia Voleronis\", non fu votata quell'anno, per i forti dissidi tra patrizi e plebei, e per il sopraggiungere di una pestilenza a Roma.\nSempre quell'anno una Vestale, Orbilia, fu trovata colpevole di aver mancato al proprio voto di castit\u00e0, e per questo delitto, mandata a morte. A seguito della condanna, uno dei suoi due amanti si suicid\u00f2, mentre l'altro fu giustiziato nel foro.\nNel 467 a.C. dopo aver preso la citt\u00e0 volsca di Antium, i Romani vi fondarono una colonia. Furio fa parte con Tito Quinzio Capitolino Barbato e Aulo Virginio Tricosto Celiomontano del triumvirato incaricato della suddivisione e dell'assegnazione delle terre ai coloni.\nNel 464 a.C. \u00e8 \"legatus\" del fratello Spurio Furio Medullino Fuso, divenuto console, nella guerra contro gli Equi. I romani vengono assediati nel loro campo da parte degli Equi e Publio viene isolato con i suoi soldati durante una sortita e viene massacrato insieme ai suoi uomini.."}
{"id": "3035000", "revid": "729019", "url": "https://it.wikipedia.org/wiki?curid=3035000", "title": "Henry Horne", "text": "Biografia.\nI primi anni.\nHenry Horne nacque a Caithness, in Scozia, terzo figlio del maggiore James Horne e di Constance Mary Horne. Egli frequent\u00f2 la Harrow School e in seguito ricette una commissione d'artiglieria alla Royal Military Academy di Woolwich nel maggio del 1880. Si spos\u00f2 nel 1897 e dal 1899 al 1902 combatt\u00e9 nella seconda guerra boera con i reparti di cavalleria sotto il comando di John French. Nell'ultima parte di questo scontro venne menzionato ufficialmente in un dispaccio.\nNel 1905 Horne venne promosso luogotenente colonnello e prest\u00f2 servizio nella Royal Horse Artillery sotto Douglas Haig. La sua carriera militare cambi\u00f2 radicalmente dal 1912, quando venne promosso al rango di brigadiere e nominato ispettore di artiglieria.\nLa prima guerra mondiale.\nLa guerra scoppi\u00f2 due anni dopo e Horne venne nominato comandante di artiglieria sotto il generale Haig, che comandava il I corpo d'armata britannico. Alla battaglia di Mons Horne si distinse in un'azione di retroguardia che permise al corpo di Haig di sferrare l'azione decisiva contro l'esercito tedesco.\nHorne combatt\u00e9 con distinzione nella British Expeditionary Force nel 1914 e nell'ottobre di quell'anno venne promosso maggiore generale e reso compagno dell'Ordine del Bagno. Alcuni mesi dopo ottenne il comando della 2\u00aa divisione. Nel maggio del 1915 la divisione di Horne partecip\u00f2 al primo attacco britannico notturno nella battaglia di Festubert, anche se non ebbe ad ogni modo il successo sperato, in parte perch\u00e9 l'artiglieria era a corto di munizioni.\nMedio Oriente.\nNel novembre del 1915 Horne accompagn\u00f2 il primo ministro Lord Kitchener presso lo stretto dei Dardanelli, dove organizz\u00f2 l'evacuazione di Gallipoli. Per alcuni mesi Horne venne posto a capo della difesa del canale di Suez, ottenendo il comando del XV corpo d'armata di stanza in quell'area.\nIl fronte occidentale.\nNel marzo del 1916 Horne fece ritorno sul fronte occidentale aderendo alla IV armata britannica, preparando l'attacco sulle rive della Somme.\nIl 1\u00ba luglio 1916 il corpo del generale Horne partecip\u00f2 alla battaglia costiera che si tenne nell'area della Somme appunto. La battaglia della Somma, che si protrasse per i quattro mesi successivi, termin\u00f2 con pi\u00f9 di un milione di morti di cui 57.000 solo il primo giorno. 13 divisioni britanniche parteciparono all'attacco; il XV corpo di Horne era composto dalla 21\u00aa divisione e dalla 7\u00aa divisione e con questi armati focalizz\u00f2 gli attacchi sui villaggi di Fricourt e Mametz.\nNel settembre di quell'anno Horne venne reso commendatore dell'Ordine del Bagno e, dopo la presa di Flers, venne promosso generale succedendo a Sir Charles Monro come comandante della I armata britannica. Il suo primo scontro in campo avvenne nell'aprile del 1917, quando le sue truppe vennero coinvolte nella battaglia di Vimy. L'esercito francese comandato da Robert Nivelle era critico circa i piani d'azione di Horne, ma dopo i suo inumerosi insuccessi venne sostituito dal pi\u00f9 energico generale Philippe P\u00e9tain.\nL'attacco a Vimy venne in gran parte assorbito dai Canadian Corps, mentre Horne si concentr\u00f2 maggiormente nella battaglia di Arras che risult\u00f2 essere vittoriosa con la cattura di mille pezzi d'artiglieria nemica.\nNell'aprile del 1918 i tedeschi incominciarono l'offensiva primaverile, che in un primo momento sembr\u00f2 favorire gli imperiali, dal momento che nove divisioni tedesche attaccarono il fronte comandato da Horne e da due piccole divisioni portoghesi. I tedeschi avanzarono di oltre 10 chilometri lungo le rive del Lawe per poi per\u00f2 venire respinti dalla 51\u00aa e dalla 55\u00aa divisione inglese.\nDopo la guerra.\nAlla fine della guerra Horne venne reso commendatore dell'Ordine di San Michele e San Giorgio e cavaliere di Gran Croce dell'Ordine del Bagno ricevendo dal parlamento anche il titolo di barone. Promosso a capo del fronte orientale nel 1919, si ritir\u00f2 dall'esercito nel 1923. Venne nominato maestro cannoniere di St. James's Park, titolo onorifico che mantenne sino alla morte, oltre al grado di colonnello della Highland Light Infantry.\nColpito da un malessere mentre stava tirando giocando a tiro a segno nella sua tenuta di Stirkoke nell'agosto del 1929, venne sepolto nella tomba di famiglia."}
{"id": "3035004", "revid": "77594", "url": "https://it.wikipedia.org/wiki?curid=3035004", "title": "Assemblea generale delle Nazioni unite", "text": ""}
{"id": "3035006", "revid": "4252", "url": "https://it.wikipedia.org/wiki?curid=3035006", "title": "Tommaso d'Aquino (disambigua)", "text": ""}
{"id": "3035014", "revid": "54253", "url": "https://it.wikipedia.org/wiki?curid=3035014", "title": "Pace mitologia greca", "text": ""}
{"id": "3035022", "revid": "729019", "url": "https://it.wikipedia.org/wiki?curid=3035022", "title": "Episodi di Gravity", "text": "La prima ed unica stagione della serie televisiva Gravity \u00e8 stata trasmessa negli Stati Uniti dal 23 aprile al 25 giugno 2010 su Starz."}
{"id": "3035024", "revid": "767487", "url": "https://it.wikipedia.org/wiki?curid=3035024", "title": "Giuseppe Gjergja", "text": ""}
{"id": "3035025", "revid": "486946", "url": "https://it.wikipedia.org/wiki?curid=3035025", "title": "Josip Derda", "text": ""}
{"id": "3035026", "revid": "486946", "url": "https://it.wikipedia.org/wiki?curid=3035026", "title": "Josip Djerdja", "text": ""}
{"id": "3035030", "revid": "1498232", "url": "https://it.wikipedia.org/wiki?curid=3035030", "title": "Organizzazione internazionale della radiodiffusione e della televisione", "text": "L'Organizzazione internazionale della radiodiffusione e della televisione (nome ufficiale in francese: \"Organisation Internationale de Radiodiffusion et de T\u00e9l\u00e9vision\", abbreviato in OIRT) \u00e8 stata un'associazione internazionale di radio e televisioni dell'Europa orientale.\nProprio come il suo equivalente europeo occidentale, l'Unione europea di radiodiffusione, l'OIRT aveva come scopo principale la promozione della radio e della tv, cos\u00ec come la cooperazione internazionale attraverso lo scambio d'informazioni e di produzioni tra i diversi paesi membri.\nGest\u00ec la rete Intervisione a partire dal 1961 fino al 1993, anno in cui si fuse con l'UER.\nStoria.\nFu fondata il 28 giugno 1946 come organizzazione internazionale della radiodiffusione (OIR) da 26 emittenti radiofoniche europee fuoriuscite dall'unione internazionale di radiofonia (UIR).\nCon sede a Bruxelles, era sotto l'autorit\u00e0 di due condirettori, nominati uno dall'Unione Sovietica e l'altro dalla Francia. Tuttavia, l'inizio della Guerra fredda congel\u00f2 le relazioni tra i due blocchi e quattro anni pi\u00f9 tardi, nel 1950, alcuni paesi (Belgio, Egitto, Francia, Italia, Libano, Lussemburgo, Marocco, Principato di Monaco e Paesi Bassi) decisero di lasciare l'organizzazione e di fondarne una nuova, l'Unione europea di radiodiffusione.\nA partire da quel momento, l'OIRT comprese prevalentemente i paesi socialisti (Albania, Bulgaria, Ungheria, Polonia, Germania Est, Romania, Cecoslovacchia, URSS) pi\u00f9 la Finlandia, paese neutrale che faceva parte sia dell'OIRT che dell'UER. La sede dell'organizzazione fu trasferita da Bruxelles a Praga nel 1950.\nTra il 1977 e il 1980, l'OIRT organizz\u00f2 a Sopot (Polonia) quattro edizioni del \"Concorso Intervisione della Canzone\", manifestazione strutturata sul modello dell'Eurovision Song Contest.\nA differenza dell'Europa occidentale, i paesi affiliati trasmettevano in FM sulla banda OIRT da 65.8 a 74 MHz, tranne la Germania Est, che ha sempre usato le frequenze da 87.5 a 100 MHz, poi pi\u00f9 tardi fino a 104 MHz.\nL'organizzazione fu chiusa il 31 dicembre 1992 e inglobata a partire dal 1\u00ba gennaio 1993 nell'UER."}
{"id": "3035040", "revid": "104458", "url": "https://it.wikipedia.org/wiki?curid=3035040", "title": "Anne Flore Rey", "text": ""}
{"id": "3035041", "revid": "767487", "url": "https://it.wikipedia.org/wiki?curid=3035041", "title": "Antonio Pucci (gonfaloniere)", "text": "Figlio del fedelissimo di Cosimo il Vecchio Puccio Pucci, si arricch\u00ec con Luca Pitti in un'industria serica facendone il socio paritario e fu un fedelissimo di Casa Medici. A differenza di Luca infatti appoggi\u00f2 sempre la linea medicea dominante, divenendo uomo di fiducia di Piero e di Lorenzo il Magnifico, ai cui indirizzi politici contribu\u00ec rivestendo varie cariche politiche: priore nel 1452, 1457 e 1475, gonfaloniere di giustizia nel 1463 e 1480, spesso magistrato dei Dieci di Bal\u00eca, soprattutto nei momenti chiave del 1452 e come Accoppiatore nel 1471 e nel 1474. Fu inoltre presente nella Commissione Fiscale del 1482 e in altre cariche esterne. \nSi adoper\u00f2 personalmente per la riconquista di Pietrasanta e fu in strettissimi rapporti epistolari col Magnifico durante la difficile riconciliazione col re di Napoli e col Papa. Non a caso venne ritratto accanto a Lorenzo e Francesco Sassetti nella scena della \"Conferma della regola\" di Domenico Ghirlandaio nella cappella Sassetti a Firenze. \nSuo figlio Alessandro spos\u00f2 Sibilla, figlia del Sassetti."}
{"id": "3035044", "revid": "33440869", "url": "https://it.wikipedia.org/wiki?curid=3035044", "title": "Historia de rebus gestis Federici II", "text": ""}
{"id": "3035046", "revid": "33440918", "url": "https://it.wikipedia.org/wiki?curid=3035046", "title": "Ricordano Malaspina", "text": ""}
{"id": "3035048", "revid": "729019", "url": "https://it.wikipedia.org/wiki?curid=3035048", "title": "Volo Cathay Pacific 780", "text": "Il volo Cathay Pacific 780 era un volo programmato da Surabaya, Indonesia a Hong Kong il 13 aprile 2010. A bordo erano presenti 309 passeggeri e l'equipaggio composto da 13 persone. Durante l'avvicinamento all'aeroporto di Hong Kong l'equipaggio speriment\u00f2 l'impossibilit\u00e0 di controllare la potenza dei due motori. L'aereo atterr\u00f2 a quasi il doppio della normale velocit\u00e0 di atterraggio, provocando pochi danni. Sessantadue dei presenti a bordo subirono lievi ferite durante l'evacuazione tramite gli scivoli d'emergenza, e uno di loro riport\u00f2 traumi pi\u00f9 seri.\nL'aereo.\nL'aereo coinvolto era un Airbus A330-300, registrazione B-HLL, equipaggiato con motori Rolls-Royce Trent 700, costruito nel 1998.\nL'incidente.\nIl volo Cathay Pacific 780 decoll\u00f2 dalla pista 28 dell'Aeroporto Internazionale di Juanda a Surabaya alle 08:24 ore locali (01:24 UTC). Durante la salita, il pressurimetro mostr\u00f2 piccole variazioni del rapporto di pressione del motore, con il motore numero 2 che mostrava una variazione fluttuante rispetto al motore numero 1.\nCirca mezz'ora dopo il decollo, quando il velivolo volava ad altezza di crociera ad un livello di volo (FL) 390, l'Electronic Centralised Aircraft monitoring (ECAM) mostr\u00f2 un messaggio di allerta ai piloti \"ENG 2 CTL SYS FAULT\". L'equipaggio contatt\u00f2 quindi il Controllo Manutenzione del dipartimento ingegneristico della compagnia (MC) e discussero sulle fluttuazioni. Visto che i parametri dell'altro motore operativo erano normali, l'equipaggio del volo e l'MC ritennero che l'anomalia fosse trascurabile e che il volo potesse continuare normalmente.\nCirca due ore dopo la partenza, alle 03:16 UTC, riapparve il messaggio sull'ECAM \"ENG 2 CTL SYS FAULT\". Il volo contatt\u00f2 nuovamente l'MC per discutere sulla questione. Siccome tutti i parametri dell'altro motore risultavano normali, sia l'equipaggio che l'MC furono nuovamente d'accordo sul fatto che il volo potesse procedere normalmente fino a destinazione.\nPassate altre due ore, mentre l'Airbus era in discesa verso Hong Kong, alle 05:19 UTC, a circa 203 km a sud dell'Aeroporto internazionale di Hong Kong, l'ECAM del velivolo lanci\u00f2 a distanza di pochi secondi due allarmi, l'\"ENG 1 CTL SYS FAULT\" e l'\"ENG 2 STALL\". Il secondo messaggio segnalava uno stallo al compressore del motore, un problema al motore potenzialmente grave. L'equipaggio esegu\u00ec di conseguenza le procedure necessarie spostando la manetta del motore numero 2 sulla posizione \"idle\" (spinta minima). Nel frattempo incrementarono la spinta del motore numero 1 su \"Maximum Continuous Thrust\" (spinta massima) per compensare la spinta affievolita dell'altro motore. Dopo queste manovre l'equipaggio dichiar\u00f2 un \"Pan Pan\" (condizione di urgenza) al Controllo del traffico aereo (ATC) di Hong Kong, richiedendo la rotta pi\u00f9 breve possibile verso l'aeroporto e la massima priorit\u00e0 per l'atterraggio.\nUn paio di minuti pi\u00f9 tardi l'aereo era approssimativamente a 83 km dalla pista di atterraggio e a un'altitudine di 2.438 metri quando apparve l'allarme \"ENG 1 STALL\" sull'ECAM. I piloti eseguirono le procedure per lo stallo al compressore del motore numero 1 e dichiararono un \"Mayday\" (condizione di emergenza) all'ATC. Il capitano spost\u00f2 quindi le manette per provare la reazione dei motori. Durante queste operazioni, la velocit\u00e0 di rotazione del motore numero 1 aument\u00f2 a circa il 74% N1 mentre il motore numero 2 si mantenne al 17% N1. Dopo l'incremento del motore numero 1 al 74% le manette dei motori non ebbero pi\u00f9 nessun effetto sulla velocit\u00e0 del motore.\nAlle 13:43 ore locali (05:43 UTC) e 11 minuti dopo il dichiarato \u201cMayday\u201d, l'equipaggio riusc\u00ec a far atterrare l'aereo sulla pista 07L dell'Aeroporto Internazionale di Hong Kong ad una velocit\u00e0 di 426 km/h. Questa velocit\u00e0 era di 95 nodi pi\u00f9 veloce della normale velocit\u00e0 di atterraggio di un A330, superiore alla velocit\u00e0 massima consentita per l'estensione dei flap di un A330-300 e soprattutto pi\u00f9 alta del rateo di velocit\u00e0 delle gomme. Dopo il contatto con la pista soltanto l'inversore di spinta del motore numero 1 funzion\u00f2 e i piloti costrinsero l'aereo a fermarsi usando al massimo i freni meccanici. Il motore numero 1 rimase accelerato tra il 70% e l'80% N1 anche dopo che i piloti spensero entrambi i motori dopo aver fermato l'aereo. Cinque delle otto gomme principali dell'aeromobile scoppiarono e i Vigili del Fuoco affermarono che il fumo e le fiamme stavano per arrivare al carrello di atterraggio, di conseguenza il capitano ordin\u00f2 una evacuazione d'emergenza dagli scivoli esterni.\nLe indagini.\nGli investigatori del Civil Aviation Department di Hong Kong, del Bureau d'enqu\u00eates et d'analyses pour la s\u00e9curit\u00e9 de l'aviation civile (BEA) e dell'Air Accidents Investigation Branch (AAIB) formarono una squadra di indagine per fare luce sull'incidente e sulle sue cause. Il National Transportation Safety Committee (NTSC) dell'Indonesia ed il National Transportation Safety Board (NTSB) furono anch'essi coinvolti nell'inchiesta, in rappresentanza dell'Airbus, della Rolls-Royce e della Cathay Pacific.\nL'analisi dei motori ha rilevato che i loro sistemi di alimentazione erano contaminati da particelle sferiche. La Divisione investigativa sugli incidenti del dipartimento dell'aviazione civile di Hong Kong ha concluso che l'incidente \u00e8 stato causato da queste particelle sferiche. Il carburante contaminato, che conteneva sfere di SAP (Super Absorbent Polymers), immesse a Surabaya, in seguito caus\u00f2 la perdita del controllo della spinta su entrambi i motori dell'aeromobile durante l'avvicinamento ad Hong Kong. Queste sfere SAP sono state utilizzate nei monitor dei filtri installati in un distributore di carburante nell'aeroporto di Juanda.\nLe particelle avevano causato il grippaggio delle principali valvole di misurazione (MMV) delle unit\u00e0 di misura del carburante; gli MMV sono stati trovati bloccati in posizioni corrispondenti alla potenza di spinta registrata di ciascun motore mentre si avvicinava a Hong Kong. Anche altri componenti del motore sono stati contaminati da queste particelle, e anche il controllore a palette a statore variabile n. 2 \u00e8 stato rilevato; l'intero sistema di alimentazione, compresi i serbatoi di carburante dell'aeromobile, \u00e8 stato trovato contaminato dalle sfere di SAP. Nell'ambito dell'inchiesta, sono stati raccolti campioni di carburante presso l'aeroporto internazionale di Juanda. Gli investigatori hanno scoperto che le particelle contaminanti erano presenti nei campioni di carburante. Il sistema di condutture per il rifornimento di carburante utilizzato per rifornire gli aeromobili all'aeroporto internazionale di Juanda era stato prolungato prima che l'aeromobile venisse rifornito, come parte della costruzione di nuovi parcheggi. L'inchiesta ha scoperto che non tutte le procedure sono state seguite quando il sistema di condutture del carburante \u00e8 stato rimesso in servizio.\nI risultati finali dell'indagine furono rilasciati nel luglio 2013 dal direttore generale del Dipartimento dell'Aviazione Civile della Regione Amministrativa Speciale di Hong Kong, Norman SM Lo.\nQui di seguito un breve sunto dei punti centrali delle conclusioni\nDanni riportati dai passeggeri e dall'equipaggio.\nDelle 322 persone a bordo, di cui 309 passeggeri e 13 membri dell'equipaggio, 62 lamentarono danni esclusivamente subiti durante l'evacuazione di emergenza attraverso gli scivoli esterni dell'aereo: riportarono ferite o contusioni leggere e furono immediatamente dimessi dall'infermeria dell'aeroporto 46 passeggeri; 10 vennero trasportati in ospedale per ulteriori indagini e dimessi il giorno stesso ad eccezione di un passeggero che fu trattato in sala operatoria per una frattura scomposta a una caviglia. Sei componenti dell'equipaggio subirono piccoli traumi durante la discesa dagli scivoli e ritornarono in servizio dopo breve tempo.\nDanni riportati dall'aeromobile.\nLa parte inferiore della gondola del motore n\u00b01 si danneggi\u00f2 nell'impatto con la pista provocando danni anche ad alcune palette della turbina causati dalla deformazione della gondola stessa. Cinque pneumatici dei carrelli esplosero e le relative valvole termiche di sicurezza rimasero fuse dal calore.\nDalle analisi fatte dalla Airbus si evidenzi\u00f2 che il carrello sinistro e il carrello prodiero erano stati sottoposti a una pressione verticale che aveva ecceduto il limite di carico previsto durante la progettazione delle parti.\nIl volo Cathay Pacific 780 nei media.\nIl volo Cathay Pacific 780 \u00e8 stato analizzato nella puntata \"Discesa mortale\" della diciannovesima stagione del documentario \"Indagini ad alta quota\" trasmesso da National Geographic Channel."}
{"id": "3035049", "revid": "1005847", "url": "https://it.wikipedia.org/wiki?curid=3035049", "title": "Suddivisioni di Haiti", "text": ""}
{"id": "3035057", "revid": "767487", "url": "https://it.wikipedia.org/wiki?curid=3035057", "title": "Scotty Robertson", "text": ""}
{"id": "3035058", "revid": "149587", "url": "https://it.wikipedia.org/wiki?curid=3035058", "title": "Arrondissement di Gona\u00efves", "text": ""}
{"id": "3035059", "revid": "149587", "url": "https://it.wikipedia.org/wiki?curid=3035059", "title": "Ouest Department", "text": ""}
{"id": "3035060", "revid": "767487", "url": "https://it.wikipedia.org/wiki?curid=3035060", "title": "Uolevi Manninen", "text": ""}
{"id": "3035064", "revid": "149587", "url": "https://it.wikipedia.org/wiki?curid=3035064", "title": "Gona\u00efves", "text": ""}
{"id": "3035066", "revid": "599013", "url": "https://it.wikipedia.org/wiki?curid=3035066", "title": "Jorma Pilkevaara", "text": ""}
{"id": "3035070", "revid": "1543377", "url": "https://it.wikipedia.org/wiki?curid=3035070", "title": "Anita Buri", "text": "Di M\u00fcnsterlingen, Turgovia, \u00e8 stata Miss Svizzera dal 1999 al 2000 e oggi lavora come modella e conduttrice di eventi.\nAnita Buri ha gli occhi blu e i capelli castano-scuri. Misura m. 1,74 con cm 87-61-88. Dal 2003 al 2007 \u00e8 stata sposata con l'ex-calciatore svizzero Marc Hodel, dal quale ha avuto un figlio."}
{"id": "3035072", "revid": "1543377", "url": "https://it.wikipedia.org/wiki?curid=3035072", "title": "Birnenhonig", "text": "Il Birnenhonig (\"miele di pere\") \u00e8 un sciroppo speciale e caratteristico della Svizzera centrale.\nSi ottiene cuocendo le pere ed estraendone il succo. Per la preparazione bisogna lasciar cuocere le pere da sei a sette ore. Alla fine si ottiene un prodotto opaco, cremoso, marrone scuro che si pu\u00f2 utilizzare in tanti modi: spalmato sul pane o come ingrediente principale per il \"Luzerner Lebkuchen\" (panpepato). Durante la seconda guerra mondiale si consumava molto latte con \"Birnenhonig\" a causa della scarsit\u00e0 di caff\u00e8.\nNel Nord America \u00e8 conosciuto come \"Pear Butter\" (burro di pere)."}
{"id": "3035075", "revid": "767487", "url": "https://it.wikipedia.org/wiki?curid=3035075", "title": "Evgenij Teli\u0161ev", "text": " \n\u00c8 anche grafico, narratore e direttore artistico. Inoltre \u00e8 traduttore di poesia tedesca.\nDal 1980, Teli\u0161ev collabora in qualit\u00e0 di disegnatore nell'ambito di scavi archeologici, insegnando disegno archeologico nei corsi master per futuri archeologi.\nLe sue opere sono state esposte gi\u00e0 diverse volte in Russia e in Svizzera.\nIl suo pezzo teatrale \"Sans Titre\" \u00e8 stato rappresentato nel centro Sverevskij per l'arte contemporanea 2005."}
{"id": "3035077", "revid": "6923", "url": "https://it.wikipedia.org/wiki?curid=3035077", "title": "Glasi Hergiswil", "text": "La Glasi Hergiswil \u00e8 una fabbrica svizzera di vetro situata nel canton Nidvaldo fondata nel 1817 a Hergiswil dai fratelli Siegwart.\nNegli anni \u201870 la fabbrica ha rischiato di chiudere a causa dell'arretratezza degli impianti: ci\u00f2 si \u00e8 potuto evitare grazie agli aiuti del comune e all'impegno di Roberto Niederer. Da allora la fabbrica \u00e8 diventata un'attrazione turistica e i visitatori possono assistere alla produzione del vetro. La Glasi Hergiswil non comprende solo la fabbrica ma anche un museo e il primo labirinto di vetro in Svizzera."}
{"id": "3035081", "revid": "1543377", "url": "https://it.wikipedia.org/wiki?curid=3035081", "title": "Fondazione Drosos", "text": "La Fondazione Drosos \u00e8 una fondazione nata nel 2003, con un patrimonio preordinato al finanziamento di attivit\u00e0 benefiche e culturali, avente sede a Zurigo.\nAttivit\u00e0.\nLa Fondazione \u00e8 un ente senza scopo di lucro che deve la propria esistenza a un patrimonio frutto di un consistente lascito di un privato. Scopo dichiarato della fondazione \u00e8 il finanziamento di progetti che hanno un impatto diretto sul miglioramento delle condizioni di vita di particolari gruppi di persone svantaggiate, perch\u00e9 acquisiscano le competenze per vivere una vita dignitosa e per agire con responsabilit\u00e0 per se stessi, per gli altri e per l'ambiente. Le attivit\u00e0 della fondazione sono finanziate dagli interessi sul capitale iniziale. La Fondazione \u00e8 un ente di beneficenza che si professa indipendente dal punto di vista politico, religioso e ideologico, ha come scopo l'educazione, l'alimentazione e la salute in regioni povere (Nord Africa e Medio Oriente), e la difesa dei diritti umani fondamentali; opera anche nella protezione del clima e dell'ambiente.\nNel 2007, in accordo con l'Organizzazione mondiale della sanit\u00e0, ha partecipato al progetto \"Menahra\" nel Mediterraneo orientale, nel quadro della lotta dell'OMS all'HIV in quel territorio\nLa Fondazione \u00e8 attiva anche nelle collaborazioni universitarie.\nIl delegato esecutivo della Drosos Franz von D\u00e4niken \u00e8 stato ministro degli esteri svizzero."}
{"id": "3035083", "revid": "599013", "url": "https://it.wikipedia.org/wiki?curid=3035083", "title": "Benedettine celestine", "text": "Le benedettine celestine sono religiose di voti solenni.\nStoria.\nNon risulta che in Pietro da Morrone vi fosse l'intenzione di iniziare un ramo femminile del suo ordine, n\u00e9 che, vivente il fondatore, fossero stati eretti monasteri femminili. In massima parte i monasteri femminili che si legarono alla congregazione dei celestini erano di antica origine e adottarono le costituzioni dei monaci celestini solo in seguito.\nLa massima fioritura delle celestine si ebbe nei secoli XVI e XVII, quando arrivarono a contare circa 150 monasteri in Italia e Francia. Gli unici monasteri che sopravvissero alla Rivoluzione francese, alle soppressioni napoleoniche e alle leggi eversive sabaude furono quelli di San Basilio all'Aquila e di San Ruggero a Barletta.\nIl monastero di San Basilio venne fondato nel 1320 da Francesca di Giovanni di Carnassale: i primi documenti attestanti la sua dipendenza dai celestini dell'abbazia di Collemaggio risalgono al 1497; il monastero di Barletta risale probabilmente al X secolo, venne dedicato a san Ruggero nel 1276, quando vi vennero traslate le reliquie del santo vescovo di Canne, e venne aggregato alla congregazione celestina il 26 marzo 1544.\nIl monastero di Castellana venne fondato dalle celestine di San Basilio, che curarono anche la riforma di quello benedettino di Castel Ritaldi, che ader\u00ec alla congregazione nel 1967. Le attuali costituzioni, riviste dopo il concilio Vaticano II, vennero fatte predisporre dal vescovo dell'Aquila Luigi Filippi.\nL'organizzazione monastica.\nOgni monastero \u00e8 autonomo: al vertice del governo della casa \u00e8 la badessa, la direzione \u00e8 affidata alla priora e l'amministrazione alla celleraria; tre decane costituiscono il consiglio del monastero. I monasteri celestini sono stati riuniti in una federazione all'interno della confederazione benedettina il 15 ottobre 1971: l'organo di governo della federazione \u00e8 l'assemblea federale, composta dalla presidente, dalle sue due consigliere, dalle superiore dei singoli monasteri e da una delegata per ogni monastero.\nLe benedettine celestine pongono grande attenzione alla povert\u00e0 e allo spirito di penitenza: caratteristica della loro spiritualit\u00e0 \u00e8 la devozione allo Spirito Santo e a san Giovanni Battista.\nDiffusione.\nOltre alle case italiane, sono sorti anche i monasteri di San Pietro a Bimbo (Bangui), in Repubblica Centrafricana, filiale del monastero di San Basilio dell'Aquila, e di San Benedetto e Santa Scolastica a Quezon City, nelle Filippine, dipendente dal monastero di Santa Caterina a Castel Ritaldi.\nAlla fine del 2008 i monasteri celestini erano 5 e le monache 28."}
{"id": "3035087", "revid": "287204", "url": "https://it.wikipedia.org/wiki?curid=3035087", "title": "The Boy Who Murdered Love", "text": "The Boy Who Murdered Love \u00e8 un brano musicale della cantante britannica Diana Vickers, quarta classificata e semifinalista della quinta edizione di X Factor nel Regno Unito, estratto come secondo singolo promozionale dal suo album di debutto \"Songs from the Tainted Cherry Tree\". \u00c8 stato pubblicato dall'etichetta discografica RCA Records il 18 luglio 2010 come download digitale e il 19 luglio come CD singolo nel Regno Unito e il 16 luglio in Irlanda ed \u00e8 stato prodotto da Chris Braide. La cantante ha confermato che sarebbe stato estratto come singolo sul suo twitter il 7 maggio.\nIl video musicale \u00e8 stato pubblicato il 2 giugno 2010 e mostra la cantante in una casa, rattristita dalla mancanza del ragazzo che compare in alcune scene del video. In esso sono frequenti dei disegni animati. Ha fatto il suo debutto alla posizione numero 199 nella classifica britannica dei singoli tre settimane prima della sua pubblicazione ufficiale."}
{"id": "3035089", "revid": "1793900", "url": "https://it.wikipedia.org/wiki?curid=3035089", "title": "Studebaker-Packard Corporation", "text": "La Studebaker-Packard Corporation \u00e8 stata una compagnia statunitense creata dopo l'acquisto della Studebaker, casa automobilistica di South Bend, da parte della Packard, azienda di Detroit operante nello stesso settore, avvenuto nel 1954; la Studebaker era la pi\u00f9 grande delle due, ma la Packard aveva bilanci migliori. Fu attiva fino al 1962, quando la denominazione delle vetture torn\u00f2 a citare il solo nome della Studebaker.\nDa parte della Packard, c'era la speranza di beneficiare della vasta rete di distribuzione della Studebaker, mentre quest'ultima credeva di ricevere vantaggi dalla maggior liquidit\u00e0 della Packard.\nUna volta che le due case automobilistiche consolidarono i propri bilanci, un nuovo progetto, ideato dal presidente della Packard James J. Nance e dal presidente della Nash-Kelvinator, George Walter Mason, prevedeva che la compagnia combinata Studebaker-Packard si sarebbe unita alla Nash-Kelvinator ed alla Hudson Motor Car Company nella nuova American Motors Corporation, con i quattro marchi in essa attivi. L'intenzione era quella di procedere ad una fusione delle case automobilistiche statunitensi indipendenti in un'unica societ\u00e0.\nL'operazione fu per\u00f2 pi\u00f9 complicata del previsto, e la nascitura compagnia fu sorpassata quasi immediatamente dalla Chrysler, che divent\u00f2 la terza azienda statunitense produttrice di automobili, divenendo una dei membri del Big Three. L'improvvisa morte di George Walter Mason nel 1954, e le successive dispute tra le societ\u00e0, preclusero la fusione delle compagnie, e la societ\u00e0 non entr\u00f2 a far parte della American Motors.\nAlla Packard si resero presto conto che la situazione in Studebaker era peggiore del previsto, soprattutto in relazione alla situazione finanziaria e alle vendite. Rispetto alle 282.000 vetture previste vendute, nel 1954 la compagnia immise sul mercato solamente 82.000 esemplari. Oltre a questo, nel 1956, la Studebaker perse circa il 30% dei concessionari.\nLa Studebaker-Packard cerc\u00f2 di riorganizzarsi; in questo nuovo assetto la Studebaker si occup\u00f2 di produrre e commercializzare autovetture di media gamma e autocarri, mentre la Packard rioccup\u00f2 il mercato di auto di lusso. Quest'ultima operazione era uno degli obbiettivi di Nance fin dall'inizio della sua presidenza alla Packard nel 1952. Il \"gap\" tra le due categorie di modelli fu colmato con il lancio della Clipper. Tecnicamente, era una Packard pi\u00f9 leggera, costruita a Detroit come le sue antenate. La produzione della nuova generazione di automobili avrebbe dovuto essere concentrata in un solo sito, e vi era un programma dettagliato di condivisione dei componenti tra i vari modelli. Tuttavia, le resistenze dei rivenditori sulla Clipper furono molto forti.\nA seguito della disastrosa situazione finanziaria del 1956, la Studebaker-Packard fin\u00ec in amministrazione controllata, con alla guida il produttore di aeroplani Curtiss-Wright. Quest'ultima, presieduta da Roy T. Hurley, insistette per maggiori cambiamenti in seno alla societ\u00e0. Come prima mossa, la produzione Packard di Detroit fu interrotta, e la fabbricazione di automobili fu trasferita a South Bend, stabilimento principale della Studebaker. Un secondo intervento della Curtiss-Wright fu rivolto alle vetture Packard, che ora derivavano direttamente dai modelli Studebaker. Infatti le Packard prodotte tra il 1957 e il 1958 erano essenzialmente delle President modificate, al punto che alcuni soprannominarono questa serie di vetture Packardbaker. L'ultima Packard usc\u00ec dalle linee di montaggio nel luglio del 1958.\nUno spiraglio per uscire dalla crisi si apr\u00ec quando ci fu accordo sulle reti di distribuzione con la Daimler-Benz, con Hurley come mediatore. L'accordo fu considerato come una necessit\u00e0, sia perch\u00e9 la Mercedes-Benz avrebbe potuto portare nuovo respiro alla delicata situazione economica della casa, sia per la possibilit\u00e0 di fornire nuovi prodotti pi\u00f9 graditi alla rete di concessionarie, decisamente insoddisfatta, nel caso in cui la Studebaker-Packard avesse cessato la produzione delle proprie vetture. L'accordo prevedeva anche che la Studebaker-Packard avrebbe commercializzato dei modelli Mercedes-Benz. Gli effetti per\u00f2 non furono quelli sperati.\nIn questi anni ci fu l'ultimo tentativo di risollevare il marchio Packard. Una versione della Facel Vega 4 porte berlina, che era mossa da un motore Chrysler V8, fu rimarchiata Packard; tuttavia piani fallirono definitivamente quando la Daimler Benz decise di interrompere il rapporto.\nNel 1960 la Studebaker-Packard inizi\u00f2 a diversificare la produzione con l'acquisto di aziende estranee al mercato automobilistico, tra cui:\nNel 1961 Sherwood Egbert fu chiamato a presiedere la compagnia. L'aspettativa era quella di incentivare la diversificazione delle attivit\u00e0, dato che quella automobilistica languiva. Nella primavera del 1962, quattro anni dopo che l'ultima Packard era uscita dalle linee di montaggio, la compagnia elimin\u00f2 il nome Packard dal suo nome legale, per tornare alla dicitura Studebaker Corporation."}
{"id": "3035090", "revid": "80598", "url": "https://it.wikipedia.org/wiki?curid=3035090", "title": "Al-Hasan al-Banna", "text": ""}
{"id": "3035093", "revid": "370187", "url": "https://it.wikipedia.org/wiki?curid=3035093", "title": "Provincia di Abruzzo Citra", "text": ""}
{"id": "3035094", "revid": "1543377", "url": "https://it.wikipedia.org/wiki?curid=3035094", "title": "Volo Trigana Air Service 168", "text": "Il volo Trigana Air Service 168 era un volo di linea nazionale dall'aeroporto di Berau all'aeroporto di Temindung in Indonesia. L'11 febbraio 2010 il volo era effettuato dall'ATR-42 registrato PK-YRP. L'aereo sub\u00ec l'avaria in volo di un motore e l'equipaggio decise di deviare all'aeroporto internazionale di Sepinggan. L'aereo successivamente atterr\u00f2 in un campo a circa 18\u00a0km dalla destinazione prefissata. Due persone si ferirono gravemente.\nL'aereo.\nL'aereo coinvolto era un ATR-42-300F con registrazione PK-YRP. Costruito nel 1987 con codice di serie 50. Vol\u00f2 la prima volta il 22 maggio 1987 sotto la registrazione F-WWER. Fu consegnato alla Pan Am Express il 10 giugno 1987 con registrazione N4202G. Il 4 dicembre 1991 pass\u00f2 alla Trans World Express. Il 5 dicembre 1995, l'aereo venne affittato alla Mahalo Air. Fu accantonato nel settembre 1997. Nell'ottobre 1998 ritorn\u00f2 all'ATR e registrato F-WQIT. Il 20 ottobre 1998, il velivolo venne affittato alla Inter-Canadien e registrato C-GICB. Venne accantonato nel novembre 1999. Il 6 ottobre 2000, fu affittato dalla Rossair, registrato ZS-DHL e convertito alla versione cargo. Nel gennaio 2003, l'aereo fu nuovamente messo in deposito. Il 2 agosto 2008, entr\u00f2 in servizio con la Triagana Air Service registrato PK-YRP.\nL'incidente.\nIl volo 168 part\u00ec dall'aeroporto di Berau con destinazione l'aeroporto di Temindung. Durante il volo, uno dei motori entr\u00f2 in avaria e fu spento. L'equipaggio pens\u00f2 di deviare all'aeroporto internazionale di Sepinggan visto che disponeva di una pista lunga 2500\u00a0m, rispetto ai 1150 della pista di Temindung, inoltre i mezzi disponibili a Sepinggan erano migliori di quelli di Temindung. Ad un certo punto anche il secondo motore perse potenza. In seguito circa alle 11:40 ore locali (03:40 UTC) l'aereo comp\u00ec un atterraggio di fortuna in un campo di riso a 41\u00a0km da Balikpapan e 33\u00a0km prima di Sepinggan. Due persone riportarono fratture alle gambe. Il velivolo era sostanzialmente danneggiato, probabilmente irreparabile.\nLe indagini.\nUn'inchiesta \u00e8 stata aperta dal Comitato Nazionale della Sicurezza dei trasporti. Le scatole nere sono state recuperate e inviate ad analizzare. L'aereo \u00e8 atterrato con il carrello retratto e con nessun motore operativo. Le fotografie mostrano che sebbene l'elica sinistra fosse in bandiera, quella destra non lo era."}
{"id": "3035097", "revid": "599013", "url": "https://it.wikipedia.org/wiki?curid=3035097", "title": "Prisca Steinegger", "text": "Carriera.\nSteinegger ha ricevuto una borsa di studio per una formazione negli Stati Uniti, ma a causa di una frattura ha dovuto rinunciare. Poco dopo la FIFA le ha offerto un posto che lei ha accettato.\nDal 1996 al 2008 ha giocato nella Nazionale svizzera ed \u00e8 stata nominata calciatrice svizzera dell'anno 2003."}
{"id": "3035098", "revid": "73831", "url": "https://it.wikipedia.org/wiki?curid=3035098", "title": "Premio Giovanni Mauro", "text": "Il premio Giovanni Mauro, comunemente chiamato premio Mauro, \u00e8 un premio annuale assegnato al miglior arbitro della stagione, istituito da Giovanni Mauro."}
{"id": "3035102", "revid": "767487", "url": "https://it.wikipedia.org/wiki?curid=3035102", "title": "Rosalie (singolo)", "text": "Rosalie \u00e8 un brano musicale rap interpretato dal rapper svizzero Bligg, scritto da Roman Camenzind, Marco Bliggensdorfer, Fred Herrmann e Walter Alder.\nLa canzone presenta un venditore di rose, molto affascinante, che cerca di vendere i suoi prodotti ammaliando le ragazze.\nIl brano, pubblicato come singolo nel 2008, il 26 ottobre di quell'anno era al 21\u00ba posto della Hitparade svizzera, mentre nelle settimane del 15 febbraio 2009 e dell'8 marzo 2009 si \u00e8 piazzata al quinto posto."}
{"id": "3035105", "revid": "126257", "url": "https://it.wikipedia.org/wiki?curid=3035105", "title": "Studebaker-Packard", "text": ""}
{"id": "3035106", "revid": "126257", "url": "https://it.wikipedia.org/wiki?curid=3035106", "title": "Studebaker Packard", "text": ""}
{"id": "3035107", "revid": "991694", "url": "https://it.wikipedia.org/wiki?curid=3035107", "title": "Lelouch Lamperouge", "text": ""}
{"id": "3035108", "revid": "48344", "url": "https://it.wikipedia.org/wiki?curid=3035108", "title": "CONMEBOL", "text": ""}
{"id": "3035109", "revid": "126257", "url": "https://it.wikipedia.org/wiki?curid=3035109", "title": "Studebaker Packard Corporation", "text": ""}
{"id": "3035110", "revid": "762947", "url": "https://it.wikipedia.org/wiki?curid=3035110", "title": "Serena Daolio", "text": "Biografia.\nNel 2001 si \u00e8 esibita per la prima volta presso il Teatro Bonci di Cesena nel ruolo di Violetta Valery de \u201cLa traviata\u201d.\nNel 2002 \u00e8 risultata vincitrice del Concorso \u201cMasini\u201d e \u201cZandonai\u201d. Il maestro Renato Bruson le ha personalmente assegnato il \u201cPremio Renato Bruson\u201d quale giovane cantante particolarmente distintasi nell'anno 2004.\nNel gennaio 2005 ha vinto il primo premio assoluto della 42\u00aa edizione del concorso \u201cFrancisco Vinas\u201d di Barcellona, oltre a cinque premi speciali fra i quali il premio del pubblico e il premio migliore interprete di Verdi offerto dal soprano Montserrat Caball\u00e8.\nTra i primi impegni che contraddistinguono il suo percorso artistico ricordiamo il debutto avvenuto nel 2002 presso il Teatro alla Scala di Milano ne \u201cIfigenia in Aulide\u201d (Diane) di Christoph Willibald Gluck diretta da Riccardo Muti in occasione dell'apertura della stagione lirica.\nNel corso della sua carriera ha preso parte ad importanti produzioni interpretando i ruoli di Luisa Miller al Teatro Real di Madrid, Desdemona ne l'Otello al Teatro Lirico di Cagliari, Leonora ne Il trovatore al Kiel Theater, Germania, Requiem di Verdi al Teatro Lirico di Cagliari e nella Cattedrale di Pisa, Nedda nei Pagliacci al Teatro Real di Madrid, Micaela ne Carmen al Maggio Musicale Fiorentino, con Israel Philharmonic Orchestra di Tel Aviv e al Teatro Magnani di Fidenza, Mim\u00ec ne La boh\u00e8me al Teatro San Carlo di Napoli, Teatro della Fortuna di Fano e Teatro Real di Madrid, Li\u00f9 ne Turandot al Maggio Musicale Fiorentino, allo Sferisterio di Macerata, con l'Orchestra filarmonica d'Israele a Tel Aviv, Suor Angelica al Teatro V. Emanuele di Messina, Magda ne La rondine al Teatro Politeama di Palermo, Madama Butterfly al Teatro Bonci di Cesena, Musetta al Palau de les Arts Reina Sophia di Valencia.\nSerena Daolio ha inoltre dato vita a personaggi tratti da opere riscoperte nell'ambito del Festival della Valle D'Itria, come Giulietta ne \u201cRomeo e Giulietta\u201d di Filippo Marchetti per la regia di Massimo Gasperon e la direzione di Andriy Yurkevych, \u201dMarcella\u201c di Umberto Giordano, Cordelia ne \u201dRe Lear\u201d di Cagnoni (editi dalla Dynamic). Oltre ad essi, nell'ambito del Festival Verdi di Parma del 2004, ha interpretato il ruolo di Gulnara ne \u201cIl Corsaro\u201d di Giovanni Pacini.\nHa collaborato con importanti direttori d'orchestra, fra i quali Zubin Mehta, Riccardo Muti, Nello Santi, Jesus Lopez Cobos, Daniele Callegari, Andrea Battistoni, Aldo Ceccato, Giampaolo Bisanti, Paolo Olmi.\nSi \u00e8 esibita in produzioni firmate da registi quali Pier Luigi Pizzi, Giancarlo del Monaco, Yannis Kokkos, Stefano Vizioli, Francesca Zambello, Pierre Audi, Lorenzo Amato, Alessio Pizzech.\nLa sua attivit\u00e0 concertistica l'ha vista esibirsi in prestigiosi teatri, tra i quali il Regio di Parma, il Teatro Regio di Torino nell'ambito della Rassegna \u201cNuove carriere 2006\u201d, l'Auditorium C.Pollini di Padova, la St John's Hall di Londra per \u201cThe Rosenblatt Recital Series\u201d.\nIl suo repertorio sacro include le esecuzioni di \u201dVerdi Requiem\u201d (Teatro Lirico di Cagliari, Auditorium LaVerdi di Milano),\u201dMessa dell'incoronazione\u201d di W.A. Mozart, \u201cGloria\u201d di A.Vivaldi, \u201cPetite Messe Solennelle\u201d di G. Rossini (Teatro La Monnaie di Bruxelles), \u201cRequiem\u201d di J.B.Faur\u00e8 diretto dal maestro Roberto Tolomelli, \u201cMessa Bassa\u201d di J.B.Faur\u00e8 (Teatro Filarmonico di Verona)."}
{"id": "3035111", "revid": "322321", "url": "https://it.wikipedia.org/wiki?curid=3035111", "title": "Chiesa di Santa Maria del Rosario", "text": ""}
{"id": "3035112", "revid": "2028514", "url": "https://it.wikipedia.org/wiki?curid=3035112", "title": "FIFA", "text": ""}
{"id": "3035114", "revid": "767487", "url": "https://it.wikipedia.org/wiki?curid=3035114", "title": "Jahcoozi", "text": "Jahcoozi \u00e8 un trio musicale composto da Sasha Perera, Robot Koch e Oren Gerlitz il loro genere \u00e8 un misto di elettronica, hip hop e reggae."}
{"id": "3035115", "revid": "1592097", "url": "https://it.wikipedia.org/wiki?curid=3035115", "title": "L'Assassinat du duc de Guise", "text": ""}
{"id": "3035116", "revid": "486946", "url": "https://it.wikipedia.org/wiki?curid=3035116", "title": "Rai A", "text": ""}
{"id": "3035117", "revid": "486946", "url": "https://it.wikipedia.org/wiki?curid=3035117", "title": "Rai B", "text": ""}
{"id": "3035121", "revid": "126257", "url": "https://it.wikipedia.org/wiki?curid=3035121", "title": "Santi Quaranta", "text": ""}
{"id": "3035122", "revid": "94419661", "url": "https://it.wikipedia.org/wiki?curid=3035122", "title": "T\u00fcrst", "text": "T\u00fcrst \u00e8 un personaggio del folclore lucernese che risale ai tempi delle religioni pagane.\nSpesso viene presentato come cacciatore infernale che caccia attraverso i villaggi e spaventa il bestiame cosicch\u00e9 le mucche smettano di produrre latte. Nei paesi la gente racconta che il T\u00fcrst caccia soprattutto nei Viene accompagnato dalla moglie, Str\u00e4ggeli, una strega, e da un branco di cani a tre zampe."}
{"id": "3035123", "revid": "1682541", "url": "https://it.wikipedia.org/wiki?curid=3035123", "title": "Sumida", "text": "Il \u00e8 un fiume che scorre attraversando Tokyo, in Giappone.\nCaratteristiche principali.\nNasce dal fiume Arakawa presso Iwabuchi e scorre fino alla baia di Tokyo. Tra i suoi affluenti vi sono i fiumi Kanda e Shakujii.\nQuello che adesso \u00e8 conosciuto come Sumida precedentemente era il percorso dell'Arakawa, in quanto alla fine del periodo Meiji il suo corso venne deviato dal letto principale per prevenire le frequenti inondazioni che interessavano l'area.\nIl Sumida a Tokyo.\nIl Sumida passa attraverso i seguenti quartieri di Tokyo:\nI ponti sul Sumida.\nIl Sumida scorre per 27 chilometri sotto 26 ponti, spaziati da circa un chilometro l'uno. Tra questi i principali sono:\nCultura.\nL'opera N\u014d \"Sumidagawa\", che il compositore britannico Benjamin Britten vide quando visit\u00f2 il Giappone nel 1956, lo ispir\u00f2 per comporre \"Curlew River\" (1964), un dramma basato sulla storia.\nL'opera \"kabuki\" \"Sumidagawa-Gonichi no Omokage\" \u00e8 meglio conosciuta con il titolo di \"Hokaibo\", il nome del protagonista della storia. Questo dramma venne scritto da Nakawa Shimesuke e fu per la prima volta recitato ad Osaka nel 1784. L'opera continua ad essere inclusa nel repertorio \"kabuki\" in Giappone e recitata anche in occidente, come al festival \"Heisei Nakamura-za\" del \"Lincoln Center Festival\" a New York nell'estate del 2007, con Nakamura Kanzabur\u014d XVIII a guidare il cast.\nIl poeta Matsuo Bash\u014d visse sul Sumida, lungo una riva su cui sorgevano alberi di banane (bash\u014d in giapponese) da cui prese il suo nome d'arte.\nIl Sumida appare in una \"haiku\" di Issa del 1820, i cui versi recitano:\n\"\"Harusame ya\"\n\"Nezumi no nameru\"\n\"Sumida-gawa\"\n(traduzione:\n\"Pioggerella primaverile-\"\n\"lecca, un topolino,\"\n\"il fiume Sumida\"\")"}
{"id": "3035124", "revid": "48344", "url": "https://it.wikipedia.org/wiki?curid=3035124", "title": "Storm Shadow", "text": ""}
{"id": "3035127", "revid": "102592037", "url": "https://it.wikipedia.org/wiki?curid=3035127", "title": "UEFA", "text": ""}
{"id": "3035129", "revid": "599013", "url": "https://it.wikipedia.org/wiki?curid=3035129", "title": "Hyun Young-min", "text": ""}
{"id": "3035131", "revid": "599013", "url": "https://it.wikipedia.org/wiki?curid=3035131", "title": "Choi Sung-yong", "text": ""}
{"id": "3035134", "revid": "767487", "url": "https://it.wikipedia.org/wiki?curid=3035134", "title": "Alles ist die Sekte", "text": "A.i.d.S. (Alles ist die Sekte) \u00e8 un rap duo tedesco composto da Sido e B-Tight che pubblica attualmente per la Label indipendente Sektenmuzik.\nVenne fondata dai due rapper nel \"1998\" a quei tempi col nome Royal TS. Sotto questo nome pubblicarono diversi album e brani attraverso la Hip-Hop Undergroundlabel Royal Bunker. Il nome della rap band derivava da Royal (\"Royal Bunker\") e TS (\"Tight/Sido\"). Dal \"2003\" pubblicano col nome A.i.d.S da non confondere con la rap Crew Die Sekte, a cui tuttavia sono membri.\n\"Sido\" e \"B-Tight\", che a quel tempo vivevano insieme nel quartiere berlinese di Wedding, facevano dei concerti nei dintorni locali per i \"Royal Bunker\" e vennero scoperti da Specter, uno dei futuri Chef della famosa Label Aggro Berlin. Nel \"2001\" fondarono Specter, Spaiche e Halil la Label \"Aggro Berlin\" e presero i due rapper sotto contratto.\nSeguirono le prime pubblicazioni di \"Aggro Berlin\", la EP \"Alles ist die Sekte\" in edizione limitata di 500 pezzi. Il CD ha un grande valore dai collezionisti, che viene negoziato in Internet fino a 250 \u20ac.\n\"A.i.d.S.\" costituisce il nucleo della rap Crew \"Die Sekte\", che include alcuni rapper famosi come Alpa Gun e Tony D."}
{"id": "3035136", "revid": "288300", "url": "https://it.wikipedia.org/wiki?curid=3035136", "title": "FC K\u00e4rnten", "text": ""}
{"id": "3035137", "revid": "767487", "url": "https://it.wikipedia.org/wiki?curid=3035137", "title": "Rob Savoye", "text": "Sviluppatore per il Progetto GNU, ha lavorato su Debian, Red Hat e decine di altri progetti liberi o open source. Fu tra i primi dipendenti di Cygnus Support, che \u00e8 stato venduto a Red Hat nel 2001."}
{"id": "3035138", "revid": "80180700", "url": "https://it.wikipedia.org/wiki?curid=3035138", "title": "Cygnus Support", "text": ""}
{"id": "3035140", "revid": "838137", "url": "https://it.wikipedia.org/wiki?curid=3035140", "title": "Giovanni Battista Deti", "text": "Biografia.\nNacque da una nobile famiglia imparentata con gli Aldobrandini e quindi con papa Clemente VIII. Ancora giovanissimo fu chiamato a Roma da Clemente VIII su richiesta del cardinale Pietro Aldobrandini.\nLo stesso papa Clemente VIII lo elev\u00f2 al rango di cardinale nel concistoro del 3 marzo 1599. Il 17 marzo dello stesso anno Giovanni Battista ancora diciannovenne ricevette la diaconia di Sant'Adriano al Foro. Il 15 dicembre opt\u00f2 per la diaconia di Santa Maria in Cosmedin. Fino alla nomina del cardinale Silvestro Aldobrandini \u00e8 stato il porporato italiano pi\u00f9 giovane.\nPartecip\u00f2 ai due conclavi del 1605, sia al primo, che elesse papa Leone XI, sia al secondo, che scelse papa Paolo V.\nNel 1612 opt\u00f2 per l'ordine dei cardinali preti e per il titolo dei Santi Marcellino e Pietro.\nNel 1621 partecip\u00f2 al suo terzo conclave, che elesse papa Gregorio XV.\nIl 7 giugno 1623 opt\u00f2 per l'ordine dei cardinali vescovi ed ebbe la sede suburbicaria di Albano: era stato consacrato vescovo soltanto tre giorni prima. Nello stesso anno prese parte al conclave che elesse papa Urbano VIII.\nSuccessivamente opt\u00f2 per diverse sedi suburbicarie: il 2 marzo 1626 per Frascati, il 9 settembre dello stesso anno per Porto e Santa Rufina propria del vicedecano del Sacro Collegio e infine il 20 agosto 1629 per Ostia e Velletri, propria del decano del Decano del collegio cardinalizio.\nMor\u00ec a Roma e fu sepolto nella cappella Aldobrandini alla chiesa della Minerva.\nGenealogia episcopale.\nLa genealogia episcopale \u00e8:"}
{"id": "3035141", "revid": "6923", "url": "https://it.wikipedia.org/wiki?curid=3035141", "title": "Volvo V60", "text": "La Volvo V60 \u00e8 una station wagon prodotta dalla casa automobilistica svedese Volvo a Torslanda da settembre 2010.\nLa V60 \u00e8 realizzata sul telaio con passo accorciato dell'ammiraglia S80 (la piattaforma Y20 utilizzata anche dalla V70 e dalla XC60).\nL'autovettura possiede una carrozzeria a cinque porte e cinque posti e le linee esterne la pongono a cavallo tra il segmento D e il segmento E.\nNel 2018 \u00e8 stata lanciata la seconda generazione.\nPrima serie (2010-2018).\nLa filosofia di progetto.\n\u00c8 una familiare ma con una linea quasi da coup\u00e9, anche grazie all'accentuato profilo cuneiforme ed alla silhouette delle fiancate, fanno s\u00ec che risulti una doppia onda che va dai proiettori anteriori alle luci posteriori.\nL'idea non \u00e8 di sostituire lo zoccolo duro delle Wagon, rappresentato da V70 ed XC70, ma creare una declinazione sportiva del concetto Wagon: \"SportWagon\" \u00e8 definita in Volvo la nuova V60. Nel 2013, come tutta la gamma (ad eccezione della V40 e della XC90 della quale l'anno successivo sarebbe stata presentata la seconda generazione) viene sottoposta a un restyling che cambia i paraurti facendo sembrare l'auto pi\u00f9 bassa e larga e altri dettagli che migliorano l'eleganza.\nLa sicurezza.\nSulla Volvo V60 troviamo dei nuovi e sofisticati sistemi di sicurezza automobilistica sviluppati nel centro sicurezza di G\u00f6teborg.\nTra questi spicca il sistema Pedestrian Detection che grazie ad un radar di ultima generazione, posizionato sulla griglia anteriore dell'auto, riesce a identificare le sagome degli individui o di un veicolo che precede e valutarne la distanza.\nGrazie al radar dual mode, \u00e8 anche possibile rilevare in anticipo la presenza di pedoni che stanno per immettersi in strada.\nLa tecnologia segue gli stessi principi dell'occhio umano e, come accade per il nostro apparato visivo, \u00e8 possibile che la funzionalit\u00e0 della videocamera risulti ridotta in determinate condizioni di luce, al buio e in caso di maltempo.\nNel caso in cui un pedone o un veicolo si immetta dinanzi a noi in modo frettoloso, il Pedestrian Detection, in associazione con il Collision Warning, provvede (al di sotto dei 35 Km/h) a bloccare completamente l'auto, anche senza aver effettuato alcuna pressione sul pedale del freno.\nIn caso di emergenza, il conducente viene dapprima avvisato da un segnale sonoro, abbinato a una luce a intermittenza sull'head-up display del parabrezza. Per generare una reazione immediata e intuitiva, questo avviso somiglia alle luci di frenata. Nel frattempo, i freni dell'auto vengono pre-caricati (sistema \"Pre-Fill\"). Se il conducente non reagisce all'avvertimento e si profila un incidente, viene applicata automaticamente la massima forza frenante.\nInoltre, sono disponibili:\nTra i vari altri sistemi di sicurezza, la V60 \u00e8 anche dotata di un avanzato sistema di protezione dagli impatti laterali (Side Impact Protection System), airbag laterali installati nei sedili, airbag a tendina e sistema di protezione dai colpi di frusta (Whiplash Protection System).\nLa tecnica.\nEsistono due versioni telaistiche di V60: una destinata al mercato europeo, caratterizzata dall'innovativo assetto dinamico, mentre in alcuni altri mercati si offrir\u00e0 un assetto pi\u00f9 morbido con la variante dinamica disponibile come optional.\nLa differenza tra i due telai risiede negli ammortizzatori e nei telaietti all'anteriore e al posteriore. Qui la variante \"Touring\" offre una regolazione pi\u00f9 \"soft\" in grado di favorire una guida armoniosa su superfici stradali non ottimali.\nOltre ai due telai standard, tutte le V60 possono essere dotate del telaio attivo opzionale FOUR-C (Continuously Controlled Chassis Concept), modificato e perfezionato appositamente per la nuova Serie 60.\nSi tratta di un sistema di autoregolazione del telaio che utilizza alcuni sensori per controllare continuamente il comportamento dell'auto. Gli ammortizzatori, sviluppati in collaborazione con la svedese \u00d6hlins, sono regolati per adattarsi alle condizioni di guida del momento in pochi decimi di secondo.\nA seconda delle esigenze del conducente o per meglio filtrare le asperit\u00e0 del manto stradale, \u00e8 sufficiente che lo stesso prema un pulsante per definire il carattere dell'auto: Comfort, Sport o Advanced.\nPer quanto riguarda lo sterzo, si \u00e8 intervenuti sul rapporto di demoltiplicazione, in modo da renderlo del 10% pi\u00f9 rapido rispetto ai modelli precedenti, e dare cos\u00ec una maggiore sensazione di padronanza ed agilit\u00e0 del veicolo. I tubi pi\u00f9 spessi e l'isolatore pi\u00f9 rigido del piantone dello sterzo aumentano del 100% la rigidit\u00e0 torsionale. Ci\u00f2 ha anche contribuito alla sensazione migliorata di contatto diretto con le ruote e con la strada.\nLe sospensioni anteriori presentano bielle pi\u00f9 spesse rispetto al telaio sportivo della Volvo S80. L'aumento del 47% della rigidit\u00e0 consente alla struttura di assorbire maggiormente i carichi laterali. Le molle stesse sono pi\u00f9 corte e rigide di prima. La frequenza di Eigen \u00e8 stata aumentata del 10%.\nLe boccole sono pi\u00f9 rigide rispetto a quanto si verifica su altri telai sportivi Volvo. Sulle sospensioni anteriori, la rigidit\u00e0 \u00e8 aumentata del 50%. Le boccole del telaietto anteriore e posteriore presentano una rigidit\u00e0 doppia rispetto ai modelli precedenti. Anche le boccole del braccio di collegamento sono state ottimizzate per una guida sportiva con un controllo totale.\nI supporti degli ammortizzatori posteriori sono costruiti in PUR (poliuretano) anzich\u00e9 in gomma, una soluzione che fornisce un migliore equilibrio tra comfort e controllo dinamico.\nPer quanto riguarda i dispositivi di aiuto alla guida ritroviamo una versione perfezionata del DSTC Volvo (Dynamic Stability and Traction Control): \"Advanced Stability Control\".\nGrazie ad un sensore dell'angolo di rollio, \u00e8 possibile individuare ogni eventuale tendenza allo scivolamento in modo repentino. Ci\u00f2 significa che il sistema antisbandamento pu\u00f2 subentrare prima e con maggiore precisione.\nUna soluzione che va a tutto vantaggio dell'efficacia nel caso di guida caratterizzata da notevoli forze laterali e migliora la gestione del veicolo nelle manovre necessarie per evitare rapidamente una situazione di pericolo.\nAndando ad elencare tutte e caratteristiche dell'ASC, troviamo:\nAssieme all'ASC, lavora il nuovo sistema di controllo della percorrenza in curva: il \"Corner Traction Control\" che \u00e8 un meccanismo elettronico che utilizza il controllo direzionale della coppia in modo da permettere all'auto di curvare in modo pi\u00f9 fluido. Praticamente in curva, la ruota interna dell'auto viene frenata e quindi a quella esterna viene fornita pi\u00f9 coppia.\nUna sorta di differenziale elettronico a slittamento limitato.\nL'impianto frenante si compone di:\nV60 Polestar.\nNel 2013 Volvo ha presentato una versione sportiva della Volvo V60. Il motore \u00e8 un T6 6 cilindri in linea turbocompresso potenziato, da 367 cv, che va da 0-100 km/h in 4,8 secondi, con una velocit\u00e0 massima autolimitata a 250 km/h. Inoltre sono stati aggiunti specchietti esterni in fibra di carbonio, riscaldati e regolabili elettricamente, Griglia con inserti neri con finitura ultra lucida, dischi dei freni anteriori da 371 mm ventilati, diffusore posteriore e ripartitori d'aria anteriori, spoiler posteriore, inserti decorativi in fibra di carbonio.\nLa gamma motori.\nAbbiamo 8 motori in gamma: 3 diesel e 5 benzina, tutti turbocompressi.\nSeconda serie (2018-).\nNel 2018 \u00e8 stata presentata la seconda serie della Volvo V60 al salone dell'automobile di Ginevra. Riprende lo stile della sorella maggiore V90, con la quale condivide la meccanica, tranne le sospensioni ad aria, che sulla V60 non sono disponibili. Per questi ultimi, la V60 offre di serie l\u2019avviso anti-colpo di sonno, i fari full led, il sistema di mantenimento di corsia, la telecamera di riconoscimento dei segnali stradali e la frenata automatica d\u2019emergenza. Gli aiuti alla guida pi\u00f9 evoluti, come il cruise control adattativo che lavora col mantenimento attivo di corsia (la casa lo chiama Pilot Assist), sono nei pacchetti IntelliSafe Assist (da 1.650 euro)."}
{"id": "3035142", "revid": "288300", "url": "https://it.wikipedia.org/wiki?curid=3035142", "title": "FC Wacker Innsbruck (1915)", "text": ""}
{"id": "3035144", "revid": "124123", "url": "https://it.wikipedia.org/wiki?curid=3035144", "title": "Horace Maynard", "text": "Biografia.\nFu il ventottesimo direttore generale delle poste degli Stati Uniti durante la presidenza di Rutherford Hayes (19\u00ba presidente). Nato nello stato di Massachusetts, studi\u00f2 all'Amherst College terminandolo nel 1838.\nSi trasfer\u00ec in seguito a Knoxville, stato del Tennessee, dove lavor\u00f2 come docente presso quella che poi verr\u00e0 chiamata Universit\u00e0 del Tennessee. Durante la Guerra di secessione americana, serv\u00ec il suo stato come procuratore generale.\nMor\u00ec per una malattia al cuore quando si trovava a Knoxville, alla sua morte il corpo venne seppellito all'Old Gray Cemetery.\nRiconoscimenti.\nla citt\u00e0 di Maynardville, stato del Tennessee \u00e8 stata chiamata cos\u00ec in suo onore."}
{"id": "3035147", "revid": "1543377", "url": "https://it.wikipedia.org/wiki?curid=3035147", "title": "Volo Ethiopian Airlines 409", "text": "Il Volo Ethiopian Airlines 409 era un volo internazionale programmato da Beirut, in Libano, ad Addis Abeba, in Etiopia che precipit\u00f2 nel Mar Mediterraneo subito dopo il decollo il 25 gennaio 2010, uccidendo tutte le 90 persone a bordo.\nL'aereo.\nL'aereo coinvolto era un Boeing 737-8AS dell'Ethiopian Airlines registrato ET-ANB, numero di serie 29935. L'aereo fu dapprima consegnato alla Ryanair il 4 febbraio 2002 come EI-CSW. Nel settembre 2009 fu noleggiato all'Ethiopian Airlines. Gli ultimi controlli di manutenzione a cui si sottopose il 25 dicembre 2009 furono superati senza che venisse riscontrato alcun problema tecnico .\nPasseggeri ed equipaggio.\nL'Ethiopian Airlines pubblic\u00f2 la seguente lista della nazionalit\u00e0 delle vittime:\nL'incidente.\nIl Boeing 737 precipit\u00f2 nel Mar Mediterraneo dopo esser decollato dall'Aeroporto Internazionale di Beirut Rafic Hariri in condizioni atmosferiche tempestose, con 82 passeggeri e 8 membri dell'equipaggio a bordo. I dati del METAR indicavano vento di 8 nodi di direzione variabile e temporali nei dintorni dell'aeroporto. L'aereo sal\u00ec a 9.000 piedi di quota prima che i contatti radar venissero persi, circa quattro-cinque minuti dopo il decollo. Alcuni testimoni affermarono di aver visto l'aereo incendiarsi subito dopo l'impatto con il mare.\nQuesto \u00e8 stato il primo incidente mortale che coinvolge l'Aeroporto Internazionale di Beirut Rafic Hariri dal 1987, quando un Boeing 707-323C della Middle East Airlines si schiant\u00f2 dopo l'atterraggio senza provocare vittime; ma \u00e8 anche il primo disastro per l'Ethiopian Airlines dall'attentato del Volo Ethiopian Airlines 961 avvenuto nel 1996.\nRicerca e ritrovamento.\nNella mattinata dopo lo schianto, le autorit\u00e0 libanesi annunciarono di aver localizzato il luogo dell'incidente a 3,5\u00a0km dalla costa presso il villaggio di Na'ameh alle coordinate 33\u00b045'28\"N 35\u00b025'49\"E. La ricerca dei superstiti fu condotta dall'Aeronautica Libanese, grazie agli elicotteri Sikorsky S-61, e dalle truppe dell'UNIFIL. L'esercito statunitense, in risposta alla richiesta del governo libanese, invi\u00f2 il cacciatorpediniere lanciamissile USS \"Ramage\", un velivolo P-3 Orion della marina, e la nave di soccorso USNS \"Grapple\". La Marina Francese invi\u00f2 il pattugliatore marittimo Breguet Atlantic. UNIFIL mand\u00f2 tre navi (tra i quali la dragamine \"Mosel\" della Germania e la Turca \"Bozcaada\" B class corvette) e due elicotteri sulla scena. Ulteriori elicotteri per aiutare le ricerche e possibilmente le misure di salvataggio furono inviati dalla Royal Air Force, e dall'unit\u00e0 civile della Polizia di Cipro.\nFino al 6 febbraio 2010 solo 16 cadaveri furono recuperati, mentre le altre persone a bordo erano ancora date per disperse. La moglie dell'ambasciatore francese in Beirut, Marla Sanchez Pietton era tra i passeggeri.\nI corpi recuperati furono inviati al Rafik Hariri University Hospital in Beirut per l'identificazione tramite l'analisi del DNA. Il 5 febbraio 2010, fu annunciato che il vascello statunitense \"Odyssey Explorer\" sarebbe dovuto arrivare la settimana dopo per assistere alle ricerche delle scatole nere dell'aereo. La Marina Libanese inform\u00f2 che molte grosse sezioni del velivolo, inclusa la coda, fossero state localizzate a 45 m di profondit\u00e0. Il 7 febbraio 2010 i sommozzatori della marina libanese riuscirono a recuperare il Flight Data Recorder che fu inviato alla Base Navale di Beirut, luogo in cui si era insediato il team che indagava sull'incidente. Successivamente venne recuperato dai sommozzatori anche il Cockpit Voice Recorder. Tutte le vittime sono state recuperate dal mare ed identificate a partire dal 23 febbraio 2010.\nLe indagini.\nAlcuni esperti dell'aviazione ritengono che le cattive condizioni atmosferiche da sole non avrebbero potuto far precipitare il jet e credono che un guasto tecnico potrebbe aver causato l'incendio di uno dei motori. Il rapporto preliminare dell'incidente stabilisce che un errore umano o un'azione terroristica potrebbero essere presumibilmente la causa dell'accaduto.\nGli agenti dell'intelligence inglese riaprirono una nuova indagine sullo schianto nel mese di marzo dopo che un sospettato terrorista in Arabia Saudita afferm\u00f2 che il Volo 409 \u00e8 stato vittima di un attentato tramite una bomba a bordo. Il sospettato ribad\u00ec che il dispositivo fosse quasi simile a quello usato da Umar Farouk Abdulmutallab sul Volo Northwest Airlines 253. L'Ethiopian Airlines disse di essere interessata al rapporto.\nIl rapporto finale, pubblicato dal Ministro dei Trasporti libanese il 17 gennaio 2012, indica come probabile causa dell'incidente \"la cattiva gestione da parte dell'equipaggio della velocit\u00e0, dell'altitudine, della rotta e della posizione del velivolo attraverso input di controllo del volo incoerenti che hanno portato ad una totale perdita di controllo\". L'Ethiopian Airlines si \u00e8 opposta fortemente al rapporto indicandolo \"prevenuto, privo di prove e incompleto\" mantenendo la convinzione che una bomba, un missile o un fulmine abbiano fatto disintegrare il velivolo in volo, in accordo con la testimonianza oculare del controllore di volo di Beirut e la scomparsa dal radar a 1300 piedi di altitudine.\nConseguenze.\nUna cerimonia in memoria \u00e8 stata tenuta dall'Ethiopian Airlines sul posto ad Addis Abeba il 14 febbraio 2010. Il Primo Ministro Libanese Saad Hariri dichiar\u00f2 il giorno dell'incidente come giornata della memoria e furono chiuse tutte le scuole, le banche e gli uffici.\nCultura di massa.\nIl volo Ethiopian Airlines 409 \u00e8 stato analizzato nella puntata \"In rotta verso il disastro\" della dodicesima stagione del documentario \"Indagini ad alta quota\" trasmesso da National Geographic Channel."}
{"id": "3035150", "revid": "287204", "url": "https://it.wikipedia.org/wiki?curid=3035150", "title": "Francisco Broch Llop", "text": "Scultore, linguista e professore universitario, era figlio di Pascual Broch Jord\u00e0 e di Rosa LLop Almela, Nel suo paese natale ha fatto i primi studi e i corsi di laurea nel collegio e seminario dei frati francescani, dove, come gli piaceva ripetere, impar\u00f2 lo spirito di umilt\u00e0 che segn\u00f2 la sua vita, prima di orientare la vocazione verso l'Accademia di Belle Arti di Valencia. Nel 1906 concluse l'apprendistato artistico con la migliore qualificazione ed un premio straordinario nella materia del modellato, che gli facilita il viaggio a Roma per perfezionare gli studi nella Accademia Spagnola. A Valencia lascia realizzato un busto di Miguel de Cervantes, modellato per incarico in occasione del tricentenario della pubblicazione della prima parte del \u201cDon Quijote\u201d, e che durante molti anni sar\u00e0 presente nella sala dell'Universit\u00e0 Letteraria di Valencia.\nDue anni pi\u00f9 tardi (avendo frequentato con numerose visite Musei e Gallerie d'arte e, soprattutto, secondo la sua propria tendenza, le sculture in bronzo del Museo Archeologico napoletano provenienti dagli scavi della citt\u00e0 di Pompei) ritorna in Spagna ed ottiene, nella Esposizione Regionale Valenciana del 1909, una medaglia per un bassorilievo, ritratto di sua madre, che contribu\u00ec enormemente a rinforzare la sua passione artistica. Innamorato della citt\u00e0 eterna, torna nuovamente, deciso a stabilirvisi in maniera definitiva, in Italia. Il ritratto che presenta nell'Esposizione Internazionale di Roma nel 1911, unanimemente elogiato per la sua delicatezza di composizione, lo rivela come un eccellente ritrattista e gli procura numerosi incarichi che incrementano la sua fama nel mondo culturale italiano.\nProfessore di lingua spagnola in Italia.\nL'Universit\u00e0 di Padova, saputo della grande capacit\u00e0 culturale di Francisco Broch Llop, nel 1915 richiede il suo impegno per far parte della Commissione Esaminatrice per l'abilitazione dei professori di lingua spagnola, e il Ministero della Pubblica Istruzione italiano conferma in maniera ufficiale l'incarico, che manterr\u00e0 fino al 1920. In questo periodo \u00e8 nell'Istituto Superiore di Economia e Commercio della regione di Venezia, ora divenuto Facolt\u00e0 Universitaria, che gli offre, mediante decreto ministeriale, la Cattedra di Lingua e Letteratura Spagnola che, tranne la parentesi tra gli anni 1926 e 1927, eserciter\u00e0 nella capitale veneta fino al 1933. Successivamente, e fino al compimento dei 70 anni, limite massimo in quel tempo per la docenza e l'insegnamento ufficiale, continuer\u00e0 legato a quella Universit\u00e0 come lettore di Spagnolo e promotore culturale, allo stesso tempo in cui attendeva a vari incarichi sia come scultore a Venezia che nei dintorni.\nPer i suoi alunni redige una \u201cGrammatica della Lingua Spagnola\u201d ed un \u201cManuale di Corrispondenza Commerciale\u201d che per molti anni saranno testo in uso in numerose Universit\u00e0 e centri educativi, conoscendo ripetute edizioni e revisioni, quindi completando con l'edizione di una \u201cAntologia della Letteratura Spagnola\u201d e di \u201cAppunti della Storia di Spagna\u201d che contribuiscono a diffondere la cultura spagnola tra la giovent\u00f9 universitaria italiana. Durante questi stessi anni dirige inoltre, con il patrocinio dei governi successivi, i corsi di Spagnolo nella \u201cCasa di Spagna\u201d in Roma, cos\u00ec come quelli promossi nell'Universit\u00e0 di questa capitale dal Senato Accademico. Quando il trasferimento di questi alla nuova Citt\u00e0 Universitaria Romana gli rese difficile l'accesso, continu\u00f2 svolgendoli a Bologna, finch\u00e9 il fronte di battaglia della seconda guerra mondiale raggiunse la citt\u00e0.\nPromotore Culturale.\nLa personalit\u00e0 dinamica del villarealense, organizzatore di viaggi di studio per i giovani italiani (con percorsi attraverso la Catalogna, Valencia, Castilla, Andalusia), di proiezioni di documenti cinematografici sulle terre e culture spagnole, in giornate e cicli di promozione turistica, di incontri di interscambio accademico spagnolo-italiano, fu conosciuta delle pi\u00f9 importanti istituzioni educative e culturali, dalla Santa Sede fino alle sedi diplomatiche dei paesi ispaniamericani in Roma.\nA trenta anni, la sua conferenza sopra \u201cLe orme di Roma in Spagna\u201d (che presentava accompagnata da proiezioni di diapositive sui monumenti e resti di Tarragona, Cabanes, Ll\u00edria, Sagunto e tanti altri) fu richiesta e celebrata in vari Atenei culturali e Centri Universitari (Roma, Firenze, Pisa, Padova,Bassano, Vicenza, Venezia) per il suo contenuto e per le doti oratorie del professor Broch, che esercitava anche in terra italiana come delegato del \u201cPatronato Nacional de Turismo\u201d del governo spagnolo, della \u201cSociedad de Atracci\u00f2n de Forasteros in Barcelona\u201d e della \u201cSociedad Valenciana del Turismo\u201d.\nCon data 26 ottobre 1933, per l'insieme dei suoi meriti culturali manifestati tanto nel lavoro accademico come nello sforzo e volont\u00e0 di comprensione tra i cittadini dei diversi stati, e secondo la proposta del Capo del Governo Italiano (Benito Mussolini in quei momenti), Sua Maest\u00e0 il re Vittorio Emanuele III gli confer\u00ec il grado e la Gran Croce di Cavaliere dell'Ordine della Corona d'Italia, pur essendo, come in effetti era, e cos\u00ec consta nel protocollo del documento, \u201ccittadino Spagnolo\u201d.\nAlcuni anni dopo, gi\u00e0 in piena dittatura fascista, il Duce Mussolini gli offr\u00ec la nazionalit\u00e0 italiana, che il professor Broch si sbrig\u00f2 a rifiutare, davanti allo spavento e al dispiacere dei suoi amici e compagni universitari, che vedevano tale disprezzo verso il dittatore ogni genere di rischio personale, considerando inoltre la delicata situazione che attraversava tutta la Spagna. Il professor Broch si rivolse per lettera al Duce, rifiutando l'offerta in questi termini:\u201cSe io fossi italiano e vivessi in un paese straniero, sarei orgoglioso di essere italiano e mai cambierei la mia nazionalit\u00e0; io sono spagnolo e, comprendendo molto bene e porgendole il massimo ringraziamento per l'onore che l'Italia mi fa, desidero continuare ad essere spagnolo. In altra maniera, mi sembrerebbe di tradire mia madre\u201d. Le parole dovettero sembrare sufficientemente convincenti al dittatore, contrastato con le sue stesse armi, e niente di quello che temevano avvenne.\nAttivit\u00e0 Artistica.\nL'impegno costante nell'insegnamento non ferm\u00f2 la sua vocazione di scultore, ma anzi inevitabilmente lo obblig\u00f2 ad espanderla. Francisco Broch Llop fece parte del gruppo di artisti scultori che parteciparono al Padiglione di Spagna della XVI Biennale di Venezia nell'anno 1923, insieme con Josep Clar\u00e0, Juan Adsuara, Santiago Bonome, Julio Vicent e Quintin de Torre. La rappresentanza di pittori di quell'anno consisteva nella presenza di Solana, Jos\u00e9 Benlliure y Gil, Anglada Camarasa, Bacarisse e Ortiz Echag\u00fce tra gli altri. La delicata \u201cBaccante\u201d presentata da Broch si trova in questo momento al Museo d'Arte Rosenbach di Filadelfia (Stati Uniti), acquistata ancor prima dell'apertura ufficiale della Biennale.\nAltre opere importanti, realizzate durante gli anni seguenti fanno parte di collezioni private italiane o si trovano in spazi pubblici, come il busto del monumento al sindaco Bonaguro nella citt\u00e0 di Bassano, il monumento in onore del generale Luigi Cadorna nella strada che porta al Monte Grappa, il gran bassorilievo della \u201cResurrezione di Lazzaro\u201d nel Cimitero Monumentale di Roma, o l'immagine della Immacolata Concezione nella chiesa parrocchiale del Cavallino (Venezia). Cos\u00ec come; per donazione dei suoi figli effettuata nel 1991, il Museo della citt\u00e0 di Vila-real denominato \u201cCasa de Polo\u201d, conserva un medagione di bronzo con il ritratto della moglie dell'artista.\nDopo la Seconda Guerra Mondiale, il professor Broch, sposato dal 1913 con la giovane Rosa Toniolo e con quattro figli (Francesco, Rosita, Clelia e Pascual), lasci\u00f2 la sua casa-studio veneziana per stabilirsi nella citt\u00e0 di Firenze, dove lavor\u00f2 come professore incaricato e lettore di Spagnolo nella Facolt\u00e0 di Magistero della sua \u201cUniversit\u00e0 degli Studi\u201d, finch\u00e9 giunse alla pensione nel 1954, contemporaneamente anche nelle classi occasionali a Venezia ed a Roma e, continuando l'attivit\u00e0 di diffusione della cultura spagnola con la promozione di viaggi di interscambio di studenti, corsi, esposizioni, ecc.\nSuperatai i settanta anni, e richiesto dall'Universit\u00e0 di Pisa, ha formato classi come professore esterno, e nello stesso tempo al \u201cPoggio Imperiale\u201d fiorentino, collegio statale della santissima Annunziata, selezionato centro educativo dove confluivano le figlie di illustri famiglie italiane. L'illustre artista termin\u00f2 la sua carriera culturale nel 1962, dopodich\u00e9 rimase nella sua residenza fino alla morte nel 1980, a novantasei anni di una cos\u00ec attiva esistenza."}
{"id": "3035156", "revid": "15756", "url": "https://it.wikipedia.org/wiki?curid=3035156", "title": "Big Model", "text": "Il Big Model \u00e8 un modello teorico descrittivo, elaborato in maniera collaborativa da diversi autori principalmente sul forum The Forge, che analizza tecniche, procedure e componenti dei giochi di ruolo. \nEvoluzione storica del modello.\nLe discussioni on-line che portarono all'elaborazione del Big Model iniziarono nel maggio 1992, quando venne fondato il newsgroup rec.games.frp.advocacy a partire dal pi\u00f9 ampio rec.games.frp.misc; l'intento originario era quello di raccogliere i detrattori ed i fan di giochi specifici in un'unica sezione, ma un gruppo di contributori inizi\u00f2 a discutere effettivamente di tecniche e stili di giochi di ruolo e di come migliorare quelli esistenti. Tale confronto port\u00f2, nell'estate 1997, all'elaborazione del triplice modello, basato principalmente sulle idee di Mary Kuhner, successivamente codificate ed espanse da John H. Kim\nRon Edwards prese spunto dal triplice modello e ne concretizz\u00f2 le idee teoriche iniziando lo sviluppo della Teoria GNS, il progenitore del Big Model, presentandola nell'aticolo \"System Does Matter\" del 1999 pubblicato inizialmente sul sito \"Gaming Outpost\". Nel 1999 Ed Healy (uno dei fondatori originali della Eden Studios) e Ron Edwards fondarono il sito \"Hephaestus' Forge\" con l'obiettivo di farne un punto d'incontro e di supporto per gli sviluppatori di giochi di ruoli indie. Questo chiuse dopo un anno, ma all'inizio del 2001, Edwards e Clinton R. Nixon lo ricrearono come \"The Forge\", con lo scopo di creare una comunit\u00e0 on-line di autori ed editori indipendenti di giochi di ruolo e di redigere un corpus coerente di osservazioni teoriche ed analisi di design.\nNegli anni seguenti il forum attrasse autori ed appassionati, ma allo stesso tempo le discussioni diventarono sempre pi\u00f9 astratte e lontane dalle intenzioni iniziali dei due creatori; cos\u00ec, il 2 dicembre 2005 Ron Edwards chiuse definitivamente il sotto-forum teorico \"RPG Theory\", premendo affinch\u00e9 l'elaborazione del modello continuasse nel sotto-forum \"Actual Play\", dedicato alla discussione su esempio reali di gioco (piuttosto che su esempi teorici) e quindi a partire da solide basi di gioco effettivo.\nIl forum rimase il punto focale per l'elaborazione del Big Model, ma la discussione si spost\u00f2 anche su altri siti (fra cui, soprattutto, Story Games) e sui blog dei singoli autori.\nA novembre 2010 Ron Edwards annunci\u00f2 l'inizio della \"fase invernale\" di The Forge, adducendo come motivazione che \"abbiamo indubbiamente \"vinto\" la battaglia che volevamo vincere\". Nella sua fase invernale, secondo le parole di Edwards, il forum abbandoner\u00e0 gran parte delle sue discussioni - che rimarranno comunque in archivio - e si concentrer\u00e0 sugli aspetti commerciali della scena indie, con uno spazio di discussione per i nuovi giochi. Alla fine della fase invernale, il 1\u00ba luglio 2012, The Forge chiuder\u00e0 definitivamente.\nStruttura.\nIl Big Model \u00e8 composto da cinque elementi principali, di cui quattro sono rappresentabili come livelli annidati l'uno dentro l'altro, mentre il restante li attraversa tutti trasversalmente.\nOgni insieme interno \u00e8 un'espressione o applicazione specifica di quello che direttamente lo contiene; cos\u00ec, ad esempio, il Contratto Sociale fra i partecipanti si pu\u00f2 estrinsecare nell'Esplorazione (ossia, in pratica, nell'attivit\u00e0 stessa del giocare di ruolo), ma contiene anche altri elementi, ad essa esterni, che vi si relazionano.\nContratto sociale.\nIl \"contratto sociale\" (\"Social Contract\") comprende tutti gli accordi, espliciti o impliciti, che si hanno fra i giocatori; ne fanno parte, quindi, decisioni come il tipo di gioco ed il tono della sessione, ma anche elementi quali la scelta del luogo di ritrovo o degli aperitivi e, in particolare, le varie relazioni fra i partecipanti.\nAlla base del Big Model, perci\u00f2, si trova l'osservazione che i giochi di ruolo sono, in ultima analisi, interazioni di carattere sociale fra persone dotate, ognuna, di una propria storia e di preferenze personali che influenzeranno a pi\u00f9 livelli lo sviluppo dell'esperienza di gioco.\nEsplorazione.\nCon \"esplorazione\" (\"Exploration\") si intende il processo attraverso il quale si crea una fiction di gioco condivisa (chiamata anche \"spazio immaginato condiviso\" - \"Shared Imagined Space\", o SIS - \"fiction condivisa\" o \"diegesis\") fra i giocatori. Tutto ci\u00f2 che avviene all'interno della fiction condivisa \u00e8 stabilito tramite la comunicazione verbale e determinato dal consenso delle persone al tavolo.\nIn questo modo, la Fiction non sar\u00e0 mai perfettamente identica nell'immaginazione di ogni partecipante, ma il consenso comune assicura che, finch\u00e9 due o pi\u00f9 versioni non entrino in contrasto, ci\u00f2 che viene narrato sia \"vero\" al suo interno.\nL'esplorazione \u00e8 caratterizzata da cinque componenti costantemente presenti durante l'attivit\u00e0 di gioco ripresi dalla Teoria GNS:\nLa creazione della Fiction Condivisa passa attraverso le \"autorit\u00e0\"' di gioco: una persona con Autorit\u00e0 su una determinata parte della fiction ha la possibilit\u00e0 di modificare tale sezione e darle \"credibilit\u00e0\", ossia stabilirla come avvenuta o presente nel mondo di gioco. Se la modifica effettuata ha \"credibilit\u00e0\", gli altri giocatori sono tenuti ad accettarla e possono costruirvi sopra ulteriori elementi.\nDal lato dei giocatori, sono stati elaborati i concetti di \"permessi\" (\"Permissions\") ed \"aspettative\" (\"Expectations\"). Con il primo termine si fa riferimento ad un inquadramento ben definito delle attivit\u00e0 svolte, in modo da permettere un pieno coinvolgimento dei partecipanti: l'idea stessa di ritrovarsi per giocare di ruolo garantisce la creazione di una situazione in cui sia socialmente accettabile per un adulto intrattenersi in un'attivit\u00e0 comunemente considerata infantile, come appunto il fingere per gioco di essere un personaggio in un mondo di fantasia.\nLe aspettative facilitano invece la focalizzazione dei giocatori su ci\u00f2 che stanno per svolgere: la semplice scelta di un gioco piuttosto che un altro crea immediatamente aspettative sull'esperienza che si andr\u00e0 a creare e ricercare durante la sessione; allo stesso modo, l'intenzione di esplorare una specifica Ambientazione nota a tutti i partecipanti dar\u00e0 luogo a previsioni su che cosa sar\u00e0 possibile trovarvi.\nLe aspettative sono utili anche come accordo preventivo su che cosa sia accettabile; in un gioco che parla di vampirismo, ad esempio, sar\u00e0 lecito aspettarsi scene crude e violente, quindi coloro che concordano sull'orientarsi verso una simile Ambientazione implicitamente acconsentono anche al tono generale della sessione. \u00c8 possibile, comunque, specificare esplicitamente che cosa una persona sia disposta ad assistere tramite Tecniche apposite, chiamate \"linee\" (\"Lines\") e \"veli\" (\"Veils\").\nIntento creativo.\nCon \"intento creativo\" (\"Creative Agenda\") si intendono le priorit\u00e0 ludiche ed estetiche dei giocatori e la loro influenza su qualsiasi attivit\u00e0 che avvenga durante il gioco e che riguardi l'esplorazione; il sistema utilizzato \u00e8 quindi il mezzo specifico con il quale i giocatori possono realizzare un intento creativo.\nLe priorit\u00e0 dei partecipanti si manifestano a tutti i livelli del Big Model, dalla scelta del gioco e dell'atmosfera della serata, fino all'applicazione delle singole regole e meccaniche; questo significa che l'Intento Creativo non esiste a priori, ma pu\u00f2 realizzarsi esclusivamente in gioco.\nNe sono stati identificati tre diversi: \"scendi in campo\" (\"Step On Up\"), \"storia adesso\"(\"Story Now\") e \"il diritto di sognare\" (\"The Right to Dream\"). Essi sono mutuamente esclusivi: non \u00e8 possibile concretizzarne pi\u00f9 di uno durante la medesima istanza di gioco, ossia durante un ciclo unico completo (eventualmente distribuito su pi\u00f9 sessioni).\nUn regolamento pu\u00f2 quindi supportare un intento creativo specifico; in caso tenti di sostenerne pi\u00f9 di uno, ricade nella categoria dei giochi \"incoerenti\". \u00c8 possibile mutare le regole fornite da un gioco per riorientarlo verso un intento creativo differente; tale processo prende il nome di \"deriva\" (\"Drift\").\nScendi in Campo.\nI giocatori che cercano di produrre in una partita questo Intento Creativo tendono a focalizzarsi sugli aspetti competitivi del gioco, valutando come apporti positivi le scelte tattiche e le strategie individuali di fronte alla possibilit\u00e0 di vincere o essere sconfitti.\nLa realizzazione di questo Intento creativo pu\u00f2 avvenire attraverso due modalit\u00e0 distinte: da una parte, i giocatori possono trovare avversit\u00e0 ed ostacoli da superare con i propri Personaggi all'interno della Fiction Condivisa (tramite, ad esempio, misteri da risolvere, avversari da sopraffare, enigmi da sciogliere); dall'altra, possono essere le stesse regole del gioco ad imporre loro scelte tattico-strategiche fra cui decidere.\nStoria adesso.\nL'elemento fondamentale per chi ricerca un gioco di tipo \"storia adesso\" \u00e8 la presenza di una \"premessa\" (\"Premise\"), ossia una questione riguardante un determinato campo morale o valore umano (come, ad esempio: \"Fino a dove \u00e8 giusto spingersi per ottenere ci\u00f2 che si desidera?\").\nLa presenza della premessa non \u00e8 per\u00f2 sufficiente a garantire che l'esperienza si orienti verso questo intento creativo; \u00e8 necessario, infatti, che tale questione sia aperta, ossia che tutti i giocatori, tramite le loro specifiche autorit\u00e0, possano affrontarla e fornire risposte personali in gioco - sviluppando cos\u00ec ci\u00f2 che prende il nome di \"tema\" (\"Theme\").\n\u00c8 quindi possibile creare sessioni in cui sia esplorata una Premessa tematicamente rilevante, ma in assenza del precedente requisito (come ad esempio nel caso in cui la risposta sia gi\u00e0 fornita in partenza, magari dal canone del genere oppure elaborata solamente da un unico giocatore) non potr\u00e0 realizzarsi la storia adesso.\nIl diritto di sognare.\nIl \"diritto di sognare\" pu\u00f2 essere realizzato quando i giocatori focalizzano il proprio gioco sull'esplorazione, celebrandone una o pi\u00f9 delle componenti.\nParticolare importanza riveste la coerenza interna dell'esplorazione; \u00e8 stato elaborato il concetto di \"rifiuto costruttivo\" (\"Constructive Denial\"), che sottintende il diritto dei partecipanti di considerare note le conoscenze di tutti riguardo l'elemento celebrato, in modo da poterlo sviluppare ed apprezzare la sua resistenza ad essere violato (come ad esempio nell'integrit\u00e0 storica: l'inserimento di un carro armato nella fiction condivisa di una sessione di gioco ambientata nella Rivoluzione francese provocherebbe il rifiuto costruttivo, per preservare la coerenza dell'ambientazione).\nSono stati descritti diversi tipi di gioco coerentemente orientati verso il diritto di sognare:\nTecniche.\nS'identificano con il nome di \"tecniche\" (\"Techniques\") le procedure e meccaniche utilizzate durante le sessioni per strutturare il gioco; il loro uso serve a conferire credibilit\u00e0 alle affermazioni dei giocatori. Esse includono il regolamento proposto dal manuale e gli accordi informali fra i giocatori, cos\u00ec come previsto dal Principio di lumpley; i manuali stessi, invece, assieme agli altri elementi fisici utilizzati quali dadi, carte, segnalini, sono chiamati \"spunti\" (\"Cues\").\nLe tecniche si dividono in generiche e specifiche. Le prime possono essere trovate in qualsiasi gioco; il parlare recitando come se fosse il proprio personaggio a farlo, oppure l'utilizzo di dadi o carte per risolvere determinate situazioni, fa parte di questa categoria. Quelle specifiche, invece, sono proprie di un determinato regolamento, come ad esempio la meccanica della fan mail nel gioco \"Avventure in prima serata\".\nPossono inoltre essere procedure ben definite oppure linee guida la cui interpretazione \u00e8 lasciata ai giocatori volta per volta (\"per principio\" o \"ad hoc\", secondo la denominazione proposta da D. Vincent Baker). Una procedura per principio si innesca ogni qualvolta si verifichino determinate condizioni, e le meccaniche da utilizzare sono definite dal regolamento; per esempio, nel gioco \"Apocalypse World\" \u00e8 necessario lanciare due dadi a 6 facce quando il proprio personaggio esegue determinate azioni (come cercare di ottenere qualche cosa con la forza). Una procedura ad hoc, invece, lascia margini di interpretazione ai giocatori: la meccanica della presenza in scena di \"Avventure in Prima Serata\" stabilisce che ogni Personaggio abbia pi\u00f9 o meno importanza durante le singole sessioni di gioco (e quindi un numero di scene personali pi\u00f9 o meno elevato) in base al valore di questa caratteristica, ma l'effettivo numero di scene viene stabilito di volta in volta dai partecipanti a seconda del flusso del gioco, senza predeterminazione.\nRicompensa per il giocatore.\nLe \"ricompense per il giocatore\" (\"Player Rewards\") sono una Tecnica il cui scopo \u00e8 quello di fornire feedback positivo verso determinati atteggiamenti di gioco, in maniera da incentivarli. In \"Avventure in prima serata\", ad esempio, un giocatore pu\u00f2 conferire un punto di fan mail, rappresentata da un segnalino, ogni volta che un'altra persona abbia un'idea che lo avvinca particolarmente; la fan mail pu\u00f2 essere poi spesa successivamente durante la sessione per ottenere alcuni vantaggi. In questo modo, i giocatori sono spinti ad introdurre in gioco idee stimolanti ed interessanti.\nGli elementi che costituiscono la ricompensa per il giocatore (come nel caso precedente le fan mail) prendono il nome di \"valuta\" (\"Currency\").\nBandiera.\nLa \"bandiera\" (\"Flag\") \u00e8 una tecnica utile per segnalare che cosa sia importante ed interessante per un giocatore, e quindi su che cosa questi si aspetter\u00e0 di trovare in gioco. Potrebbe essere una specifica relazione fra il suo Personaggio ed un altro, oppure un tema in particolare, come la libert\u00e0 o il senso della giustizia.\nLe bandiere possono essere generiche (come il problema del protagonista in \"Avventure in Prima Serata\", che lascia spazio alla definizione di un tema ampio quale \"difficolt\u00e0 nel controllare la rabbia\" o \"paura del diverso\") oppure specifiche (per esempio, nella descrizione \"Qual \u00e8 la tua strada?\" del gioco \"Non Cedere al Sonno\", in cui si approfondisce quale sia l'obiettivo finale del Personaggio).\nLe bandiere permettono a tutti i giocatori di focalizzare i propri sforzi creativi in direzioni ben precise, fungendo quindi da catalizzatori per il gioco e da \"attrattori\" del flusso della narrazione verso elementi considerati interessanti dai partecipanti stessi.\nRitmo della storia.\nSotto il nome di \"ritmo della Storia\" (\"Story Pacing\") \u00e8 raccolta una serie di tecniche atte a regolare i tempi di sviluppo della narrazione.\nAlla base dell'esplorazione si trova l'\"inquadratura della scena\" (\"Scene Framing\"), che consiste nel definire quando una specifica scena inizi e quando termini. Le modalit\u00e0 con cui questa tecnica viene utilizzata variano grandemente in base al regolamento impiegato; in alcuni \u00e8 sempre lo stesso giocatore ad inquadrare, in altri questa prerogativa passa di mano a seconda del tipo di scena o della fase in cui si trova il gioco, o in relazione ad altre condizioni specifiche (come, ad esempio, se sia presente il proprio personaggio o meno).\nA seconda del sistema utilizzato, \u00e8 possibile che le sessioni di gioco siano composte da una sequenza cronologicamente lineare di scene oppure che vi siano inseriti flashback o flashforward per conferire corpo e ritmo alla narrazione.\nIl \"kicker\" \u00e8 una situazione iniziale, creata dal giocatore che interpreta il personaggio, che comprende un evento molto forte il quale sconvolge la normale routine del personaggio stesso e lo mette sotto pressione. Tale accadimento si \u00e8 verificato, nella fiction, esattamente prima dell'inizio del gioco e tutti i partecipanti sono tenuti a costruirvi sopra ulteriori elementi.\nCon il \"bang\", invece, si introduce durante il gioco un evento che rende necessaria una scelta tematicamente rilevante da parte del personaggio (e, di conseguenza, di colui che lo interpreta). A differenza del kicker, il bang \u00e8 normalmente proposto da un giocatore diverso da chi che muove il personaggio; in questo senso diventa fondamentale l'utilizzo di Bandiere chiare, per permettere di introdurre avvenimenti che tocchino argomenti importanti per i partecipanti.\nRisoluzione.\nCon il termine \"risoluzione\" (\"Resolution\") si indica lo \u00abstabilire eventi immaginari nella sequenza temporale dello spazio immaginato condiviso\u00bb; in pratica, descrive qualsiasi azione da parte dei giocatori che crei elementi all'interno della fiction e sia considerata valida dal gruppo.\nL'utilizzo dell'espressione si \u00e8 per\u00f2 ristretto, nell'uso comune, a demarcare specificamente lo scioglimento di conflitti di interesse fra giocatori riguardo a ci\u00f2 che debba essere stabilito all'interno della fiction; le procedure di gioco aiutano a dirimere tali contese, spesso utilizzando Spunti dal risultato casuale, quali lanci di dadi o pescate di carte.\nCompiti e conflitti.\nDal punto di vista della fiction condivisa, sono stati individuati due tipi differenti e mutuamente esclusivi di risoluzione: \"risoluzione di compiti\" (\"Task Resolution\") e \"risoluzione di conflitti\" (\"Conflict Resolution\").\nTramite la risoluzione di compiti, i giocatori utilizzano il sistema di gioco per risolvere le situazioni presenti in fiction tramite l'esecuzione di singole azioni. Ad esempio, se un personaggio dovesse introdursi furtivamente di notte all'interno di un ufficio per recuperare dei documenti, il giocatore potrebbe essere obbligato a sciogliere separatamente la risoluzione dei vari passi, fra cui il superamento del muro di cinta, la disattivazione dell'allarme, la forzatura della porta, il rinvenimento del luogo in cui sono nascosti i documenti. Nella risoluzione di compiti \u00e8 quindi rivolta molta attenzione alle relazioni causa-effetto all'interno della fiction condivisa ed alla competenza dei personaggi nel compiere le singole azioni.\nNella risoluzione di conflitti, invece, le procedure di gioco si focalizzano sulla risoluzione di contrasti di interesse fra i personaggi e le altre entit\u00e0 presenti nella fiction; nel caso in cui non siano presenti personaggi secondari che si oppongano alle azioni intraprese dai personaggi, gli oggetti inanimati possono essere concepiti in questo caso come aventi \"interessi\" in contrasto con essi.\nCon la risoluzione di conflitti, i giocatori devono solitamente esplicitare quale sia lo scopo delle azioni che fanno intraprendere ai propri Personaggi; tale obiettivo, che prende il nome di \"posta\" (\"Stake\"), \u00e8 il punto focale attorno al quale ruota l'intero contrasto.\nFa notare D. Vincent Baker che il problema principale della risoluzione dei compiti consiste nel fatto che il successo delle singole azioni non garantisce il raggiungimento del vero obiettivo del personaggio. Nell'esempio precedente sul rinvenimento dei documenti, il personaggio avrebbe potuto riuscire nei singoli compiti per arrivare magari a scoprire che i documenti erano stati prelevati in precedenza da qualcun altro. Con un sistema a risoluzione di conflitti, invece, la posta esplicita avrebbe potuto essere: \"Ritrovo i documenti\"; in caso di successo, quindi, il personaggio li avrebbe rinvenuti, in caso di fallimento no, indipendentemente dall'esito delle singole azioni compiute per ottenerli.\nCasualit\u00e0.\nLa risoluzione, sia essa di compiti o di conflitti, prevede spesso l'utilizzo di spunti che possano generare risultati casuali, come ad esempio il lancio di dadi o l'estrazione di carte da un mazzo; la casualit\u00e0 pu\u00f2 essere sfruttata sostanzialmente attraverso due tecniche: con \"fortuna nel mezzo\" (\"Fortune in the Middle\"), oppure con \"fortuna alla fine\" (\"Fortune at the End\").\nNel primo caso, gli spunti vengono impiegati prima di narrare completamente le azioni dei propri personaggi, quando gli eventi sono ancora in corso; in questo modo \u00e8 possibile usare il risultato per stabilire retroattivamente la concatenazione degli accadimenti che ha portato a tale risultato.\nCon la fortuna alla fine, invece, la casualit\u00e0 entra in gioco dopo che siano state narrate le azioni intraprese dai personaggi, e quindi ne determina il successo o fallimento. Una problematica nota di questo secondo tipo di Risoluzione sta nel fatto che essa pu\u00f2 portare ad un effetto psicologico dannoso, chiamato \"Fattore Whiff\" (\"Whiff Factor\"): il giocatore pu\u00f2 impegnarsi per raggiungere un obiettivo e meditare una linea di azione specifica, sviluppando quindi una sorta di legame empatico con il successo implicito di tale sequenza; se poi la risoluzione, tramite la fortuna alla fine, decreter\u00e0 il suo fallimento, egli potrebbe sentire frustrati gli sforzi profusi nel raggiungimento dell'obiettivo; se tale frustrazione dovesse verificarsi pi\u00f9 spesso di quanto il giocatore ritenesse appropriato, allora si verificherebbe il fattore whiff.\nIIEE.\nLa risoluzione delle azioni dei personaggi avviene, all'interno della fiction Condivisa, in quattro fasi distinte: \"Intenzione\" (\"Intent\"), \"Inizio\" (\"Initiation\"), \"Esecuzione\" (\"Execution\") ed \"Effetto\" (\"Effect\"), globalmente contratte in \"IIEE\".\nCon intenzione s'intende l'affermazione della volont\u00e0 del personaggio di compiere una determinata azione; l'inizio \u00e8 invece il momento in cui tale operazione prende vita. L'esecuzione \u00e8 lo svolgersi dell'atto, e con effetto si intendono le conseguenze dello stesso. Cos\u00ec, ipotizzando una scena in cui un personaggio sferri un pugno al volto di un altro, l'azione sarebbe scomposta nelle seguenti fasi: il personaggio stringe il pugno (intenzione), quindi allunga il braccio con violenza verso l'uomo (inizio), lo colpisce (esecuzione), la mascella dell'uomo si rompe (effetto).\nLa risoluzione dei conflitti e dei compiti pu\u00f2 avvenire dopo uno qualsiasi di questi punti; ci\u00f2 che cambia \u00e8 il tipo di interazione che i giocatori possono permettere ai propri personaggi. Nell'esempio precedente, pu\u00f2 essere importante sapere in quale momento sia consentito bloccare l'azione: se subito dopo l'Intenzione, il pugno non parte affatto; se al livello dell'inizio, il colpo pu\u00f2 partire, ma non arrivare; se nell'esecuzione, si bloccher\u00e0 solamente l'effetto, e quindi l'attacco avr\u00e0 luogo, ma non ci saranno danni per chi lo ha subito. I singoli giochi possono avere implementazioni differenti di questa tecnica in base al risultato nella narrazione ricercato dall'autore.\nLinee e veli.\nLe \"linee\" ed i \"veli\" sono due tecniche che permettono ai giocatori di definire esplicitamente che cosa siano disposti a trovare in gioco e che cosa, invece, non abbiano intenzione di accettare.\nQuando un giocatore \"traccia una Linea\" chiarisce semplicemente, prima che il gioco inizi, che cosa non vorr\u00e0 vedere e quali temi preferisce evitare durante lo svolgimento della sessione.\nI veli possono invece essere invocati nel momento una situazione di tensione si presenti nella narrazione: nel caso in cui un giocatore accetti di trattare un determinato tema, ma non voglia scendere nei dettagli all'interno della fiction condivisa, pu\u00f2 \"chiamare un velo\" sulla scena e farla riprendere dal punto immediatamente successivo al momento di tensione. Ad esempio, un velo potrebbe essere chiamato immediatamente prima di una scena violenta, per farla riprendere subito dopo che la violenza sia terminata. In questo senso, la loro funzione \u00e8 sostanzialmente quella di censurare le parti di fiction che possano creare problemi ai partecipanti. Ron Edwards ha notato che i veli vengono chiamati soprattutto nelle scene in cui sia presente una componente sessuale, e in special modo quando siano presenti attorno al tavolo giocatori di entrambi i sessi.\nEphemera.\nLe ephemera sono le singole azioni che vengono compiute momento per momento dai giocatori durante l'esplorazione; si intendono quindi le tecniche utilizzate, le procedure attuate ed in generale tutto ci\u00f2 che compone il Sistema di gioco. Possono essere evidenti, come l'utilizzo di uno spunto quale il lancio di un dado, oppure pi\u00f9 sottili; in questa seconda categoria ricadono anche i singoli \"atteggiamenti\" (\"Stances\") tenuti dai giocatori nei confronti del proprio personaggio.\nL'atteggiamento \u00e8, sostanzialmente, il posizionamento che il giocatore si d\u00e0 rispetto alla fiction condivisa e, in particolare, relativamente al personaggio che muove. Ne sono stati identificati quattro tipi:\nRiconoscere dall'esterno un atteggiamento basandosi sulle dichiarazioni di un giocatore \u00e8 spesso difficile; escludendo l'atteggiamento da regista, identificabile grazie all'introduzione nella fiction di elementi esterni al personaggio, solamente il giocatore medesimo pu\u00f2 conoscere fino in fondo le motivazioni che lo abbiano portato ad effettuare una determinata scelta piuttosto che un'altra. In ogni caso, all'interno della medesima partita \u00e8 frequente l'alternanza di atteggiamenti da parte dei giocatori, solitamente senza che gli stessi vi prestino particolare attenzione.\nCritiche e confutazioni.\nIl Big Model \u00e8 stato soggetto di numerose critiche ed \u00e8 stato pi\u00f9 volte confutato nel suo obiettivo di includere ogni possibile tipo di gioco.\nAlcune delle critiche si basano su fatti evidenti: la maggioranza dei giochi perfettamente funzionali secondo il Big Model stesso, ad esempio, precedono il Big Model o sono stati creati nella totale ignoranza di esso, dalla prima edizione di \"Dungeons &amp; Dragons\" a giochi meno noti come \"R\u00e9ve du Dragon\". I sostenitori di questa critica reputano il Big Model inutile o, perlomeno, di limitata utilit\u00e0.\nTuttavia la maggior parte delle critiche \u00e8 provocata non tanto dal contenuto del Big Model, quanto dal suo linguaggio particolare e dall'esposizione aggressiva e antagonistica che ne viene spesso fatta, con l'utilizzo di termini come \"danno cerebrale\" e il paragone con l'abuso infantile riferiti agli effetti di certi regolamenti e la condanna di giochi molto popolari come \"\".\nQuesto atteggiamento fa perdere di vista ai critici il fatto che il Big Model non \u00e8 una teoria con valore scientifico ma, per l'appunto, un modello teorico sociologico, ovvero un insieme di linee guida che il suo autore sviluppa a partire da alcune premesse indimostrabili e che ha valore unicamente a patto di concordare con dette premesse."}
{"id": "3035165", "revid": "298055", "url": "https://it.wikipedia.org/wiki?curid=3035165", "title": "Carlton Lassiter", "text": ""}
{"id": "3035169", "revid": "1123126", "url": "https://it.wikipedia.org/wiki?curid=3035169", "title": "Macedonio (vescovo)", "text": "Biografia.\nMacedonio fu nominato arcivescovo di Aquileia verso il 539. Secondo lo storico Dandolo, fece costruire una chiesa a Grado dedicata a San Giovanni evangelista. Fu in dissenso con le decisioni del concilio Costantinipolitano II."}
{"id": "3035170", "revid": "55935", "url": "https://it.wikipedia.org/wiki?curid=3035170", "title": "Giovanni Fiore", "text": ""}
{"id": "3035171", "revid": "80598", "url": "https://it.wikipedia.org/wiki?curid=3035171", "title": "Sergepy", "text": ""}
{"id": "3035173", "revid": "22475", "url": "https://it.wikipedia.org/wiki?curid=3035173", "title": "Troviero", "text": "Troviero \u00e8 il termine con cui sono indicati i poeti in lingua d'o\u00efl corrispondenti ai trovatori della poesia provenzale. I \"trovieri\" \u2013 tra i quali il primo di cui si abbia notizia, Chr\u00e9tien de Troyes (\"fl\". ) \u2013 continuano a prosperare fino al 1300. Di loro ci sono pervenuti circa 2130 componimenti, dei quali, almeno due terzi comprensivi di melodie.\nL'immagine popolare del trovatore o del troviero \u00e8 quella del musico itinerante, liuto in spalla, che vagabonda di citt\u00e0 in citt\u00e0. Tali personaggi sono esistiti, ma erano chiamati giullari e menestrelli \u2014 musici poveri, uomini e donne, ai margini della societ\u00e0- I trovatori e trovieri, invece, rappresentano i \"facitori\" di musica aristocratica, poeti e compositori sostenuti e protetti dall'aristocrazia o, molto spesso, erano loro stessi aristocratici, per cui la creazione e l'esecuzione musicale era parte della tradizione cortese. Nel loro novero possiamo trovare re, regine e contesse. I testi di queste canzoni sono un riflesso naturale della societ\u00e0 che li ha creati e spesso ruotano intorno alla trattazione idealizzata dell'amor cortese (\"fine amors\", vedi \"grand chant\") e alla devozione...."}
{"id": "3035174", "revid": "80598", "url": "https://it.wikipedia.org/wiki?curid=3035174", "title": "Gepyosky e i suoi Cosacchi", "text": ""}
{"id": "3035175", "revid": "33689", "url": "https://it.wikipedia.org/wiki?curid=3035175", "title": "Elias Cairel", "text": "Biografia.\nHa partecipato alla quarta crociata stabilendosi poi nel Regno di Tessalonica alla corte di Bonifacio I del Monferrato (1204-1208/10) prima di ritornare verso l'Europa occidentale, dove soggiorner\u00e0 sia in Spagna (alla corte di Alfonso IX, 1210-11) che in Lombardia (1219-1222/24). Della sua opera ci sono pervenute quattordici testi: dieci \"cansos\", una \"tenzone\", un \"descort\", un \"sirventes\" e una canzone di crociata.\nBiografia antica.\nLa \"vida\" di Elias \u00e8 conservata in quattro manoscritti, in due versioni molto diverse tra loro: \u00e8 possibile che la seconda versione sia stata scritta per \"confutare\" la prima, che non offre un ritratto positivo del trovatore. Secondo il suo biografo, Elias, orefice, argentiere e \"dessegnaire d'armas\" ('disegnatore di blasoni'), si diede all'attivit\u00e0 di menestrello. Secondo una delle vidas, Elias cantava male e parlava peggio, ma \"ben escrivia motz e sons\", cio\u00e8 \"scriveva (o \"trascriveva\") bene parole e musica\"), il che implica una distinzione tra la sua composizione e la sua \"scrittura\". Nella seconda versione della \"vida\" si dice invece che \"saup be letras e fo molt sotils en trobar\" (\"fu buon letterato e fu molto raffinato nel comporre\", trad. di G. Lachin). Si presume sia ritornato dalla Romania per morire, come dice anche la biografia antica, a Sarlat, in P\u00e9rigord.\nProduzione poetica.\nElias ha composto la sua unica \"tenso\" con la trobairitz Ysabella, probabilmente una nobildonna di alto rango d'Italia o di Grecia. Probabilmente si tratta dell'Isabella che fu prima amante e poi moglie di Ravano dalle Carceri, possibile destinataria anche di altre poesie del trovatore. In una poesia di Cairel si fa riferimento a Ruiz D\u00edaz de Coneros (\"Roiz Dies\"), un nobile castigliano, e un'altra \u00e8 esplicitamente inviata a Conon de B\u00e9thune (\"mon seignor Coino\"), uno dei pi\u00f9 importanti signori del tempo, che fu anche troviero e crociato. Elias pu\u00f2 aver partecipato alla Battaglia di Las Navas de Tolosa nel 1212.\nNella sua \"Toz m'era de chantar gequiz\", il trovatore bolognese Rambertino Buvalelli chiede ad Elias di consegnare la poesia a Beatrice d'Este (morta nel 1226) allorch\u00e9 si sarebbe messo in viaggio per andare alla corte di Azzo VII a Este."}
{"id": "3035177", "revid": "112880898", "url": "https://it.wikipedia.org/wiki?curid=3035177", "title": "Jean-Ren\u00e9 Cruchet", "text": "Biografia.\nStudi\u00f2 medicina all'Universit\u00e0 di Bordeaux, laureandosi, e abilitandosi alla ricerca e alla professione di medico, nel 1902. Nel 1907 ottenne sia la nomina a primario ospedaliero sia a \"professeur agr\u00e9g\u00e9\", equivalente al libero docente delle universit\u00e0 italiane nella stessa epoca. Nel 1920 ottenne la nomina a professore ordinario di patologia generale e terapia nell'Universit\u00e0 di Bordeaux e infine, nel 1928, quella di pediatria, sempre a Bordeaux. I suoi principali interessi, nell'attivit\u00e0 di ricerca, furono i tic, il torcicollo acquisito, le cinetosi e soprattutto l'encefalite letargica a cui dette il nome assieme all'austriaco Constantin von Economo. Nell'inverno 1915-16 Cruchet fu il primo a identificare i segni acuti dell'encefalite in un'epidemia che si era sviluppata fra i soldati di stanza a Verdun durante la prima guerra mondiale, precedendo di qualche settimana il lavoro di Constantin von Economo."}
{"id": "3035178", "revid": "767487", "url": "https://it.wikipedia.org/wiki?curid=3035178", "title": "Nikshahr", "text": "N\u012bk Shahr (farsi \u0646\u06cc\u06a9\u200c\u0634\u0647\u0631) \u00e8 il capoluogo dello shahrest\u0101n di Nikshahr, circoscrizione Centrale, nella provincia del Sistan e Baluchistan in Iran. Aveva, nel 2006, una popolazione di 13.267 abitanti. La citt\u00e0 \u00e8 rinomata per la sua produzione di agrumi.\nA sud-ovest si trovano i resti della fortezza di Chehel Dokhtaran."}
{"id": "3035180", "revid": "1573940", "url": "https://it.wikipedia.org/wiki?curid=3035180", "title": "Bent (Iran)", "text": "Bent (farsi \u0628\u0646\u062a) \u00e8 una citt\u00e0 dello shahrest\u0101n di Nikshahr, circoscrizione di Bent, nella provincia del Sistan e Baluchistan in Iran. Aveva, nel 2006, una popolazione di 4.302 abitanti. "}
{"id": "3035181", "revid": "1573940", "url": "https://it.wikipedia.org/wiki?curid=3035181", "title": "Fannuj", "text": "Fann\u016bj (farsi \u0641\u0646\u0648\u062c) \u00e8 una citt\u00e0 dello shahrest\u0101n di Fanuj, circoscrizione Centrale, nella provincia del Sistan e Baluchistan in Iran. Aveva, nel 2006, una popolazione di 9.706 abitanti. "}
{"id": "3035182", "revid": "1573940", "url": "https://it.wikipedia.org/wiki?curid=3035182", "title": "Qasr-e Qand", "text": "Qasr-e Qand (farsi \u0642\u0635\u0631\u0642\u0646\u062f) \u00e8 una citt\u00e0 e capoluogo dello shahrest\u0101n di Qasr-e Qand, circoscrizione Centrale, nella provincia del Sistan e Baluchistan in Iran. Aveva, nel 2006, una popolazione di 10.826 abitanti. "}
{"id": "3035183", "revid": "55935", "url": "https://it.wikipedia.org/wiki?curid=3035183", "title": "Encefalite di von Economo-Cruchet", "text": ""}
{"id": "3035186", "revid": "1573940", "url": "https://it.wikipedia.org/wiki?curid=3035186", "title": "Espakeh", "text": "Espakeh (farsi \u0627\u0633\u067e\u06a9\u0647) \u00e8 una citt\u00e0 dello shahrest\u0101n di Nikshahr, circoscrizione di Lashar, nella provincia del Sistan e Baluchistan in Iran. Aveva, nel 2006, una popolazione di 2.995 abitanti. "}
{"id": "3035188", "revid": "1522738", "url": "https://it.wikipedia.org/wiki?curid=3035188", "title": "Torre di Latta", "text": ""}
{"id": "3035196", "revid": "33445761", "url": "https://it.wikipedia.org/wiki?curid=3035196", "title": "Repubblica Autonoma dell'Ossezia settentrionale-Alania", "text": ""}
{"id": "3035197", "revid": "33445774", "url": "https://it.wikipedia.org/wiki?curid=3035197", "title": "Ossezia settentrionale-Alania", "text": ""}
{"id": "3035198", "revid": "247222", "url": "https://it.wikipedia.org/wiki?curid=3035198", "title": "A.i.d.S.", "text": ""}
{"id": "3035201", "revid": "33445968", "url": "https://it.wikipedia.org/wiki?curid=3035201", "title": "Caucaso del nord", "text": ""}
{"id": "3035202", "revid": "339392", "url": "https://it.wikipedia.org/wiki?curid=3035202", "title": "Repubbliche russe", "text": ""}
{"id": "3035208", "revid": "767487", "url": "https://it.wikipedia.org/wiki?curid=3035208", "title": "Kirovskij rajon (Ossezia Settentrionale-Alania)", "text": "Il Kirovskij rajon () \u00e8 uno degli otto rajony nei quali \u00e8 divisa l'Ossezia Settentrionale-Alania; ha come capoluogo El'chotovo. Istituito nel 1934, occupa una superficie di 360 chilometri quadrati e ospita una popolazione di circa 29.000 abitanti."}
{"id": "3035211", "revid": "1243", "url": "https://it.wikipedia.org/wiki?curid=3035211", "title": "Ferrovia Centrale Umbra s.r.l.", "text": ""}
{"id": "3035216", "revid": "1573940", "url": "https://it.wikipedia.org/wiki?curid=3035216", "title": "Neolamprologus similis", "text": "Neolamprologus similis \u00e8 un piccolo pesce d'acqua dolce, appartenente alla famiglia dei Cichlidae.\nDistribuzione e habitat.\n\u00c8 una specie endemica dei laghi Etiopici e nativa del lago Tanganica. Abita i fondali sabbiosi poco profondi con migliaia di gusci di gasteropodi morti, depositati a strati sul fondo, tipici della zona, con acque comprese tra i 23 e i 28 \u00b0C.\nDescrizione.\nIl corpo di questo ciclide \u00e8 allungato, compresso ai fianchi, con testa corta e occhi grandi, labbra carnose. &lt;br&gt;\nLe pinne sono basse e allungate, tondeggianti, ad eccezione delle ventrali appuntite. La coda \u00e8 a delta. &lt;br&gt;\nLa livrea \u00e8 rosata, tendente al bruno, con una lunga serie di minute fasce verticali pi\u00f9 chiare. La parte anteriore del corpo ha riflessi metallici. Le pinne sono chiare striate e orlate di bianco.\nSono tra i pi\u00f9 piccoli rappresentanti della famiglia Cichlidae: il maschio raggiunge una lunghezza massima di 4,3 cm, la femmina si ferma a 2,5-3 cm. \nSi differenziano dagli affini \"Neolamprologus multifasciatus\" per la livrea leggermente pi\u00f9 chiara - che vede inoltre linee maggiormente definite ai loro estremi - e per la colorazione delle pinne.\nEtologia.\nOgni esemplare adulto prende possesso di un guscio di gasteropode (\"Neothauma tanganiycense\", endemica del Lago Tanganica) e lo usa come rifugio. Sono pesci territoriali, ma il loro territorio \u00e8 di dimensioni molto contenute: ci\u00f2 non toglie che siano strenui difensori dello stesso e si dimostrino aggressivi con chi ne ignora la propriet\u00e0. Formano piccole colonie con una ventina di membri.\nRiproduzione.\nLa coppia sceglier\u00e0 un nido (solitamente il guscio di lumaca della femmina) e la deposizione avviene con la femmina all'interno del guscio che depone le uova sulle pareti interne della conchiglia. Il maschio, pi\u00f9 grande, feconda le uova avvicinandosi all'imboccatura della conchiglia. Gli avannotti nascono alcuni giorni dopo e rimangono all'interno della conchiglia per alcuni giorni. Poco alla volta prendono sempre pi\u00f9 confidenza con l'esterno e nuoteranno intorno alla conchiglia, per rientrare istantaneamente alla prima parvenza di pericolo. I genitori effettuano delle interessanti cure parentali. Le deposizioni avvengono poco meno di una volta al mese.\nAlimentazione.\nQuesta specie di nutre di piccoli invertebrati facenti parte del plancton lacustre.\nAcquariofilia.\n\"Neolamprologus similis\" \u00e8 una specie non molto diffusa nei negozi di acquariofilia, ma \u00e8 particolarmente apprezzata dagli appassionati di ciclidi conchigliofili per il loro affascinante comportamento e le dimensioni minute, con possibilit\u00e0 di allevamento anche in acquari non molto grandi."}
{"id": "3035231", "revid": "352448", "url": "https://it.wikipedia.org/wiki?curid=3035231", "title": "Aimeric de Peguillan", "text": ""}
{"id": "3035232", "revid": "1543377", "url": "https://it.wikipedia.org/wiki?curid=3035232", "title": "Farey", "text": "Farey \u00e8 un comune rurale del Niger facente parte del dipartimento di Dosso nella regione omonima."}
{"id": "3035235", "revid": "1543377", "url": "https://it.wikipedia.org/wiki?curid=3035235", "title": "Garankedey", "text": "Garankedey \u00e8 un comune rurale del Niger facente parte del dipartimento di Dosso nella regione omonima."}
{"id": "3035236", "revid": "200154", "url": "https://it.wikipedia.org/wiki?curid=3035236", "title": "Nikolaj Leskov", "text": ""}
{"id": "3035238", "revid": "1543377", "url": "https://it.wikipedia.org/wiki?curid=3035238", "title": "Golle", "text": "Golle \u00e8 un comune rurale del Niger facente parte del dipartimento di Dosso nella regione omonima."}
{"id": "3035245", "revid": "1543377", "url": "https://it.wikipedia.org/wiki?curid=3035245", "title": "Goroubankassam", "text": "Goroubankassam \u00e8 un comune rurale del Niger facente parte del dipartimento di Dosso nella regione omonima."}
{"id": "3035246", "revid": "1543377", "url": "https://it.wikipedia.org/wiki?curid=3035246", "title": "Karguibangou", "text": "Karguibangou, o anche Kargui Bangou, \u00e8 un comune rurale del Niger facente parte del dipartimento di Dosso nella regione omonima."}
{"id": "3035247", "revid": "86343", "url": "https://it.wikipedia.org/wiki?curid=3035247", "title": "Kargui Bangou", "text": ""}
{"id": "3035249", "revid": "1543377", "url": "https://it.wikipedia.org/wiki?curid=3035249", "title": "Mokko", "text": "Mokko \u00e8 un comune rurale del Niger facente parte del dipartimento di Dosso nella regione omonima."}
{"id": "3035252", "revid": "913245", "url": "https://it.wikipedia.org/wiki?curid=3035252", "title": "Stefano Tedesco", "text": "Carriera.\nGrazie al minimo B, riservato dalla FIDAL agli atleti under 23, ottenuto a Montgeron il 16 maggio 2010 con 13:71 ed al titolo di campione italiano conquistato a Grosseto il 30 giugno 2010, ha guadagnato la convocazione nella squadra italiana per gli europei di Barcellona 2010."}
{"id": "3035255", "revid": "1543377", "url": "https://it.wikipedia.org/wiki?curid=3035255", "title": "Sambera", "text": "Sambera \u00e8 un comune rurale del Niger facente parte del dipartimento di Dosso nella regione omonima."}
{"id": "3035256", "revid": "1048993", "url": "https://it.wikipedia.org/wiki?curid=3035256", "title": "Cimitero monumentale di Marino", "text": "Il cimitero comunale monumentale di Marino \u00e8 il cimitero del comune di Marino, nella citt\u00e0 metropolitana di Roma Capitale, nel Lazio. Costruito alla met\u00e0 dell'Ottocento ed ancora in funzione, serve attualmente anche l'ex-frazione di Ciampino, autonoma dal 1974, oltre alle frazioni marinesi di Castelluccia, Cava dei Selci, Due Santi, Fontana Sala, Frattocchie e Santa Maria delle Mole.\nStoria.\nPrima della costruzione del cimitero, i morti venivano inumati nella cripta della basilica di San Barnaba fin dalla sua apertura al culto, avvenuta nel 1662. In precedenza, \u00e8 verosimile che i corpi dei defunti fossero accolti nei locali sotterranei delle due antiche parrocchie del castello: in particolare, sotto la chiesa sconsacrata di Santa Lucia \u00e8 stata di recente rinvenuta una cisterna d'acqua romana adibita al culto cristiano in et\u00e0 medioevale.\nProbabilmente le frequenti epidemie di colera sviluppatesi a Roma e dintorni tra gli anni trenta e sessanta dell'Ottocento spinsero le autorit\u00e0 cittadine a spostare il cimitero in un luogo esterno all'abitato, come gi\u00e0 stava avvenendo in molti centri vicini: ad Ariccia gi\u00e0 dal 1780, ad Albano Laziale dal 1821.\nIl primo perimetro del cimitero, un quadrato di 111 metri per 111 della superficie di circa 12.300 metri quadrati, fu inaugurato assieme alla chiesa cimiteriale neo-classica nel 1870, alla presenza del cardinale vescovo della diocesi suburbicaria di Albano Camillo Di Pietro, dei canonici regolari della basilica di San Barnaba e delle autorit\u00e0 municipali. Non si conosce il giorno dell'inaugurazione, ma fu sicuramente prima della presa di Roma da parte dell'esercito italiano del 20 settembre di quell'anno, poich\u00e9 la lapide sulla porta della chiesa ricorda ossequiosamente papa Pio IX nel suo venticinquesimo anno di pontificato (dato che fu eletto in giugno, il periodo potrebbe essere quello delle ricorrenze per l'elezione).\nLentamente le famiglie benestanti della citt\u00e0 iniziarono a comprare i lotti ed a costruire cappelle e tombe monumentali lungo i viali. La grande variet\u00e0 di stili, dal neogotico al romanico al neoclassico, d\u00e0 una certa aria di eclettismo al complesso.\nDurante la seconda guerra mondiale, domenica 28 maggio 1944 il cimitero di Marino \u00e8 colpito dall'artiglieria anglo-americana attestata nei dintorni di Anzio e Nettuno, dopo lo sbarco di Anzio. Quelli furono i giorni di massimo sforzo bellico nel tentativo di sfondare l'estrema linea difensiva tedesca, la \"linea Caesar\", sforzi che culminarono con la liberazione di Roma del 4 giugno di quello stesso anno.\nNel settembre 1954 il Consiglio comunale stanzi\u00f2 390.000 lire per il restauro della chiesa del cimitero. Negli anni seguenti furono effettuati ampliamenti del perimetro del cimitero per un totale di circa 20.000 metri quadrati. Il 2 novembre 2008, alla presenza del vescovo della diocesi suburbicaria di Albano Marcello Semeraro, dei parroci e dell'amministrazione comunale si \u00e8 tenuta l'inaugurazione delle rinnovate stazioni della Via Crucis all'interno del cimitero, dipinte su pannelli da artisti locali.\nNel 2009 sono iniziate le procedure per la costruzione di un nuovo cimitero comunale nel territorio circoscrizionale di Castelluccia-Due Santi-Fontana Sala-Frattocchie, per far fronte alla crescita demografica delle frazioni marinesi. La spesa prevista si aggira sui 24 milioni di euro.\nNel 2013 \u00e8 stato interamente girato nel cimitero il video musicale di Simone Cristicchi (residente infatti ai Castelli Romani) \"La prima volta (che sono morto)\", canzone presentata al Festival di Sanremo 2013."}
{"id": "3035257", "revid": "1543377", "url": "https://it.wikipedia.org/wiki?curid=3035257", "title": "Tessa (Niger)", "text": "Tessa \u00e8 un comune rurale del Niger facente parte del dipartimento di Dosso nella regione omonima."}
{"id": "3035258", "revid": "529460", "url": "https://it.wikipedia.org/wiki?curid=3035258", "title": "Gruppo sportivo Fiamme Gialle", "text": ""}
{"id": "3035259", "revid": "768068", "url": "https://it.wikipedia.org/wiki?curid=3035259", "title": "Una giornata nell'antica Roma", "text": "Una giornata nell'antica Roma, sottotitolato \"Vita quotidiana, segreti e curiosit\u00e0\", \u00e8 un saggio scritto da Alberto Angela nel 2007. Ideato per essere un long seller, ha avuto un enorme successo diventando un best seller. Il libro \u00e8 strutturato in 49 capitoli (pi\u00f9 l'introduzione), ciascuno focalizzato su un particolare momento della vita quotidiana degli antichi romani (patrizi, plebei, schiavi o liberti) ai tempi del Principato di Traiano, cio\u00e8 nel periodo di massimo splendore dell'Impero.\nNon mancano inoltre diverse sezioni di approfondimento ai capitoli, chiamate \"Curiosit\u00e0\".\nIl naturale proseguimento si ha con il libro \"Impero. Viaggio nell'Impero di Roma seguendo una moneta,\" seguito infine da \"Amore e sesso nell'antica Roma\", che conclude idealmente la trilogia."}
{"id": "3035260", "revid": "228587", "url": "https://it.wikipedia.org/wiki?curid=3035260", "title": "Pieve di Santo Stefano (Vallecchia)", "text": "La pieve di Santo Stefano di Versilia \u00e8 una chiesa di origine romanica che si trova a Vallecchia, frazione del comune di Pietrasanta. Come tutte le pievi, si trova lungo la Via Francigena, la quale passa proprio davanti alla sua facciata. Il campanile si trova sulla destra e la sua ristrutturazione risale al primo decennio del XXI secolo.\nLe prime informazioni sulla pieve si hanno in un documento datato 881 d.C., e in seguito nelle bolle pontificie, dove la piccola chiesa viene denominata genericamente Pieve di Versilia, e solo dopo diversi anni viene ad affermarsi come pieve di Vallecchia.\nLe fondamenta del complesso sono riconducibili all'VIII secolo d.c., mentre l'architettura attuale \u00e8 dell'XI secolo.\nStoria.\nIl territorio versiliese era stato fortificato come presidio di confine del dominio bizantino. Dopo la conquista di Rotari divenne parte integrante del Ducato di Lucca, e fu da qui che i Longobardi presero gradualmente il controllo di tutta la costa. \nL'area, che fu spesso teatro di guerre tra Lucca e Pisa, divent\u00f2 stabile solo molti anni quando pass\u00f2 a Pietrasanta, con la conseguente annessione allo stato fiorentino, avvenuta nel XIV secolo.\nLa chiesa \u00e8 stata sottoposta a continui restauri a causa di terremoti, alluvioni o guerre.\nLe parti pi\u00f9 antiche sono state costruite usando come materia prima il marmo locale proveniente dal monte Solaio, mentre le ultime opere di ricostruzione sono state messe in atto a seguito della seconda guerra mondiale.\nArchitettura.\nL'edificio, a tre navate con la centrale che va a concludersi con un'abside semicircolare, \u00e8 stato costruito su uno spiazzo successivamente recintato che include la casa parrocchiale e il campanile.\n&lt;br&gt;Di grande rilievo \u00e8 la facciata della chiesa, che possiede al centro un importante portale d'ingresso, sormontato da un rosone in marmo neoclassico, affiancato su entrambi i lati da due portoni pi\u00f9 discreti."}
{"id": "3035261", "revid": "1543377", "url": "https://it.wikipedia.org/wiki?curid=3035261", "title": "Tombokoirey I", "text": "Tombokoirey I \u00e8 un comune rurale del Niger facente parte del dipartimento di Dosso nella regione omonima."}
{"id": "3035265", "revid": "1543377", "url": "https://it.wikipedia.org/wiki?curid=3035265", "title": "Tombokoirey II", "text": "Tombokoirey II \u00e8 un comune rurale del Niger facente parte del dipartimento di Dosso nella regione omonima."}
{"id": "3035272", "revid": "43204", "url": "https://it.wikipedia.org/wiki?curid=3035272", "title": "Manolo Jim\u00e9nez Jim\u00e9nez", "text": ""}
{"id": "3035279", "revid": "1543377", "url": "https://it.wikipedia.org/wiki?curid=3035279", "title": "Fabidji", "text": "Fabidji \u00e8 un comune rurale del Niger facente parte del dipartimento di Boboye nella regione di Dosso."}
{"id": "3035281", "revid": "1543377", "url": "https://it.wikipedia.org/wiki?curid=3035281", "title": "Fakara", "text": "Fakara \u00e8 un comune rurale del Niger facente parte del dipartimento di Boboye nella regione di Dosso."}
{"id": "3035282", "revid": "919135", "url": "https://it.wikipedia.org/wiki?curid=3035282", "title": "Sollevamento", "text": "In matematica, pi\u00f9 precisamente in topologia algebrica, un sollevamento di una funzione continua formula_1 tra due spazi topologici formula_2 e formula_3 ad un rivestimento formula_4 \u00e8 una funzione continua formula_5 tale che formula_6.\nSollevamento di archi e di omotopie.\nI due casi principali di sollevamento, che vengono usati nelle dimostrazioni delle principali propriet\u00e0 dei rivestimenti, riguardano gli archi e le omotopie, ovvero di funzioni continue (rispettivamente) dall'intervallo unitario formula_7 e dal quadrato formula_8. In entrambi i casi il sollevamento esiste ed \u00e8 unico a meno della scelta di un \"punto base\": ovvero, scelto un formula_9, il sollevamento formula_10 \u00e8 unico una volta fissata l'immagine formula_11. La dimostrazione di queste propriet\u00e0 sfrutta la compattezza di formula_7 e di formula_8: attraverso questa \u00e8 infatti possibile suddividerli in un numero finito di intervalli (o di rettangoli) la cui immagine tramite formula_1 \u00e8 contenuta in un aperto ben ricoperto di formula_3, che \u00e8 quindi omeomorfo a un sottospazio di formula_16; \u00e8 necessario poi sollevare formula_1 intervallo per intervallo verificando che la funzione ottenuta sia continua.\nNel caso in cui l'arco sia chiuso (ovvero sia un cappio), non \u00e8 detto che il suo sollevamento sia anch'esso un cappio, anche se il suo punto finale appartiene comunque alla controimmagine del punto iniziale dell'arco originale. Questa propriet\u00e0, lungi dall'essere un problema, rappresenta invece una propriet\u00e0 cruciale dei rivestimenti: permette infatti di definire un'azione destra\n(dove formula_20 \u00e8 il gruppo fondamentale); se formula_3 \u00e8 connesso per archi, il suo stabilizzatore \u00e8 l'immagine formula_22, e si ottiene una corrispondenza biunivoca tra le classi laterali di quest'ultimo in formula_23 e la cardinalit\u00e0 di formula_24, ovvero il grado del rivestimento.\nEsistenza e unicit\u00e0.\nL'esistenza di un sollevamento non \u00e8 sempre garantita, ma dipende da alcune propriet\u00e0 topologiche degli spazi coinvolti e dalle relazioni tra i loro gruppi fondamentali. Fissati dei punti base formula_25, formula_26 e formula_27 (rispettivamente in formula_16, formula_3 e formula_2) che si corrispondono tramite formula_1 e formula_32, l'esistenza di un sollevamento implica che\nViceversa, questa condizione \u00e8 anche sufficiente a garantire l'esistenza di un sollevamento sotto l'ipotesi che formula_2 sia localmente connesso per archi (questa viene usata per dimostrare che formula_10 \u00e8 continua). Nel caso particolare in cui formula_2 sia semplicemente connesso, formula_37 si riduce al sottogruppo costituito dal solo elemento neutro, e quindi un sollevamento esiste per ogni funzione continua formula_1. Il sollevamento formula_10 pu\u00f2 essere espresso esplicitamente come\ndove formula_41 \u00e8 il sollevamento con base formula_25 dell'arco formula_43 e formula_44 \u00e8 un arco in formula_2 tra formula_27 e formula_47.\nL'unicit\u00e0 del sollevamento \u00e8 invece garantita, a meno della scelta di un punto base, sotto l'unica ipotesi della connessione di formula_2.\nSollevamento di rivestimenti.\nUn caso interessante si ha quando la funzione formula_1 \u00e8 un rivestimento: in tal caso, l'eventuale sollevamento di formula_1 \u00e8 anch'esso un rivestimento. Questo permette di definire una relazione d'ordine parziale tra i rivestimenti (puntati) di uno spazio formula_3 (modulo omeomorfismi) che corrisponde all'ordine parziale dei sottogruppi di formula_23. I suoi estremi sono formula_3 stesso e (se esiste) il rivestimento universale di formula_3, che quindi riveste ogni rivestimento di formula_3."}
{"id": "3035284", "revid": "380453", "url": "https://it.wikipedia.org/wiki?curid=3035284", "title": "Volejbol'nyj klub Dinamo-Metar", "text": "Il Volejbol'nyj klub Dinamo-Metar (in russo \"\u0432\u043e\u043b\u0435\u0439\u0431\u043e\u043b\u044c\u043d\u044b\u0439 \u043a\u043b\u0443\u0431 \u0414\u0438\u043d\u0430\u043c\u043e-\u041c\u0435\u0442\u0430\u0440\") \u00e8 una societ\u00e0 pallavolistica femminile russa con sede a \u010celjabinsk, che milita nel massimo campionato russo, la Superliga.\nStoria.\nIl Volejbol'nyj Klub Dinamo-Metar nasce nel 1976, col nome di \"Politekhnik\". Durante la stagione 1979-80, il club si chiam\u00f2 \"Tekhnolog\", per poi ritornare al nome originale dalla stagione successiva. Nel 1989 la denominazione del club cambi\u00f2 in \"\u010cMS\". Ma gi\u00e0 nel 1993 cambi\u00f2 nuovamente in \"Metar\". Durante gli anni novanta il \"Metar\" ottenne i migliori risultati della sua storia, vincendo tre volte la Coppa di Russia.\nNel 2003 il club cambia ancora una volta nome in Avtodor-Metar, salvo poi ritornare a chiamarsi Metar nel 2015 e cambiare nuovamente denominazione in Dinamo-Metar nel 2017."}
{"id": "3035285", "revid": "125077014", "url": "https://it.wikipedia.org/wiki?curid=3035285", "title": "Canzone di crociata", "text": "Una canzone di crociata (tedesco \"Kreuzlied\", occitano \"canso de crozada\") \u00e8 ogni poesia lirica vernacolare il cui tema \u00e8 rappresentato dalle Crociate. Delle canzoni di crociata, popolari nell'Alto Medioevo, ne restano 106 in occitano, quaranta in lingua francese antica, trenta in lingua alto-tedesca media, due in italiano e una in antico castigliano. Lo studio della canzone di crociata, che pu\u00f2 essere considerato un genere a s\u00e9 stante, \u00e8 stato esplorato da Kurt Lewent. Egli ci fornisce una loro classificazione distinguendo tra canzoni che in qualche modo menzionano semplicemente una Crociata dalle canzoni \"canzoni di crociata\" vere e proprie. \nL'argomento trattato non \u00e8 confinato agli stati latini orientali, ma riguarda anche la reconquista spagnola, la crociata albigese nella Linguadoca o le crociate politiche in Italia. Secondo Orderic Vitalis, la prima crociata ad essere accompagnata da canzoni, nessuna delle quali ci \u00e8 pervenuta, fu la crociata del 1101, sulla quale scrisse Guglielmo IX d'Aquitania. Della seconda crociata restano una canzone in francese e dieci in occitano. La terza e la quarta crociata produssero molte canzoni in occitano, francese e tedesco. I trovatori occitani si preoccupavano di comporre canzoni che trattavano specialmente il tema delle campagne albigesi all'inizio del XIII secolo. L'interesse and\u00f2 scemando con le successive crociate \u2014 quinta, sesta, settima e ottava \u2014 per essere poi trasferito principalmente ai \"Minnesang\" tedeschi e ai \"trovieri\" francesi.\nLista di canzoni di crociata occitane.\nIl seguente elenco \u00e8 solo riferito a quelle canzoni definite \"Kreuzlied\" da Lewent, in \"Das altprovenzalische Kreuzlied\" (Berlino: 1905). Altre canzoni possono essere considerate \"canzoni di crociata\" ma, oltre a Lewent, di esse non vi \u00e8 nessun elenco definitivo o una loro trattazione estesa e generale. \nLista di canzoni di crociata francese.\nIl seguente elenco \u00e8 un adattamento da Smith, \"Age of Joinville\" (pag.17), in cui cita \"Les chansons de croisade (\"J. B\u00e9dier e P. Aubry (Parigi, 1909), p. xxxv\").\" "}
{"id": "3035286", "revid": "1543377", "url": "https://it.wikipedia.org/wiki?curid=3035286", "title": "Falmey", "text": "Falmey \u00e8 un comune rurale del Niger facente parte del dipartimento di Boboye nella regione di Dosso."}
{"id": "3035301", "revid": "287204", "url": "https://it.wikipedia.org/wiki?curid=3035301", "title": "Nicholas Stoller", "text": "Biografia.\nStoller nasce a Londra, in Inghilterra, 19 marzo del 1976 in una famiglia ebraica, figlio di Eric C. Stoller, un dirigente bancario, e di Phyllis Stoller, un'agente di viaggi. Ha un fratello, Matt. Cresciuto a Miami (in Florida), Stoller ha frequentato le scuole presso il collegio \"St. Paul's\", istituto del New Hampshire affiliato alla Chiesa Episcopale, dove \u00e8 stato uno dei pochi studenti ebrei.\nTra il 2000 e il 2001, Stoller \u00e8 stato uno degli sceneggiatori della serie televisiva di breve vita di Judd Apatow \"Undeclared\", mentre, nel 2005, \u00e8 stato autore, assieme allo stesso Apatow, della sceneggiatura della commedia con protagonisti Jim Carrey e T\u00e9a Leoni \"Dick e Jane - Operazione furto\", remake del film del 1977 \"Non rubare... se non \u00e8 strettamente necessario\" di Ted Kotcheff e con George Segal e Jane Fonda. Dopo aver poi partecipato alla sceneggiatura della commedia con Jim Carrey \"Yes Man\", debutta alla regia con il film \"Non mi scaricare\", una commedia romantica scritta da Jason Segel ed interpretata, oltrech\u00e9 dallo stesso Segel, da Kristen Bell, Mila Kunis, Jonah Hill e Russell Brand.\nNel 2010 torna dietro la macchina da presa per dirigere la commedia \"In viaggio con una rock star\", una sorta di sequel-spin-off di \"Non mi scaricare\", in cui Russell Brand riveste, stavolta per\u00f2 in qualit\u00e0 di protagonista, i panni dell'eccentrica rockstar Aldous Snow, affiancato da Jonah Hill, qui in un diverso ruolo, Elisabeth Moss, Rose Byrne e Sean \"Puff Daddy\" Combs.\nSempre nel 2010 \u00e8 co-autore della sceneggiatura di \"I fantastici viaggi di Gulliver\", adattamento con Jack Black de \"I viaggi di Gulliver\" di Jonathan Swift. Inoltre sta scrivendo assieme a Jason Segel la sceneggiatura per un nuovo film dei Muppet per la Disney.\nVita privata.\nStoller incontr\u00f2 la compagna Francesca Delbanco in un laboratorio di drammaturgia per i laureati di Harvard nel 2001. Si sono sposati con una cerimonia ebraica nel settembre del 2005. Hanno una figlia."}
{"id": "3035306", "revid": "767487", "url": "https://it.wikipedia.org/wiki?curid=3035306", "title": "I visitatori del sabato sera", "text": "I visitatori del sabato sera (\"The Spirit of '76\"), conosciuto anche con il titolo Vizi e virt\u00f9 d'altri tempi, \u00e8 un film commedia fantascientifica statunitense del 1990 diretto da Lucas Reiner e interpretato da David Cassidy, Carl Reiner, Rob Reiner e Olivia d'Abo.\nIl film \u00e8 una satira della cultura americana della met\u00e0 degli anni settanta. Il titolo italiano \u00e8 un riferimento al film \"La febbre del sabato sera\".\nTrama.\nNell'anno 2176 una tempesta magnetica ha smagnetizzato tutta la storia registrata, facendo in modo che tutti i documenti storici di valore tipo la Costituzione degli Stati Uniti e la Dichiarazione d'indipendenza vengano perduti. Tre viaggiatori del tempo (Adam-11, Chanel-6 e Heinz-57) vengono mandati indietro nel tempo al 4 luglio 1776 per recuperare il retaggio dell'America, ma a causa di un malfunzionamento della macchina del tempo, finiscono invece nel 1976 durante il bicentenario degli Stati Uniti. Mentre proseguono la loro missione, i viaggiatori del tempo vestono con i vestiti dell'epoca e cominciano ad ambientarsi grazie all'aiuto di due ragazzi, Chris Johnson e Tommy Sears.\nI tre viaggiatori sono a loro volta perseguiti da Rodney Snodgrass, un campione di scienze che vuole catturarli per poi presentarli alla gara di scienze, e da suo fratello Eddie Trojan, che vuole Chanel-6 per i suoi scopi personali. Tutti e due falliscono i loro scopi grazie a Chris e Tommy, che aiutano i tre viaggiatori a riparare la macchina del tempo per farli ritornare nel 2176, con i loro artefatti degli anni settanta e una copia della Costituzione."}
{"id": "3035309", "revid": "1573940", "url": "https://it.wikipedia.org/wiki?curid=3035309", "title": "Pieve di Sant'Andrea (Sarzana)", "text": "La pieve di Sant'Andrea \u00e8 un luogo di culto cattolico situato nel comune di Sarzana, in via Giuseppe Mazzini, in provincia della Spezia. La chiesa \u00e8 il pi\u00f9 antico edificio della citt\u00e0. Si trova a poca distanza dalla concattedrale di Santa Maria Assunta e la sua costruzione \u00e8 databile intorno al X secolo.\nStoria.\nLe prime notizie sulla chiesa si hanno nel 1128 quando espressamente viene menzionato nel borgo medievale di Sarzana un edificio religioso intitolato all'apostolo Andrea. Documenti del 1137 citano la pieve quale sede di un sinodo curato dal vescovo di Luni Gottifredo II; successivi atti del 1148, 1149 e 1153-1154 menzionano ancora la chiesa in bolle e privilegi concessi dal pontefice.\nLa chiesa di Sant'Andrea, inizialmente costruita sopra le fondamenta di un edificio medievale dalla datazione incerta, ha subito numerosi restauri e modifiche, diventando dal 1204 il battistero della citt\u00e0 e la sede giurisdizionale del Comune (fino al XIV secolo). Grazie all'analisi delle sequenze stratigrafiche condotte in seguito a interventi archeologici, \u00e8 possibile ripercorrere con sufficiente precisione le fasi costruttive.\nL'edificio primitivo (risalente ai primi decenni del XII secolo) era meno elevato rispetto alla costruzione attuale, come mostrano le murature dei fianchi e della facciata.\nGli statuti del 1330 prevedono lo spostamento di una parete della chiesa e danno il via a operazioni di demolizione che comprendono l'abbattimento delle colonne, dei muri e delle volte interne; la costruzione del campanile \u00e8 da ricondurre a questo periodo. Le tre originarie navate furono trasformate in un'unica aula, si aprirono nuove e pi\u00f9 ampie finestre e si procedette ad un abbellimento generale dell'edificio con monumenti interni e cappelle. Al 19 marzo 1568 \u00e8 documentata la visita pastorale del vescovo Benedetto Lomellini.\nUna nuova rivisitazione complessiva della struttura interna fu avviata nel corso del XVII secolo. I lavori, affidati al maestro Giacomino di Guglielmo, si avviarono nel 1579 e interessarono il battistero, il portale d'ingresso, la zona absidale, la volta della navata e la cupola; nel 1584 la chiesa, ancora interessata dalle modifiche strutturali, fu visitata dal cardinale Angelo Peruzzi.\nConclusi i lavori, il 23 settembre del 1590 la rinnovata pieve di Sant'Andrea fu consacrata dal vescovo di Luni-Sarzana Giovanni Battista Salvago.\nDescrizione.\nDopo i lavori del 1928-1929, in cui venne rimossa una parte dell'intonaco, \u00e8 possibile osservare direttamente il paramento medievale dell'antica chiesa a tre navate.\nLa facciata odierna, pi\u00f9 elevata rispetto a quella medievale, \u00e8 costituita da un portone d'ingresso abbellito con un portale cinquecentesco in marmo bianco di Carrara con stipiti ornati da due cariatidi a seno scoperto, sormontato dalla stella ad otto punte, il \"sidus\", simbolo degli Anziani del comune di Sarzana.\nSempre ricavato in marmo \u00e8 il basamento del fonte battesimale, all'interno del presbiterio, che fu realizzato alla fine del XVI secolo da Giovanni Morelli, un artista carrarese, la stessa persona a cui si attribuisce il fonte battesimale della chiesa di Santa Maria a Vezzano Ligure.\nAll'interno si trovano sculture marmoree del XIV e XV secolo, raffiguranti il patrono di Sarzana, sant'Andrea, ed i santi Pietro e Paolo. Tra i dipinti la \"Vocazione di Santi Giacomo e Giovanni\" di Domenico Fiasella e un affresco della \"Madonna col Bambino\" di artista anonimo.\nNotevole sull'altare di sinistra la venerata immagine miracolosa della \"Madonna delle Grazie\" che nel 1480 \"sembr\u00f2 apparire dal nulla, quasi dipinta da una mano divina\", sul muro fiancheggiante l'antico convento di San Domenico, che sorgeva dove ora si trova il Teatro Impavidi."}
{"id": "3035315", "revid": "21880", "url": "https://it.wikipedia.org/wiki?curid=3035315", "title": "Zigotteri", "text": ""}
{"id": "3035320", "revid": "1305772", "url": "https://it.wikipedia.org/wiki?curid=3035320", "title": "Suite per orchestra di variet\u00e0", "text": "La Suite per orchestra di variet\u00e0 \u00e8 composta da Dmitrij Dmitrievi\u010d \u0160ostakovi\u010d, ed \u00e8 articolata in otto movimenti, per lo pi\u00f9 provenienti da altre opere del compositore.\nPer molti anni la \"Suite per orchestra di variet\u00e0\" \u00e8 stata erroneamente identificata con la \"Suite per orchestra jazz n. 2\" (1938), una composizione diversa, strutturata in tre movimenti, andata perduta durante la seconda guerra mondiale, la cui riduzione per pianoforte fu riscoperta nel 1999 da Manashir Yakubov e orchestrata l'anno seguente da Gerard McBurney.\nMovimenti.\nStando a una nota dell'autore, i singoli movimenti della suite possono essere suonati a piacere, sia per quanto riguarda il loro numero che la loro successione. L'ordine dato agli otto movimenti nella serie \"New Collected Works\" dall'editore DSCH \u00e8 il seguente:\nOrigine dell'opera.\nLa \"Suite\" fu eseguita per la prima volta in un Paese occidentale il 1\u00ba dicembre 1988 nella Barbican Hall di Londra, sotto la direzione di Mstislav Rostropovich, con il titolo di \"Suite per orchestra jazz n. 2\".\nNel 1991 l'opera venne registrata dall'Orchestra reale del Concertgebouw diretta da Riccardo Chailly (ancora erroneamente identificata come la \"Jazz Suite n. 2\") e pubblicata sul disco \"Shostakovich: The Jazz Album\" (Decca 33702). I movimenti in questa registrazione sono disposti nel seguente ordine: 1, 5, 2, 6, 4, 7, 3, 8. Il \"Valzer n. 2\" in questa registrazione \u00e8 presente nella colonna sonora del film di Stanley Kubrick \"Eyes Wide Shut\" (1999), per i titoli di testa e per quelli di coda (e pu\u00f2 essere sentita anche in una delle prime scene del film).\nSi ritiene che la \"Suite per orchestra di variet\u00e0\" debba essere stata assemblata da \u0160ostakovi\u010d non prima del 1956, dato l'utilizzo di materiale proveniente dalla musica composta in quell'anno per il film \"Il primo scaglione\". In effetti, la maggior parte dei movimenti della \"Suite per orchestra di variet\u00e0\" \u00e8 materiale riciclato:"}
{"id": "3035328", "revid": "123007179", "url": "https://it.wikipedia.org/wiki?curid=3035328", "title": "Chiesa di San Venerio", "text": "La chiesa di San Venerio \u00e8 un edificio religioso che si trova alla Spezia, in \"via della Pieve\", nel quartiere di Migliarina.\nLa chiesa, una delle costruzioni pi\u00f9 antiche del Golfo, \u00e8 dedicata a San Venerio, eremita vissuto tra il VI e il VII secolo sull'isola del Tino, una delle isole del golfo della Spezia. \nStoria.\nIl luogo stesso in cui sorge la chiesa era gi\u00e0 frequentato sino dai tempi pi\u00f9 antichi: dopo il ritrovamento di manufatti in ceramica pregiata come il bucchero, negli anni ottanta del XX secolo sono stati eseguiti degli scavi archeologici che hanno confermato, nell'area a monte, testimonianze di un suolo antropizzato risalente all'eta del ferro (VI secolo a.C.).\nDopo la conquista romana del territorio intorno al golfo della Spezia e con la successiva fondazione della colonia di Luni (177 a.C.), la valle venne annessa alle propriet\u00e0 fondiarie romane, pi\u00f9 precisamente alla famiglia degli \u201cAntonii\u201d, come indica il toponimo del luogo, detto \"Antoniano\", conservatosi fino all'XI secolo.\nL'esistenza di un primo tempio paleocristiano \u00e8 testimoniato da una lapide antecedente il V secolo. \n&lt;br&gt;L'edificio venne pi\u00f9 tardi ricostruito per volere della famiglia dei \"di Vezzano\", signori del luogo, che nell'anno 1084 disposero, tramite una \u201ccharta donationis\u201d, la riedificazione della chiesa sulle basi del precedente edificio risalente alla tarda et\u00e0 imperiale.\n&lt;br&gt;Dell'edificio romano rimangono testimonianze ancora visibili nella muratura della chiesa, in particolare nell'area delle absidi; una lastra tombale romana di \"Calidio Euthycheto\", gi\u00e0 usata nella pavimentazione dell'abside piccola, \u00e8 oggi nel Museo della Spezia.\nPer sottrarle alla possibile profanazione dei predoni saraceni, Lucio, Vescovo di Luni, aveva ordinato di trasferire nel piccolo tempio paleocristiano le spoglie di San Venerio dalla loro prima sepoltura nell'isola del Tino.\n&lt;br&gt;Per la stessa ragione, nell'860, le reliquie furono ulteriormente traslate a Reggio Emilia. Successivamente, nel XX secolo. una parte di esse \u00e8 tornata nuovamente alla Spezia ed \u00e8 custodita nella Cattedrale.\nNel 1148 con Bolla di Papa Eugenio III la Basilica fu promossa a Pieve ed inserita nell'organizzazione diocesana Lunense, sottoposta all'autorit\u00e0 del Vescovo di Luni. \nGrazie alla posizione importante che la chiesa di San Venerio occupava nella valle che dal monte Beverone scende fino alla piana alluvionale, ancor oggi detta \"della Pieve\", i poteri collegati alla chiesa sono stati in grado di esercitare giurisdizione su un'ampia area circostante.\nDal XV secolo la Pieve custodiva un polittico dedicato alla Vergine, dipinto nel 1476 dallo spezzino Jacopo Spinolotto, il cui comparto centrale \u00e8 oggi conservato nel Museo Diocesano della Spezia.\nL'edificio.\nLa struttura attuale dell'edificio sacro \u00e8 ancora oggi quella che la Pieve ha assunto dopo i lavori di ristrutturazione voluti dai \u201cdomini\u201d di Vezzano nell'anno 1084.\nPrevalentemente di impianto romanico, la chiesa ha una facciata a capanna in semplice pietra, prevalentemente arenaria, con un unico portale ad arco lunato. \n&lt;br&gt;Una bifora composta da archetti marmorei e da una colonnina con capitello a foglie, leggermente fuori asse rispetto alla porta, costituisce un successivo intervento in stile gotico. Al di sopra \u00e8 aperta una \"croce in negativo\", fuori asse sia con la porta che con la bifora.\n&lt;br&gt;La copertura dell'edificio \u00e8 costituita da lastre di pietra.\nLa pianta della chiesa \u00e8 leggermente trapezoidale, con la base maggiore in corrispondenza delle absidi.\nL'interno \u00e8 a navata unica, con due absidi in pietra di diversa dimensione: la maggiore riceve luce da tre monofore mentre la minore da una sola monofora; tutte le monofore sono a strombatura doppia. A questo proposito pu\u00f2 essere utile ricordare che negli edifici alto medievali dotati di doppia abside una di queste era correlata al culto di reliquie.\n&lt;br&gt;Ad eccezione della zona delle absidi e del presbiterio le pareti laterali sono rivestite da intonaco e presentano resti di antichi affreschi. Nelle parti superiori sono affreschi barocchi dedicati a San Venerio.\nDa una botola nel presbiterio si pu\u00f2 accedere agli scavi sottostanti che rivelano la presenza di un muro romano in \"opus incertum\" e una tomba alto medievale.\nLa chiesa \u00e8 affiancata da una torre campanaria costruita, sul lato meridionale dell'edificio, intorno alla met\u00e0 dell'XI secolo e realizzata reimpiegando nel paramento anche laterizi romani. Nello spessore murario della torre \u00e8 ricavata una interessante scala interna, soluzione architettonica innovativa per l'epoca.\nIl luogo della Pieve \u00e8 circondato da un'area cimiteriale, legata con evidenza alla devozione per il Santo eremita.\nLa Pieve di San Venerio \u00e8 annoverata nel \"Catalogo Generale dei Beni Culturali Italiani\"."}
{"id": "3035332", "revid": "4252", "url": "https://it.wikipedia.org/wiki?curid=3035332", "title": "Probino (patriarca di Aquileia)", "text": "Probino fu il successore di Paolino I e, come il predecessore, mantenne la sede del Patriarcato a Grado per sfuggire alla invasione longobarda e cercare protezione nelle terre bizantine.\nRest\u00f2 in carica solo un anno ed otto mesi e mor\u00ec a Grado."}
{"id": "3035334", "revid": "1960589", "url": "https://it.wikipedia.org/wiki?curid=3035334", "title": "Bartolomeo Bezzi", "text": "Biografia.\nLa giovinezza.\nIl 6 febbraio 1851 nasce a Fucine d'Ossana in Val di Sole Bartolomeo Teofilo Ismaele Bezzi, figlio di Domenico Bezzi, geometra e grande appassionato d'arte, e Luigia Taraboi.\nNel 1862 rimane orfano di padre. Lascia Fucine per cercare fortuna come venditore ambulante.\nDopo qualche anno, nel 1870, stanco di quel tipo di vita, grazie ai risparmi e all'aiuto di un cugino e dello zio don Ambrogio, prete a Pellizzano in Val di Sole, decide di iscriversi all'Accademia di Belle Arti di Brera.\nQui diventa allievo di Giuseppe Bertini e nel corso degli studi si fa ben presto notare e, gi\u00e0 nel secondo anno riesce ad ottenere menzioni e medaglie coi suoi lavori. In questi anni, inoltre, frequenta un gruppo di giovani artisti dallo spirito rinnovatore ed antiaccademico e partecipa attivamente ai dibattiti sull'impressionismo francese.\nGli esordi pittorici.\nNel 1876 ha la sua prima esposizione alla mostra collettiva annuale predisposta dall'accademia. Presenta \"Paesaggio\" e \"Impressione\". L'anno seguente espone \"Al pozzo\" e \"Val Solandra\".\nDue anni pi\u00f9 tardi, ottiene un riconoscimento grazie all'opera \"Valle di Rabbi\" che colpisce la commissione con i suoi colori che riescono a rendere pi\u00f9 dolci e morbidi anche quegli aguzzi e scoscesi paesaggi alpini.\nNel 1879 \u00e8 costretto ad abbandonare gli studi accademici a causa della sua cagionevole salute. Ma neppure la malattia gli impedisce di proseguire l'attivit\u00e0 di artista riscuotendo un enorme successo, rincuorato dagli amici, estimatori, collezionisti e amanti dell'arte.\nIn questi anni apre un suo studio a Milano ma trascorre diversi giorni a Trento dove ritrae su una tela di vaste proporzioni la citt\u00e0.\nQuesta \u00e8 anche una testimonianza di come Bartolomeo Bezzi rimane legato affettivamente al Trentino. Ricorrenti saranno le puntate sia nella citt\u00e0 capoluogo, che in Val di Non e in Val di Sole.\nLa carriera.\nGli anni ottanta.\nA Torino \u00e8 presente alla Quarta Esposizione Nazionale di Belle Arti con le opere \"Sul Tonale\", \"Una via di Trento\", \"La vigna\", \"Una frana in Val d'Adige\". Nel 1881 all'Esposizione Nazionale a Brera espone \"Il mio paesello\", \"Ricordo dei bagni\", nuovamente \"Sul Tonale\" e \"Confidenze\".\nA trentun anni, nel 1882, vince il suo primo importante premio a Milano: il premio Fumagalli.\nQualche mese dopo riceve 4.000 lire per l'opera \"Pescarenico\", acquistata dal principe Ruspoli.\nIn questi anni vive tra Verona e Milano. Nel \"periodo veronese\" dipinge diverse opere legate al paesaggio e alcune di queste vengono esposte all'Esposizione di Belle Arti di Roma: \"Verona lungo l'Adige\", \"Un mattino a Verona\", \"Pescarenico\", \"Mulini sull'Adige\" e \"Giornata d'Autunno\". Qui riscontra un gran successo ma, tra tutti i suoi dipinti, quello che riceve maggiori attenzioni \u00e8: \"Mulino sull'Adige\". L'opera \"Mulini a Verona\" viene acquistata dalla Galleria Nazionale di Arte Moderna.\nNel 1884 a Torino, all'Esposizione Nazionale Italiana organizzata dalla \"Societ\u00e0 Promotrice di Belle Arti\", presenta \"Venezia\", \"Campagna romana\", \"Autunno\", \"Ricordo di Roma\", \"Tempo grigio a Venezia\", \"Sera\".\nAlla mostra di Brera espone \"Bambocci\", \"Sito alpestre\" e \"Acqua morta\", acquistata dal conte Aldo Annoni di Milano. Poco tempo dopo diventa socio onorario dell'Accademia di Brera.\nEspone \"Sulle rive dell'Adige\", a Milano nel 1885 e l'anno successivo ad una mostra collettiva a Berlino ed infine a Venezia nel 1887 dove viene acquistato dal Re Umberto.\nNel 1886 partecipa alla mostra inaugurale della neonata Societ\u00e0 per le Belle Arti ed Esposizione Permanente di Milano con \"A Chioggia\", \"Mulini a Verona\", \"Paesaggio\", \"Betulle\" e con il bozzetto \"Pescarenico\".\nL'anno seguente espone sei opere alla Mostra Nazionale di Venezia: \"Riva di Trento\", \"Studio\", \"Mestizia\", \"Sulle rive dell'Adige\", \"Paesaggio\" e \"Bosco ceduo\", quest'ultimo quadro, conosciuto come \"Bosco di betulle\", nel 1890 verr\u00e0 acquistato per 500 fiorini dal Municipio di Trento e posto nel Museo Storico della citt\u00e0.\nNel 1888 all'Esposizione di Parigi viene premiato per l'opera \"Sole cadente sul lago di Garda\", che verr\u00e0 successivamente acquistata dal Museo Revoltella di Trieste.\nL'anno successivo, partecipa a una mostra a Roma con \"Venezia che dorme\", \"Armonie della sera\", \"Raggio di luna\" e \"Amori dell'aria\". Partecipa per la prima volta all'Esposizione Universale di Parigi con \"Les bords d'un rivi\u00e8re\".\nLo stesso anno viene nominato Cavaliere dell'Ordine di S. Michele di Baviera.\nSi trasferisce a Venezia dove abita alle Fondamenta delle Zattere, quartiere al tempo frequentato da molti artisti, poeti e scrittori. Qui conosce pittori realisti e postmacchiaioli come Guglielmo Ciardi, Luigi Nono, Silvio Rota, Alessandro Milesi e Mario de Maria.\nProprio in questo periodo, influenzato dall'ambiente artistico veneziano e in particolar modo dalle opere di Giacomo Favretto, abbandona, seppur brevemente, la pittura paesaggistica per dedicarsi alla \"pittura di genere\".\nUn altro importante incontro \u00e8 con l'artista Pietro Fragiacomo e con i suoi paesaggi lagunari dall'affascinante luminosit\u00e0.\nA Venezia getta le basi di un progetto di Esposizione Internazionale d'Arte, che si concretizzer\u00e0 nella \"Biennale\".\nBezzi partecipa a tutte le edizioni, dalla prima, nel 1895, a quella del 1914.\nL'appartenenza al comitato organizzativo gli consente di effettuare numerosi viaggi all'estero, nel 1897 in Scozia e Inghilterra, nel 1898 e 1901 in Germania, Austria e Francia, durante i quali viene a contatto con i diversi linguaggi artistici internazionali.\nGli anni novanta.\nNel 1891 espone alla Triennale di Brera a Milano l'opera \"Spiaggia del Lido\". Questo quadro \u00e8 premiato in seguito con medaglia d'argento all'esposizione di Roma del 1893 dal Municipio della citt\u00e0.\nA Monaco di Baviera vince la medaglia d'oro per l'opera \"Notte di primavera\".\nNel 1892 si reca a Trento, dove fa parte della giuria che dovr\u00e0 stabilire a chi affidare la realizzazione del monumento a Dante, nell'omonima piazza.\nQui stringe amicizia con Cesare Battisti e si dedica alla propaganda irredentista, partecipando a manifestazioni artistiche che si prefiggono di affermare l'italianit\u00e0 del Trentino.\nQualche mese pi\u00f9 tardi, durante una visita in casa dei Conti Cesarini Sforza in terra natia, incontra Isabella Dal Lago di Cles e la sposa il 26 settembre 1892.\nIl Ministero della Pubblica Istruzione gli conferisce una medaglia d'oro per il dipinto \"Paesaggio trentino\" o \"Da Cles\" esposto alla mostra di Torino.\nTre anni pi\u00f9 tardi \u00e8 presente alla prima Esposizione Internazionale d'Arte della citt\u00e0 di Venezia con \"S. Michele all'Adige\" e \"Giorno di magro\".\nNel 1896 partecipa all'Esposizione della Secessione di Monaco presentando l'opera \"Canal Grande a Venezia\".\nIn questo periodo conosce l'arte floreale secessionista e l'Art Noveau per\u00f2, non si lascia influenzare da questa visione del paesaggio addolcita dalle linee vegetali e dai colori decorativi. Bezzi continua a coltivare una rappresentazione lirica e crepuscolare della natura che caratterizzer\u00e0 la sua produzione fino al 1910 circa.\nNel 1897 presenta \"Preludio della sera\" alla Seconda Biennale di Venezia e tre anni dopo riceve la medaglia d'argento all'Esposizione Universale di Parigi per il dipinto \"Giorno di Magro\", eseguito nel 1895.\nNel 1899 partecipa alla III Esposizione internazionale d'arte di Venezia.\nAlla Biennale di Venezia del 1901 presenta le opere: \"Vaghezza autunnale\", \"A sera\" e \"Calma notturna\". Due anni dopo, alla quinta Biennale: \"Mattino sul lago\", \"Notte chiara\", \"Gli alberi\", \"In riva al Garda\" e \"Prima neve\".\nLa malattia.\nNel 1905 la sua malattia nervosa inizia a peggiorare, ma partecipa ugualmente alla sesta edizione della Biennale veneziana, presentando \"Fantasie dell'aria\", \"Pescarenico\" e \"Acqua morta\".\nDue anni dopo a Trento viene organizzata l'unica mostra d'arte personale mentre \u00e8 in vita.\nNello stesso anno \u00e8 a Torino con \"Notte di luna\", a Venezia con \"Sulle rive del Ticino\", \"Mattino d'autunno\", \"Tramonto\" e si reca anche all'estero: a Buenos Aires, Montevideo e Valparaiso. Agli inizi del secolo 19\u00b0, esegue le opere \"Prima neve a Desenzano\" (anno 1903).\nNel 1909 partecipa all'Esposizione di Roma con tre opere notevoli: \"Mattino d'autunno\", \"Rev\u00e8rie\" e \"Neve a Venezia\".\nDopo aver trascorso alcuni mesi sul lago di Garda e a Pescarenico sul lago di Como, si reca nuovamente a Roma dove riceve l'importantissima nomina a \"membro della commissione coordinatrice per l'esposizione Mondiale del 1911\".\nQuindi nel 1911, a Roma, oltre ad occuparsi dell'esposizione mondiale, si avvicina, pittoricamente, al mondo classico, interpretato con barlumi romantici.\nNascono cos\u00ec le opere \"Villa Pamphili\" (1910), \"Cipressi a Villa Adriana\" (1911), \"Villa Borghese\" (1911).\nSi trasferisce di nuovo a Verona dove lavora alle opere per la Biennale veneziana ma, due anni dopo viene colpito nuovamente dalla malattia nervosa che lo perseguita da anni, impedendogli di dipingere. Per questo motivo, alla Decima Biennale veneziana, sar\u00e0 presente con un'opera sola: \"Villa abbandonata\", che rispecchia il suo stato d'animo del momento.\nTuttavia nel 1913 \u00e8 all'Esposizione Internazionale di Firenze con \"Poesia autunnale\" e \"Armonie della sera\".\nL'anno successivo ritorna in Trentino, a Cles. La Biennale di Venezia gli dedica una sala con nove quadri: \"Poesia del fiume\" (Verona), \"Pace\", \"Bacio di sole\" (Verona), \"Guardiani della villa\", \"Paesaggio laziale\", \"Notte a Verona\", \"Mattino d'opale\" (Mantova), \"Chiaro di luna\", \"Verona sparita\".\nNel 1921 di Milano organizza una mostra personale alla Galleria Pesaro, dove vengono esposti 83 quadri e 44 bozzetti.\nNella primavera del 1923 la malattia sembra miracolosamente migliorata e Bezzi torna nel capoluogo lombardo.\nOttiene una sala in cui esporre le opere, cosa che fino ad allora non aveva mai potuto realizzare. \nPurtroppo di nuovo la sua malattia peggiora all'improvviso e il 7 ottobre dello stesso anno muore a Cles.\nRiconoscimenti.\nIl fascino della natura in Bartolomeo Bezzi.\nQuesta mostra si propone di ripercorrere l'intero cammino artistico del pittore attraverso quarantacinque quadri provenienti da collezioni private italiane, musei e gallerie pubbliche. \nDurante questo percorso si scopre come la \"luce\" sia uno degli elementi fondamentali dei suoi lavori, l'effetto \u00e8 ottenuto con brevi pennellate di colore depositato delicatamente sulla tela.\nQuella di Bezzi \u00e8 \"un'elaborazione lirica e crepuscolare\" del tema della natura, di cui il pittore ama ritrarre il malinconico alternarsi delle stagioni.\nNel far ci\u00f2 sceglie le stagioni del trapasso, quelle meglio caratterizzate dal ciclo di morte e rinascita, ovvero: primavera e autunno, ma in particolare predilige l'autunno, come immagine speculare del suo stato d'animo.\nBezzi si relaziona al paesaggio con uno sguardo rispettoso del vero, ma attraverso un filtro emotivo personale che libera la visione dalle descrizioni puramente topografiche. Il quadro che testimonia questa sua predilezione \u00e8 appunto \"Autunno\". Datato al 1908, viene ceduto alla Cassa di Risparmio delle Provincie Lombarde dalla vedova di Bartolomeo Bezzi. \nBezzi, che presumibilmente realizza questo dipinto dal vero, ricorre a un linguaggio molto povero; tanto che i colori, stesi con pennellate veloci, talvolta sono talmente diluiti da lasciar trasparire il supporto in alcune zone. \nIn questa tela il pittore si limita a poche tonalit\u00e0 essenziali, giocate sui verdi, sui bruni e sul bianco sporco e utilizza effetti cromatici volti a creare nell'osservatore quella sensazione di malinconia tipica di questa stagione. \nIl piccolo dipinto, appartiene alla fase matura del pittore, ovvero gli anni ottanta, stagione in cui egli appare molto in sintonia con la corrente pittorica del naturalismo.\nDalla met\u00e0 del decennio successivo l'artista elabora una pittura sempre pi\u00f9 semplificata e restringe il repertorio dei temi trattati al solo paesaggio. Rinuncia al ritratto e alla composizione con figure, ambiti nei quali in precedenza aveva riscosso molto successo.\nTra i quadri esposti \u00e8 impossibile non citare \"Marina\", capolavoro del 1907, e \"Paesaggio alpestre\" del 1906 ma anche numerose altre opere che appartengono al periodo giovanile del pittore come: \"Chiesa della salute\" e \"Paesaggio\" (1876)."}
{"id": "3035335", "revid": "116761824", "url": "https://it.wikipedia.org/wiki?curid=3035335", "title": "Mummie guance", "text": "I Guanci, gli antichi abitanti delle Tenerife (isole Canarie, Spagna) mummificavano i loro morti.\nQuesta pratica preservava il corpo del defunto tramite tecniche di imbalsamazione simili a quelle eseguite in altre civilt\u00e0 antiche. I loro scopi, legati al credo religioso, erano quelli di proteggere il corpo e di distinguere la rilevanza sociale dei singoli individui. Sebbene le mummie non siano state trovate in tutte le isole Canarie, \u00e8 sull'isola di Tenerife che ha raggiunto la sua massima espressione. Infatti, le ricerche attuali sostengono che la pratica della mummificazione nelle isole Canarie fosse concentrata esclusivamente sull'isola di Tenerife, mentre su isole come Gran Canaria e La Palma si \u00e8 preservata piuttosto a causa di fattori ambientali.\nPer molti aspetti la mummificazione dei Guanci era simile a quella praticata dagli antichi Egizi.\nIl Museo della natura e dell'uomo (Museo Archeologico di Tenerife), Santa Cruz de Tenerife, ha alcune di queste mummie, che per secoli sono state oggetto di raccolta e di curiosit\u00e0 scientifica in Europa.\nI resti mummificati pi\u00f9 antichi delle Isole Canarie risalgono al terzo secolo dC e furono rinvenuti a Tenerife."}
{"id": "3035340", "revid": "599013", "url": "https://it.wikipedia.org/wiki?curid=3035340", "title": "Pieve di San Prospero (Vezzano Ligure)", "text": "La Pieve di San Prospero \u00e8 stato un luogo di culto cattolico situato nella frazione di Bottagna del comune di Vezzano Ligure, in provincia della Spezia. \nOggi la Pieve \u00e8 sconsacrata ed \u00e8 stata trasformata in un edificio rurale adibito, dapprima ad abitazione, in seguito a stalla.\nStoria.\nIn epoca romana l'area su cui in futuro sarebbe sorto l'edificio era parte integrante del \"castrum\" di Vezzano. Grazie alla sua preminente posizione, l'avamposto militare fungeva da vedetta per controllare sia l'area costiera del golfo della Spezia, sia i territori posti alla confluenza dei fiumi Magra e Vara. Pi\u00f9 tardi, in et\u00e0 alto medievale, la stessa posizione elevata del luogo costitu\u00ec buon riparo agli abitanti dalle scorrerie saracene.\nProbabilmente le origini della \"pieve di Vezzano\", tra le pi\u00f9 importanti dell'antica diocesi di Luni, sono da porre in relazione alla traslazione del corpo del suo titolare, Prospero di Tarragona, da Camogli a Reggio Emilia per iniziativa del Vescovo di questa localit\u00e0.\nIl borgo \u00e8 citato per la prima volta nel diploma dell'anno 963 dell'imperatore Ottone I, grazie al quale Adalberto, vescovo di Luni, vide accresciuti sia i propri poteri che i propri possedimenti.\nL'antica \"Pieve di San Prospero e Ciro\" \u00e8 citata in un privilegio del 1148 di papa Innocenzo III a Gottifredo Vescovo di Luni.\nIl triste declino dell'antico edificio di San Prospero, in Vezzano Superiore, \u00e8 dovuto alla sua distanza dal centro abitato e all'accresciuta frequentazione della vicina canonica di Santa Maria, preferita dai fedeli dopo che venne completamente restaurata ed abbellita in seguito alle riforme ecclesiastiche dell'XI secolo e del XIII secolo.\nL'edificio.\nLa Pieve, di architettura romanica, presentava i caratteri delle tipiche chiese lunigianesi a due navate.\nLa muratura moderna nasconde la colonna di divisione delle navate che aveva la funzione di sostegno e i due absidi asimmetrici presenti nella vecchia costruzione.\nNella cappella alla sinistra dell'ingresso \u00e8 un \"Angelo nunziante\", frammento di affresco di derivazione toscana, del XV secolo.\nIl luogo.\nIl luogo dell'antica Pieve \u00e8 suggestivo per l'ampio panorama sul Golfo spezzino, le Alpi Apuane e per la visita dei vicini ruderi del primo castello medievale. \nPer la posizione ed il pregio storico l'edificio \u00e8 stato annoverato tra i \"luoghi del cuore\" segnalati dal FAI.\nAl giorno d'oggi, dopo anni di chiusura e abbandono, l'edificio sconsacrato \u00e8 divenuto parte di un agriturismo. L'abitazione \u00e8 stata costruita direttamente sul corpo della precedente chiesa."}
{"id": "3035341", "revid": "322148", "url": "https://it.wikipedia.org/wiki?curid=3035341", "title": "Triidruro di azoto", "text": ""}
{"id": "3035344", "revid": "287204", "url": "https://it.wikipedia.org/wiki?curid=3035344", "title": "Powell (Wyoming)", "text": "Powell \u00e8 un centro abitato \"(city)\" degli Stati Uniti d'America, situato nella Contea di Park nello Stato del Wyoming. Nel censimento del 2000 la popolazione era di 5.373 abitanti. Il nome deriva da John Wesley Powell, geologo, esploratore e militare dell'Ottocento.\nGeografia fisica.\nSecondo i rilevamenti dell'United States Census Bureau, la localit\u00e0 di Powell si estende su una superficie di 9,6 km\u00b2, tutti occupati da terre.\nPopolazione.\nSecondo il censimento del 2000, a Powell vivevano 5.373 persone, ed erano presenti 1.272 gruppi familiari. La densit\u00e0 di popolazione era di 556,5 ab./km\u00b2. Nel territorio comunale si trovavano 2.249 unit\u00e0 edificate. Per quanto riguarda la composizione etnica degli abitanti, il 95,44% era bianco, lo 0,13% era afroamericano, lo 0,47% era nativo, lo 0,39% proveniva dall'Asia, il 2,53% apparteneva ad altre razze e l'1,01% a due o pi\u00f9. La popolazione di ogni razza ispanica corrispondeva al 6,81% degli abitanti.\nPer quanto riguarda la suddivisione della popolazione in fasce d'et\u00e0, il 21,0% era al di sotto dei 18, il 18,6% fra i 18 e i 24, il 22,4% fra i 25 e i 44, il 19,5% fra i 45 e i 64, mentre infine il 18,4% era al di sopra dei 65 anni di et\u00e0. L'et\u00e0 media della popolazione era di 35 anni. Per ogni 100 donne residenti vivevano 85,4 uomini."}
{"id": "3035351", "revid": "278830", "url": "https://it.wikipedia.org/wiki?curid=3035351", "title": "Friday the 13th Part 2", "text": ""}
{"id": "3035359", "revid": "1543377", "url": "https://it.wikipedia.org/wiki?curid=3035359", "title": "Guilladje", "text": "Guilladje \u00e8 un comune rurale del Niger facente parte del dipartimento di Boboye nella regione di Dosso."}
{"id": "3035360", "revid": "370187", "url": "https://it.wikipedia.org/wiki?curid=3035360", "title": "Abruzzo Ultra I", "text": ""}
{"id": "3035361", "revid": "1880836", "url": "https://it.wikipedia.org/wiki?curid=3035361", "title": "Circondario di Lecce", "text": "Il circondario di Lecce era uno dei circondari in cui era suddivisa l'omonima provincia.\nStoria.\nIl circondario fu creato nel 1860. Il circondario di Lecce fu abolito, come tutti i circondari italiani, nel 1927 nell'ambito della riorganizzazione statale voluta dal regime fascista. Tutti i comuni che componevano il circondario sono rimasti nella provincia di Lecce, tranne i comuni di San Pietro Vernotico, Cellino San Marco e Torchiarolo che sono stati accorpati alla Provincia di Brindisi.\nSuddivisione.\nIl circondario di Lecce era suddiviso in 11 mandamenti:"}
{"id": "3035362", "revid": "1543377", "url": "https://it.wikipedia.org/wiki?curid=3035362", "title": "Harikanassou", "text": "Harikanassou \u00e8 un comune rurale del Niger facente parte del dipartimento di Boboye nella regione di Dosso."}
{"id": "3035363", "revid": "370187", "url": "https://it.wikipedia.org/wiki?curid=3035363", "title": "Abruzzo Ultra II", "text": ""}
{"id": "3035365", "revid": "1784938", "url": "https://it.wikipedia.org/wiki?curid=3035365", "title": "Pietro Fragiacomo", "text": "Biografia.\nLa giovinezza.\nPietro Fragiacomo nasce a Trieste nel 1856. Di umili origini, suo padre, Domenico Fragiacomo, era venuto da Pirano a Trieste a cercare lavoro.\nNel 1868, a 12 anni, si trasferisce con la famiglia a Venezia. Qui studia alle Scuole Tecniche di Campo San Felice e inizia l'apprendistato come falegname. \nNel 1871 si sposta a Treviso dove rimane fino al 1877. Infatti qui trova un impiego nelle officine della Societ\u00e0 Veneta di Costruzioni Meccaniche come tornitore e successivamente come fabbro.\nNel 1878 torna a Venezia, dove il padre aveva preso in affitto il Caff\u00e8 Lazzaroni in Frezzeria. L'anno successivo prova con scarso successo, ad entrare nelle officine Neuville alla Giudecca.\nAccademia delle Belle Arti.\nNel 1879 decide, desolato dai recenti fallimenti nella ricerca di un lavoro, di iscriversi ai corsi superiori all'Accademia delle Belle Arti dove ha la fortuna di avere per maestri: il \"Viola\", dal quale apprese le tecniche relative alla rappresentazione prospettica, e Guglielmo Ciardi, uno dei maggiori rappresentanti della pittura paesistica veneta di questo periodo.\n\u00c8 proprio in questi anni, tra il '78 e il '79, che Pietro Fragiacomo stringe amicizia con Giacomo Favretto e Ettore Tito. Con quest'ultimo, pi\u00f9 giovane di 2 anni, collabora diversi mesi nel lavoro della \"pittura dal vero\". Favretto invece, pi\u00f9 anziano di 7 anni, era gi\u00e0 conosciuto per una sua opera del 1873 e gli viene presentato da un amico comune affinch\u00e9 giudicasse i suoi primi lavori. Tuttavia, malgrado l'amicizia e la comunanza spirituale con questi due artisti, Fragiacomo mantiene un temperamento e uno stile proprio.\nIl pittore.\nFragiacomo ha il suo debutto espositivo alla Mostra d'arte di Torino nel 1880 con un quadro di genere, \"Un curioso accidente\". Da quel momento attira a s\u00e9 l'attenzione degli intenditori: nel 1882, a Milano espone \"una Marina\" ; nel 1883, a Roma, \"I noci\" (oggi a Milano nella raccolta Angelici); nel 1887, alla Biennale di Venezia, \"Il silenzio\", \"La laguna\", \"La sera\" e \"Case di pescatori\". Raggiunge quindi la prima vera affermazione alla Triennale di Milano del 1891, dove espose il quadro intitolato \"Pace\", comprato da re Umberto. Un'altra opera dal titolo \"D'inverno\" fu acquistata dalla Galleria nazionale d'arte moderna di Roma.\nPoi, alla Biennale Veneziana del 1895 espone \"Un saluto\" e \"Tristezza\", che attualmente si trova nel Museo di Berlino; a quella del 1907, \"Calma crepuscolare\" e \"Al vento\", conservato nella Galleria d'arte moderna di Venezia dove pure si trova \"Piazza San Marco\", esposto alla Biennale nell'anno 1899. \nNel 1901, l'infaticabile pittore espone \"Al mare\", \"Campana\" e \"Le rondini\"; nel 1910, \"La campana della sera\", ora nel Museo Revoltella di Trieste. \nFra il 1889 e il 1892 si reca a Parigi, a Monaco e a Costantinopoli, ma anche questi viaggi non riescono a influenzare la sua arte.\nDurante la guerra dipinge \"una Madonna della neve\" per una cappella mortuaria sul Pal Grande in Carnia ed \u00e8 lui stesso a portarla su quel monte tormentato.\nNel 1922, a soli 66 anni, si spegne a Venezia.\nLo stile.\nFragiacomo fu un \"lirico del paesaggio\", conosciuto e apprezzato soprattutto per i suoi paesaggi lagunari. Sincero e fedele nella vita come nell'arte mai si scost\u00f2 da questi temi, che ritrasse con abilit\u00e0 di poeta, rendendone in modo profondo il silenzio, la solitudine, la pace e comunicando tutto il suo amore per quel mare piatto che lambisce strisce di sabbia affioranti dall'acqua.\nFragiacomo prepara il dipinto a larghi piani sintetici, preferibilmente chiari, discostandosi da essi con padronanza delle mescole: ci\u00f2 gli consente di controllare l'effetto visivo del \"colore madre\" anche a quadro compiuto.\nEgli \u00e8 molto influenzato dalla \"pittura inglese contemporanea\": la studia e la sviluppa soprattutto per rafforzare le prospettive atmosferiche con velature e mezze tinte.\nI premi.\nNel 1891 riceve il Premio \"Principe Umberto\" con il quadro \"Pace\". Il 1914 lo vede vincitore del concorso a soggetto libero per il \"premio fiorentino Stefano Ussi\". Viene molto spesso premiato alle mostre collettive a cui partecipa, anche all'estero (Monaco, Costantinopoli) soprattutto nel periodo tra il 1889 e 1892.\nNel 1889 e nel 1900 gli vengono conferite delle medaglie a Parigi a prova del grande successo ottenuto anche in Francia. Infine, per sottolineare la fama ottenuta, numerosi dei suoi dipinti vengono apprezzati e acquistati dalla casa reale italiana.\nRiconoscimenti.\nNel 1924, a due anni dalla morte dell'artista, la Biennale Venezia, dove il pittore era stato accolto per ben sedici volte a partire dal 1895, organizz\u00f2 una mostra delle sue opere, e furono riuniti cos\u00ec ben cento dipinti, che dimostrarono la bella attivit\u00e0 del pittore triestino."}
{"id": "3035367", "revid": "767487", "url": "https://it.wikipedia.org/wiki?curid=3035367", "title": "Veljko Petranovi\u0107", "text": ""}
{"id": "3035371", "revid": "287204", "url": "https://it.wikipedia.org/wiki?curid=3035371", "title": "Veljko Petranovic", "text": ""}
{"id": "3035372", "revid": "1305772", "url": "https://it.wikipedia.org/wiki?curid=3035372", "title": "Ralston", "text": ""}
{"id": "3035374", "revid": "1543377", "url": "https://it.wikipedia.org/wiki?curid=3035374", "title": "Kankandi", "text": "Kankandi \u00e8 un comune rurale del Niger facente parte del dipartimento di Boboye nella regione di Dosso."}
{"id": "3035378", "revid": "1543377", "url": "https://it.wikipedia.org/wiki?curid=3035378", "title": "Kiota", "text": "Kiota \u00e8 un comune rurale del Niger facente parte del dipartimento di Boboye nella regione di Dosso."}
{"id": "3035380", "revid": "599013", "url": "https://it.wikipedia.org/wiki?curid=3035380", "title": "Ralston (Wyoming)", "text": "Ralston \u00e8 un census-designated place degli Stati Uniti d'America, situato nella Contea di Park nello stato del Wyoming. Nel censimento del 2000 la popolazione era di 233 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Ralston si estende su una superficie di 14,6 km\u00b2, tutti occupati da terre.\nPopolazione.\nSecondo il censimento del 2000, a Ralston vivevano 233 persone, ed erano presenti 74 gruppi familiari. La densit\u00e0 di popolazione era di 16,0 ab./km\u00b2. Nel territorio comunale si trovavano 101 unit\u00e0 edificate. Per quanto riguarda la composizione etnica degli abitanti, il 95,44% era bianco, lo 0,13% era afroamericano, lo 0,47% era nativo, lo 0,39% proveniva dall'Asia, il 2,53% apparteneva ad altre razze e l'1,01% a due o pi\u00f9. La popolazione di ogni razza ispanica corrispondeva al 6,81% degli abitanti.\nPer quanto riguarda la suddivisione della popolazione in fasce d'et\u00e0, il 19,3% era al di sotto dei 18, il 5,2% fra i 18 e i 24, il 24,0% fra i 25 e i 44, il 31,8% fra i 45 e i 64, mentre infine il 19,7% era al di sopra dei 65 anni di et\u00e0. L'et\u00e0 media della popolazione era di 46 anni. Per ogni 100 donne residenti vivevano 95,8 uomini."}
{"id": "3035382", "revid": "1543377", "url": "https://it.wikipedia.org/wiki?curid=3035382", "title": "Koygolo", "text": "Koygolo \u00e8 un comune rurale del Niger facente parte del dipartimento di Boboye nella regione di Dosso."}
{"id": "3035384", "revid": "435288", "url": "https://it.wikipedia.org/wiki?curid=3035384", "title": "Bobby Cobb", "text": ""}
{"id": "3035385", "revid": "1876278", "url": "https://it.wikipedia.org/wiki?curid=3035385", "title": "Pieve di San Vitale", "text": "La pieve di San Vitale, situata nella frazione Mirteto del comune di Massa, \u00e8 un edificio sacro situato sul monte Olivero, in posizione dominante rispetto alle valli sottostanti del fiume Frigido. Dedicata a san Vitale, \u00e8 l'unica delle tre pievi massesi citate dalle fonti (pievi di Massa e di Monte Libero) pervenutaci.\nStoria.\nLe prime testimonianze scritte sono contenute in un documento del 986 d.C., in cui, tra i vari possedimenti del vescovo di Lucca Teudigrimo nella localit\u00e0 di Mirteto e dintorni, terreni sotto la giurisdizione della diocesi lunense, si fa riferimento anche alla pieve.\nIl complesso attuale conserva le testimonianze dei numerosi lavori di ricostruzione svolti nel settecento, durante i quali \u00e8 stata completamente ristrutturata e consacrata per una seconda volta (anno 1759 d.C.).\nDescrizione.\nAlcuni elementi dell'edificio sacro, come la pianta basilicale a tre navate sorrette da sei colonne o la posizione dell'altare maggiore, rimandano al periodo di transizione tra lo stile architettonico della tradizione gotica e quello successivo del Rinascimento.\nPer questo motivo l'edificazione \u00e8 ascrivibile al periodo tardo rinascimentale.\nLa sede attuale della chiesa, secondo alcune fonti, sarebbe il risultato di un ricollocamento avvenuto tra il XVI e il XVII secolo, come dimostrerebbe la posizione anomala che occupa, sul muro del campanile, l'affresco di san Giovanni Battista.\nLa facciata, divisa in tre parti distinte, ha un unico portale d'ingresso al centro sormontato da una nicchia con statua e da un rosone.\nAll'interno si trovano diverse opere appartenenti a periodi storici diversi: un tabernacolo raffigurante la Madonna incoronata con Bambino del Novecento, le due sculture dell'angelo e la Vergine e un'Annunciazione di fine Trecento attribuita allo scultore Antonio Pardini.\nUlteriori lavori di rifacimento della copertura e delle facciate sono stati necessari dopo il terremoto che ha colpito la Lunigiana nel 1920 e, nel 1950, dopo la seconda guerra mondiale."}
{"id": "3035388", "revid": "2056951", "url": "https://it.wikipedia.org/wiki?curid=3035388", "title": "Circondario di Brindisi", "text": "Il circondario di Brindisi era uno dei quattro circondari che costituivano la provincia di Lecce, esistito dal 1860 al 1927.\nStoria.\nIl circondario di Brindisi fu abolito, come tutti i circondari italiani, nel 1927, nell'ambito della riorganizzazione statale voluta dal regime fascista; il territorio circondariale pass\u00f2 a far parte della nuova provincia di Brindisi.\nPochi mesi dopo, con R.D.L. 31 marzo 1927, n. 468, i comuni dell'ex mandamento di Salice Salentino, ossia Guagnano, Salice Salentino e Veglie, passarono alla provincia di Lecce.\nSuddivisione.\nIl circondario di Brindisi era suddiviso in 8 mandamenti:"}
{"id": "3035391", "revid": "1543377", "url": "https://it.wikipedia.org/wiki?curid=3035391", "title": "N'Gonga", "text": "N'Gonga \u00e8 un comune rurale del Niger facente parte del dipartimento di Boboye nella regione di Dosso."}
{"id": "3035394", "revid": "2221244", "url": "https://it.wikipedia.org/wiki?curid=3035394", "title": "Pieve di Santa Maria Assunta (Bolano)", "text": "La pieve di Santa Maria Assunta \u00e8 un luogo di culto cattolico situato nel comune di Bolano, in via Borghetto, in provincia della Spezia. La chiesa \u00e8 sede della parrocchia omonima del vicariato dell'Alta Val di Magra della diocesi della Spezia-Sarzana-Brugnato.\nLa chiesa \u00e8 stata oggetto di interventi di ricostruzione all'inizio XX secolo, e si trova nella zona detta Borgo Vecchio.\nStoria.\nL'esistenza nel territorio ligure di insediamenti romani \u00e8 testimoniata da un'epigrafe funeraria che ricorda Vezia Afrodisia, ritrovata in un sepolcro in localit\u00e0 Vara e che costituisce la prova fondamentale della presenza in passato della nobile gens romana dei \"Vettia\" in questo luogo.\nIl ritrovamento di ossa e resti funerari dell'epoca romana conferma la presenza di un cimitero connesso alla zona della successiva Pieve qui costruita.\nBolano, e i territori della Pieve, da possedimenti dell'imperatore passeranno al vescovo della diocesi lunense nel 936, e nell'anno 1185 diverranno protettorati dell'imperatore Federico I. \nIn et\u00e0 medievale gli stessi territori furono soggetti a periodi, anche lunghi, di forte abbandono, alternati a periodi di pi\u00f9 intensa frequentazione.\nDell'antica pieve romanica si hanno testimonianze scritte dapprima in una bolla papale dell'anno 1048, e pi\u00f9 avanti in altri due documenti della diocesi di Luni risalenti agli anni 1154 e 1203.\nNel 1471 l'edificio sacro pass\u00f2 ufficialmente sotto la dipendenza dell'abbazia di San Venanzio in Ceparana.\nDescrizione.\nLa struttura architettonica della chiesa di Santa Maria Assunta attuale ha una datazione incerta. \nUn'epigrafe, all'interno, indica gli anni tra il 1782 e 1793 come anni in cui il nuovo edificio venne costruito in forme tardo barocche sopra la pieve medievale preesistente, dopo che questa venne abbattuta.\nAll'interno rimangono tuttora tracce dell'antico edificio, che indicano come questo fosse orientato diversamente rispetto a quello attuale, che sul lato sinistro reca l'originale portale d'ingresso."}
{"id": "3035395", "revid": "599013", "url": "https://it.wikipedia.org/wiki?curid=3035395", "title": "Chugcreek", "text": "Chugcreek \u00e8 un census-designated place degli Stati Uniti d'America, situato nella Contea di Platte nello stato del Wyoming. Nel censimento del 2000 la popolazione era di 132 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Chugcreek si estende su una superficie di 5,0 km\u00b2, tutti occupati da terre.\nPopolazione.\nSecondo il censimento del 2000, a Chugcreek vivevano 132 persone, ed erano presenti 41 gruppi familiari. La densit\u00e0 di popolazione era di 26,4 ab./km\u00b2. Nel territorio comunale si trovavano 49 unit\u00e0 edificate. Per quanto riguarda la composizione etnica degli abitanti, il 96,21% era bianco e il 3,79% apparteneva ad altre razze. La popolazione di ogni razza ispanica corrispondeva allo 0,76% degli abitanti.\nPer quanto riguarda la suddivisione della popolazione in fasce d'et\u00e0, il 31,1% era al di sotto dei 18, il 5,3% fra i 18 e i 24, il 26,5% fra i 25 e i 44, il 27,3% fra i 45 ed i 64, mentre infine il 9,8% era al di sopra dei 65 anni di et\u00e0. L'et\u00e0 media della popolazione era di 41 anni. Per ogni 100 donne residenti vivevano 106,3 uomini."}
{"id": "3035399", "revid": "110157", "url": "https://it.wikipedia.org/wiki?curid=3035399", "title": "Chiesa di San Pietro (Zignago)", "text": "La chiesa di San Pietro, anticamente conosciuta come pieve di Cornia, \u00e8 un luogo di culto cattolico situato nella frazione capoluogo di Pieve nel comune di Zignago, in provincia della Spezia. La chiesa \u00e8 sede della parrocchia omonima del vicariato di Brugnato della diocesi della Spezia-Sarzana-Brugnato.\nLa pieve sorge in un territorio una volta importante punto di incontro tra le vie di collegamento di Levanto e Pontremoli e la cosiddetta Via del sale, o \"Via Reggia\".\nStoria.\nLe prime testimonianze scritte sulla Pieve di Zignago si hanno durante il XII secolo, dove la chiesa viene denominata per la prima volta \"Pieve di Cornia\" (\"Plebs de Cornia\") e passa ufficialmente alle dipendenze della diocesi e del vescovo di Luni nell'anno 1148. A quanto pare, la chiesa venne costruita su un edificio pi\u00f9 antico, situato in posizione differente rispetto al complesso attuale, come conferma il campanile, del tutto svincolato dal resto della costruzione.\nIl toponimo di \"Cornia\" che ha assunto la localit\u00e0 della Pieve \u00e8 distinto da quello di \"Griniacula\", di origine romana, che contraddistingue Zignago, anche se nel tempo l'appellativo \u00e8 decaduto e non \u00e8 pi\u00f9 stato utilizzato.\nLa chiesa sub\u00ec dei primi lavori di restauro durante il Quattrocento, mentre rifacimenti pi\u00f9 rilevanti furono eseguiti dal 1677in poi.\nDescrizione.\nLa chiesa mantiene ancora oggi l'aspetto che aveva nella seconda met\u00e0 del Quattrocento, con le aggiunte seicentesche. Il presbiterio rialzato conserva un pregiato altare marmoreo policromo, con annesso coro ligneo; nella nicchia retrostante \u00e8 conservata la statua, in cartapesta, dell\u2019apostolo Pietro, titolare della Parrocchia. Lateralmente si trovano quattro altari laterali, dedicati a Sant'Antonio di Padova (con statua lignea), alla Madonna del Rosario (con statua marmorea), alle Anime Purganti (con bassorilievo marmoreo rappresentante i santi Pietro e Stefano protomartire che intercedono per i defunti) e a Santa Lucia (con quadro fiammingo settecentesco rappresentante la santa siracusana, San Biagio, Santa Apollonia e Sant'Agata). Di particolare pregio \u00e8 la statua lignea della Madonna del Rosario, conservata nella navata. Sopra il portale \u00e8 conservato l\u2019organo Vegezzi-Bossi, del 1915, a doppia trasmissione pneumatica. \nPosizionato a sinistra rispetto alla facciata si trova la casa parrocchiale, mentre a destra si trova l'oratorio.\nIl campanile \u00e8 a pianta quadrata, innalzato con pietre disposte per file parallele e recante due ordini di bifore; al suo interno ospita tre campane."}
{"id": "3035400", "revid": "86343", "url": "https://it.wikipedia.org/wiki?curid=3035400", "title": "Ngonga", "text": ""}
{"id": "3035402", "revid": "1880836", "url": "https://it.wikipedia.org/wiki?curid=3035402", "title": "Circondario di Taranto", "text": "Il Circondario di Taranto era uno dei circondari in cui era suddivisa la Provincia di Lecce, dal 1923 \u00e8 diventata parte della provincia di Taranto\nStoria.\nIn origine suddivisione della provincia di Lecce, nel 1923 venne distaccato da questa costituendo la nuova provincia di Taranto.\nIl circondario esistette formalmente fino al 1927, quando venne abolito come tutti i circondari italiani.\nSuddivisione.\nIl circondario di Taranto era suddiviso in 10 mandamenti:"}
{"id": "3035403", "revid": "729019", "url": "https://it.wikipedia.org/wiki?curid=3035403", "title": "Episodi di Robin Hood (serie televisiva 1984) (prima stagione)", "text": "La prima stagione della serie televisiva Robin Hood \u00e8 stata trasmessa nel Regno Unito dal 28 aprile al 26 maggio 1984 su ITV."}
{"id": "3035410", "revid": "1543377", "url": "https://it.wikipedia.org/wiki?curid=3035410", "title": "Dan-Kassari", "text": "Dan-Kassari \u00e8 un comune rurale del Niger facente parte del dipartimento di Dogondoutchi nella regione di Dosso."}
{"id": "3035412", "revid": "86343", "url": "https://it.wikipedia.org/wiki?curid=3035412", "title": "Dan Kassari", "text": ""}
{"id": "3035413", "revid": "86343", "url": "https://it.wikipedia.org/wiki?curid=3035413", "title": "Dankassari", "text": ""}
{"id": "3035416", "revid": "729019", "url": "https://it.wikipedia.org/wiki?curid=3035416", "title": "Episodi di Robin Hood (serie televisiva 1984) (seconda stagione)", "text": "La seconda stagione della serie televisiva Robin Hood \u00e8 stata trasmessa nel Regno Unito dal 9 marzo al 13 aprile 1985 su ITV."}
{"id": "3035418", "revid": "729019", "url": "https://it.wikipedia.org/wiki?curid=3035418", "title": "Episodi di Robin Hood (serie televisiva 1984) (terza stagione)", "text": "La terza stagione della serie televisiva Robin Hood \u00e8 stata trasmessa nel Regno Unito dal 5 aprile 1986 al 28 giugno 1986 su ITV."}
{"id": "3035419", "revid": "599013", "url": "https://it.wikipedia.org/wiki?curid=3035419", "title": "Chugwater", "text": "Chugwater \u00e8 un centro abitato \"(town)\" degli Stati Uniti d'America, situato nella Contea di Platte nello Stato del Wyoming. Nel censimento del 2000 la popolazione era di 244 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Chugwater si estende su una superficie di 7,9 km\u00b2, tutti occupati da terre.\nPopolazione.\nSecondo il censimento del 2000, a Chugwater vivevano 244 persone, ed erano presenti 64 gruppi familiari. La densit\u00e0 di popolazione era di 30,9 ab./km\u00b2. Nel territorio comunale si trovavano 120 unit\u00e0 edificate. Per quanto riguarda la composizione etnica degli abitanti, il 95,90% era bianco, lo 0,41% era nativo, lo 0,82% apparteneva ad altre razze e il 2,87% a due o pi\u00f9. La popolazione di ogni razza ispanica corrispondeva al 4,92% degli abitanti.\nPer quanto riguarda la suddivisione della popolazione in fasce d'et\u00e0, il 29,9% era al di sotto dei 18, il 10,2% fra i 18 e i 24, il 21,7% fra i 25 e i 44, il 20,9% fra i 45 e i 64, mentre infine il 17,2% era al di sopra dei 65 anni di et\u00e0. L'et\u00e0 media della popolazione era di 34 anni. Per ogni 100 donne residenti vivevano 110,3 uomini."}
{"id": "3035420", "revid": "1543377", "url": "https://it.wikipedia.org/wiki?curid=3035420", "title": "Dogonkiria", "text": "Dogonkiria \u00e8 un comune rurale del Niger facente parte del dipartimento di Dogondoutchi nella regione di Dosso."}
{"id": "3035425", "revid": "1543377", "url": "https://it.wikipedia.org/wiki?curid=3035425", "title": "Doumega", "text": "Doumega \u00e8 un comune rurale del Niger facente parte del dipartimento di Dogondoutchi nella regione di Dosso."}
{"id": "3035426", "revid": "599013", "url": "https://it.wikipedia.org/wiki?curid=3035426", "title": "Dwight Walton", "text": ""}
{"id": "3035431", "revid": "125872040", "url": "https://it.wikipedia.org/wiki?curid=3035431", "title": "Nage-no-kata", "text": "Il Nage-no-kata (\u6295\u306e\u5f62, \"forma delle proiezioni\") \u00e8 uno degli 8 kata di judo riconosciuti ufficialmente dal K\u014dd\u014dkan. Kan\u014d Jigor\u014d inizi\u00f2 a insegnare tale kata nel 1887. Il kata \u00e8 composto da 15 proiezioni raggruppate in cinque serie ognuna delle quali rappresenta una classe di tecniche del Nage waza. \nNorme preliminari.\nL'area di combattimento \u00e8 composta da un quadrato ideale (ABCD) di 6 tatami. Tutte le proiezioni sono eseguite prima a destra e poi a sinistra (eccetto uki-goshi). I judoka si posizionano ad una distanza di 4 tatami, lungo un asse ideale U-T di riferimento per l'esecuzione del kata. Gli esecutori del kata, (tori ed uke) devono camminare in modo naturale, senza sollevare troppo i piedi da terra (suri-ashi). Durante gli spostamenti gli esecutori devono assumere una postura naturale (shizen-tai). Tori ed Uke non rivolgono mai le spalle al pubblico e non possono camminare all'indietro. Regola fondamentale durante l'esecuzione del Nage-no-kata (e di tutti i kata in generale) \u00e8 la \u201csincerit\u00e0 del movimento\u201d. Solitamente il pubblico inesperto tende a credere che il kata sia una finzione. In realt\u00e0 Tori deve realmente squilibrare l'avversario e Uke deve opporre una piccola resistenza senza accentuare in maniera eccessiva la proiezione. Durante la fase di attacco, Tori, deve sempre rispettare cinque tempi. I primi tre sono gli spostamenti che porteranno alla proiezione, mentre il quarto tempo \u00e8 quello della caduta. L'ultimo \u00e8 quello in cui Uke e Tori si dispongono in posizione per iniziare la tecnica successiva o si riposizionano rispettivamente in U e T a seguito della fine di una delle serie. Nonostante questo non vi \u00e8 soluzione di continuit\u00e0 fra un tempo e l'altro. Per separare le tecniche, i due judoka, devono eseguire un secondo di pausa dopo la proiezione e il seguente riposizionamento in \"shizentai\" (posizione naturale). Fra una serie e l'altra Tori ed Uke si volgono le spalle e rassettano il loro J\u016bd\u014dgi prima di dare inizio alla serie seguente o prima del saluto finale.\nIl saluto.\nTori ed Uke fanno il loro ingresso nell'area di kata dai rispettivi lati e si fermano in \"shizentai\" uno davanti all'altro. Successivamente si rivolgono contemporaneamente, eseguendo un quarto di giro, verso il Kamiza (giuria, lato d'onore) ed eseguono il saluto in piedi.I judoka tornano alla precedente posizione ed eseguono il medesimo saluto fra di loro sia in piedi che in ginocchio (ritzurei, zarei). In seguito viene fatto un passo avanti portando le gambe divaricate. Questo passo rappresenta l'ingresso nella vera e propria area di kata. Dopo una sosta di un secondo, i due compagni avanzano l'uno verso l'altro e si fermano a distanza utile per effettuare la presa fondamentale (\"kumi-kata\"), in posizione di \"shizentai\". Da questa posizione ha inizio il \"Nage-no-Kata\".\nConclusione.\nTori ed Uke tornano nelle posizioni iniziali T ed U ed eseguono nuovamente la \"fase del saluto\" in ordine inverso rispetto a quello dell'inizio del kata (passo di uscita dall'area di kata, saluto fra i judoka, saluto rivolto verso gli Joseki, uscita dal tatami)."}
{"id": "3035432", "revid": "767487", "url": "https://it.wikipedia.org/wiki?curid=3035432", "title": "Innocenza selvaggia", "text": "Innocenza selvaggia (\"Sauvage Innocence\") \u00e8 un film del 2001 diretto da Philippe Garrel.\nIn Italia, il film \u00e8 stato distribuito nell'edizione originale in francese con sottotitoli, dalla Revolver.\nTrama.\nIl regista Fran\u00e7ois Mauge non trova produttori disposti a finanziare un suo progetto, di cui ha gi\u00e0 scritto la sceneggiatura. Il titolo dovrebbe essere \"Innocenza selvaggia\". Ambientato ad Anversa ed Amsterdam, vuole essere un film contro l'eroina, che ha distrutto la vita della compagna del regista, Carole.\nSoprattutto per timore di perdere Lucie, giovane attrice fresca di accademia, di cui si \u00e8 da poco innamorato e che vuole come protagonista del film, accondiscende ad un mefistofelico patto con Chas, sedicente mercante di auto di lusso, di origini libanesi. Realizzer\u00e0 il suo film e, in cambio, far\u00e0 per lui un paio di viaggi in Italia e Spagna, come corriere di grossi quantitativi di droga.\n\"Ti voglio al mio fianco nel film e nella vita\", aveva promesso a Lucie. Ma la lavorazione crea zone di oscurit\u00e0 tra loro. Il regista, nel suo fervore creativo, \u00e8 insoddisfatto, irritabile, infastidito dalla presenza di Chas, che assiste di frequente alle riprese - dal viaggio in Spagna, tra l'altro, Fran\u00e7ois \u00e8 tornato col volto segnato, conseguenza di incomprensioni con la malavita locale. La fragile giovane, angosciata dalla paura di non corrispondere alle aspettative del compagno, che attraverso lei vuol far rivivere l'adorata Carole, cerca conforto in Zsazsa, la donna, di origini ungheresi, di Chas. Ma da lei trova anche l'eroina. E si convince che la sostanza possa esserle d'aiuto per entrare nella parte.\nDurante una pausa nelle riprese viene trovata morta con una siringa nella carne.\nCritica.\nVita e cinema in Garrel.\n\"Ho scritto la mia prima sceneggiatura a quindici anni.\" (Fran\u00e7ois a Lucie, nel film)\nNell'opera di un regista, che ha col cinema un \"legame di sangue che precede e forma ogni giudizio\", \u00e8 costante la rielaborazione di temi autobiografici, anche se la coerenza del suo discorso politico-esistenziale gli \u00e8 costata molto in termini di isolamento, incomprensioni, difficolt\u00e0.\nCome gi\u00e0 era accaduto per \"J'entends plus la guitare\" (Leone d'Argento a Venezia 1991), la figura di Carole, che il regista Fran\u00e7ois Mauge vuole far rivivere in forma idealizzata, sottratta alla \"fredda e necessaria determinazione della vita\", riconduce a Nico, cantante del gruppo Velvet Underground, compagna di vita e protagonista di alcuni film del regista negli anni settanta. Ma anche in questo film la \"selvaggia innocenza\" della vita \u00e8 destinata ad avere la meglio; come in tutta la produzione di Garrel \"ogni corpo si sgretola lentamente, muta, si carica di pesanti fardelli, che ne rallentano e confondono il percorso.\" \nLa Nouvelle vague.\nNel film, alla denuncia della corruzione dell'industria cinematografica, si accompagna una riflessione sull'ambigua relazione tra arte e vita, sulla scia della \"Nouvelle vague\" cui Garrel rende omaggio anche con il B/N di Raoul Coutard, uno dei grandi operatori del nuovo cinema francese (\"Fino all'ultimo respiro\", \"Jules e Jim\", \"Tirate sul pianista\").\nA Coutard, che recupera qui la \"gamma dei grigi dei primi film di Truffaut\", e che negli ultimi anni della sua attivit\u00e0 ha collaborato con Garrel anche in \"La naissance de l'amour\" e \"La coeur fant\u00f4me\", il regista dedic\u00f2 un cameo, nel ruolo di operatore del film che Fran\u00e7ois sta dirigendo; una citazione di Godard, sempre con Coutard, ne \"Il disprezzo\"."}
{"id": "3035434", "revid": "37401", "url": "https://it.wikipedia.org/wiki?curid=3035434", "title": "Storia della pena di morte", "text": "Le origini: le prime codificazioni.\nGi\u00e0 presso le comunit\u00e0 preistoriche la pena di morte era comminata abbondantemente come sanzione. Naturalmente, essendo le leggi tramandate esclusivamente per via orale, non sono potute giungere sino a noi testimonianze di codici penali scritti. Tuttavia possiamo supporre che la pena capitale fosse applicata in modo oggettivo e arbitrario da parte dei capi trib\u00f9 e che fosse inflitta per crimini quali il furto, l'omicidio e, probabilmente, anche per delitti di lesa maest\u00e0 e per i sacrilegi.\nNel passaggio dalle forme consuetudinarie di questo diritto embrionale alle codificazioni scritte, la pena di morte \u00e8 rimasta in voga e, quindi, la ritroviamo in tutti i codici delle civilt\u00e0 antiche.\nLa prima testimonianza scritta dell'uso della pena di morte \u00e8 rappresentata dal Codice di Hammurabi, una raccolta di leggi stilate durante il regno del monarca babilonese Hammurabi (che govern\u00f2 dal 1792 al 1750 a.C.). Tale codice disponeva che la pena per i vari reati fosse, in molti casi, identica al male cagionato e, in particolare, che la morte fosse inflitta non solo per l'omicidio, ma anche per crimini quali il furto, il sacrilegio e le negligenze commesse nell'esecuzione del proprio lavoro che provocavano la morte colposa (ad esempio: se una casa crollava per un difetto di costruzione, e nell'incidente restava ucciso il committente dell'abitazione o un suo familiare, allora l'architetto veniva condannato a morte). \nNon si trattava comunque di un codice equo, poich\u00e9 la gravit\u00e0 della colpa e della pena comminata dipendeva dalla classe sociale cui appartenevano il colpevole e la vittima: lo schiavo aveva minor valore del nobile, per cui, a parit\u00e0 di reato, era soggetto a pene pi\u00f9 dure. \nNonostante tutto, il Codice di Hammurabi rappresentava pur sempre una grande conquista perch\u00e9, per la prima volta nella storia, eliminava l'arbitrariet\u00e0 e la soggettivit\u00e0 nei giudizi, grazie all'introduzione di leggi scritte inderogabili.\nAnche gli Egizi usavano infliggere la pena di morte, che era applicata, oltre a coloro che infrangevano la \u201cRegola universale\u201d Maat - tra cui offendere o attentare alla vita del faraone \u2013, anche a chi si macchiava di reati quali l'omicidio, il sacrilegio, il furto, lo spionaggio e le infrazioni fiscali. Tuttavia, al contrario di quanto stabilito dal Codice di Hammurabi, nell'antico Egitto le sentenze erano uguali per chiunque, indipendentemente dalla propria posizione sociale o dalla propria situazione economica. Solitamente le esecuzioni erano effettuate tramite l'annegamento del condannato nel Nilo all'interno di un sacco chiuso, oppure mediante la decapitazione.\nPresso le civilt\u00e0 precolombiane dell'America latina (Maya, Aztechi, Incas) non esistevano le carceri: il furto veniva punito con la schiavit\u00f9 e l'omicidio con la morte, se il colpevole non era in grado di risarcire adeguatamente i parenti delle vittime; inoltre, il codice morale non distingueva tra omicidio colposo e volontario. Anche l'adulterio, considerato come un reato contro la propriet\u00e0, era ugualmente punito con la morte: a differenza di quanto avveniva presso altre civilt\u00e0, non veniva punita la moglie, bens\u00ec il suo seduttore, il quale, una volta consegnato al marito, veniva trucidato da quest'ultimo, gettandogli, dall'alto, un grande masso sul capo.\nNemmeno l'antica Grecia si sottrasse alla pena capitale; tuttavia, se molti la consideravano strettamente collegata all'idea di giustizia (sia terrena sia divina), altri preferirono superare questa idea legata al semplicistico concetto di punizione intesa come forma di vendetta, rivolgendo, piuttosto, le loro attenzioni alle finalit\u00e0 educative delle pene (\"exemplum\") verso l'insieme della societ\u00e0.\nAd esempio, Platone (428-348 a.C.) credendo nella relazione proporzionale tra crimine e relativa sanzione, e pur considerando l'utilit\u00e0 delle pene per l'espiazione d'una colpa e per la prevenzione di ulteriori mali, preferiva far comminare in misura eccezionale, ed esclusivamente per reati gravissimi, la pena di morte (come crimini contro lo Stato, sacrilegio, omicidio premeditato, assassinio dei genitori o altri parenti prossimi). Ecco, infatti, cosa scrive Platone nelle sue Leggi:\n\"\u00ab [...] se uno \u00e8 riconosciuto colpevole di siffatto omicidio, avendo ucciso qualcuna delle suddette persone, i servi dei giudici e i magistrati lo uccideranno e lo getteranno nudo in un trivio prestabilito, fuori della citt\u00e0; tutti i magistrati portino una pietra in nome di tutto lo Stato scagliandola sul capo del cadavere, poi lo portino ai confini dello Stato e lo gettino al di l\u00e0 insepolto; questa \u00e8 la legge\u00bb.\"\nLa tragedia greca, nelle sue espressioni pi\u00f9 antiche, ha pi\u00f9 volte rispecchiato l'idea della giustizia come obbligo di vendetta spettante soprattutto ai figli della vittima. Cos\u00ec, nelle Coefore di Eschilo, inutilmente Oreste cerca di sottrarsi a questo pesante dovere, dal momento che l'oracolo di Apollo gli ha predetto infiniti dolori e malattia qualora non vendichi l'assassinio di Agamennone.\nNella polis greca la permanenza della pena di morte ha subito ripensamenti e attenuazioni, specie nelle vicende politiche e costituzionali di Atene, registrando il graduale superamento del concetto di punizione come vendetta, anche se a lungo le esecuzioni furono lasciate all'iniziativa dei familiari della vittima.\nIl principio del taglione fu applicato inizialmente anche nel diritto romano e, pi\u00f9 tardi, nell'arcaico diritto germanico. L'espressione latina indicante il condannare a morte era \"damnare capite\" o \"damnare capitis\".\nNell'antica Roma fu codificato nelle \u201cLeggi delle XII tavole\u201d (V secolo a.C.). Nella Tabula VIII, si legge: \"\u00abSi membrum rupsit, ni cum eo pacit, talio esto\u00bb\", ovvero: \"\u00abSe un tale romper\u00e0 un membro a qualcuno, se non interviene un accordo, si applichi la legge del taglione\u00bb\".\nOvviamente la legge del taglione prevedeva la pena di morte per l'omicidio, ma si poteva venir condannati a morte pure per altri delitti. In particolare, nel mondo latino, almeno nei primi secoli, erano puniti con la morte i crimini ritenuti di pubblico tradimento, mentre per i delitti privati si applicava la legge del taglione. \nSi noti in particolare come nell'antica Roma fossero considerati reati gravissimi, sanzionabili con la massima pena, non solo il tradimento della patria o la rivolta contro l'autorit\u00e0, ma pure lo spostare un cippo che delimitava il confine di un campo, il rubare il bestiame o il raccolto altrui, l'uccidere, lo stuprare, il violare una promessa, il dare falsa testimonianza, il rubare di notte, l'incendiare una casa o le messi, il rubare al padrone, l'ingannare un cliente.\nI metodi che ricorrevano per le pene erano veramente feroci. I Romani facevano ricorso alla decapitazione, alla fustigazione a morte, all'impiccagione, al taglio di arti, all'annegamento, al rogo; le vestali colpevoli di infedelt\u00e0 venivano seppellite vive (perch\u00e9 non era permesso versare il loro sangue), il loro seduttore era bastonato fino alla morte; i nemici pubblici, i servi che avessero derubato il padrone, i colpevoli di falsa testimonianza venivano lanciati dalla rupe Tarpea; agli schiavi, o comunque a coloro che non godevano della cittadinanza romana, era riservata la crocifissione. Ma non si deve credere che con il passare del tempo i costumi romani si siano ammorbiditi: ancora nel 71 a.C. pi\u00f9 di 6.000 uomini che avevano seguito Spartaco nella sua rivolta contro Roma furono crocefissi lungo le strade consolari, mentre i primi cristiani, ritenuti colpevoli di sovvertire l'ordine pubblico, furono dati in pasto alle belve negli anfiteatri sino al 313 d.C., quando l'imperatore Costantino, emanando l'editto di Milano, pose definitivamente fine alle persecuzioni nei loro confronti.\nIn estrema sintesi, si pu\u00f2 quindi affermare che, sin dall'antichit\u00e0, la pena capitale sia stata perlopi\u00f9 considerata un mezzo idoneo a tutelare l'ordine sociale.\nIl periodo medievale.\nNel Medioevo europeo molti soggetti potevano infliggere pene, anche quella capitale. Questo perch\u00e9 il sistema feudale tipico del periodo fu caratterizzato da una grande sovrapposizione di autorit\u00e0: il potere dello Stato era certamente riconosciuto al re o all'imperatore, ma a questi si affiancavano sia i feudatari sia i magistrati cittadini, investiti entrambi del compito di amministrare la giustizia.\nAccanto al potere politico, vi era, inoltre, quello religioso, molto influente sui poteri civili, tanto che questi ultimi divennero spesso il braccio armato della fede. Tutto questo determin\u00f2 il frequente e discutibile utilizzo della pena di morte, che poteva essere decretata, oltre per l'omicidio, per i reati di furto, tradimento e sacrilegio.\nAnche la Chiesa romana non si sottrasse a questa pratica, assumendo la figura del giudice e richiedendo ai poteri civili l'esecuzione. Questo fu possibile poich\u00e9 a partire dal 313, con il gi\u00e0 menzionato Editto di Milano, la Chiesa pot\u00e9 conquistare un posto d'onore all'interno dell'impero, diventando finanche religione ufficiale di Stato nel 380 d.C., sotto l'imperatore Teodosio, con l'Editto di Tessalonica. A prova della crescente influenza conquistata dalla chiesa nei confronti delle istituzioni imperiali basti rilevare che nel 315 era addirittura decretata la pena di morte per chi perseguitava gli ebrei convertiti al cristianesimo; in seguito la condanna incominci\u00f2 a essere inflitta a chi, all'opposto, passava dal cristianesimo all'ebraismo.\nCol passare del tempo, la stessa Chiesa cattolica prese posizione in materia di pena capitale, sposando essa stessa pratiche a dir poco abominevoli quali le torture e le esecuzioni nel periodo della Santa Inquisizione. Ed ecco accendersi i roghi anche per chi solo si discostava dalle posizioni della Chiesa, sia sul piano dogmatico sia su quello politico e scientifico, ecco accorrere migliaia di uomini al richiamo pontificio della \u201cGuerra santa\u201d contro l'infedele, ecco comparire teorie che giustificavano sul piano teologico il ricorso all'assassinio, vietato dal V Comandamento.\nL'uso della pena capitale in ambito cristiano \u00e8 stato legittimato dagli stessi padri della Chiesa, sant'Agostino e san Tommaso d'Aquino, sulla base del principio della \"preservazione del bene comune'\u2019, in nome del quale diveniva lecito uccidere singoli malfattori.\nL'argomentazione di Tommaso d'Aquino (1225-1274), ad esempio, era la seguente:\n\"\u00abCome \u00e8 lecito, anzi doveroso, estirpare un membro malato per salvare tutto il corpo, cos\u00ec quando una persona \u00e8 divenuta un pericolo per la comunit\u00e0 o \u00e8 causa di corruzione degli altri, essa deve essere eliminata per garantire la salvezza di tutta comunit\u00e0\u00bb\" (Summa theologiae II-II, 29, artt. 37-42).\nIl teologo, comunque sia, sosteneva che la pena andasse inflitta solo ai colpevoli di gravissimi delitti.\nAnche Bernardo di Chiaravalle (1090-1153) aveva sostenuto la liceit\u00e0 della pena di morte, arrivando a coniare il termine \u201cmalicidio\u201d (malicidium): egli sosteneva che, pur restando degno d'amore in quanto uomo, un pagano ostile o un criminale, quando non vi era altro mezzo per impedire il crimine che commetteva, poteva essere ucciso per estirpare il male che era in lui.\nPer tutto il Medioevo, sia in Europa sia in Medio Oriente, il tratto fondamentale delle esecuzioni capitali fu la spettacolarit\u00e0: esse diventarono vere e proprie celebrazioni collettive dotate di una prorompente scenografia con tanto di pubblico. Chiaramente queste manifestazioni servirono sia a \u201cvendicare\u201d la societ\u00e0, sia a manifestare tutto il carattere terrorizzante ed esemplare dell'atto.\nTra i \u201cmetodi di morte\u201d utilizzati nell'antichit\u00e0 e nel Medioevo, troviamo quelli pi\u00f9 semplici - impiccagione, decapitazione, annegamento, lancio da un dirupo, lapidazione, crocifissione, rogo, sbranamento, sotterramento, trafissione con frecce, impalamento, morte per fame e sete (a questo proposito si ricordi il celebre supplizio del conte Ugolino della Gherardesca, descrittoci da Dante Alighieri nell'Inferno - Canto trentatreesimo ), sparo di cannone - e quelli pi\u00f9 complessi - allungamento, bollitura, garrota, metodo del cavallo, letto incandescente, pressatura, posa del calderone, morte da insetti, metodo del pendolo, scorticamento, ruota.\nTralasciando i metodi pi\u00f9 semplici, i quali non hanno bisogno di spiegazioni, \u00e8 invece opportuno illustrare quelli pi\u00f9 complessi, che meglio interpretano la \u201cfantasia\u201d perversa che la legge aveva in questo periodo.\nL'allungamento consisteva nel legare una persona ai polsi e alle caviglie con corde, che poi erano tirate da parti opposte con argani (o bestie) fino al frazionamento del corpo.\nCon la bollitura il condannato moriva in un calderone pieno d'acqua fatto bollire lentamente, al contrario con il metodo del letto (o sedia) di ferro la vittima era lasciata morire gradualmente mentre il ferro sul quale poggiava si riscaldava fino all'incandescenza.\nLa garrota consisteva in una panchina sulla quale era fatto sedere il condannato che si appoggiava a un palo intorno al quale passava un cerchio di ferro che lo stringeva alla gola; una manovella a vite stringeva sempre di pi\u00f9 il cerchio finch\u00e9 sopravveniva la morte per strangolamento, mentre un cuneo di ferro provoca la rottura delle vertebre cerebrali.\nSi moriva anche per pressatura, ossia quando il condannato era posto fra due lastre di pietra e quella superiore era caricata di pesi sino allo schiacciamento dello sfortunato.\nCon il metodo del cavallo di legno, la vittima era posta a cavalcioni su una struttura a V, quindi erano posti dei pesi ai suoi piedi affinch\u00e9 egli fosse tirato sino alla morte per divisione del corpo.\nAncor pi\u00f9 crudele era la morte con il metodo del calderone: in pratica un recipiente di ferro era posto sullo stomaco del reo con l'apertura in basso e pieno di topi, quindi era riscaldato e i roditori, per uscire, non potevano far altro che rosicchiare lo stomaco del condannato. \nLa morte da insetti era lunga e dolorosa, poich\u00e9 il condannato era fissato al suolo e, dopo essere cosparso di una sostanza dolce, era abbandonato per essere mangiato lentamente dagli insetti.\nLa morte col pendolo era una doppia violenza, fisica e psicologica, poich\u00e9 il condannato, che giaceva sulla schiena, vedeva scendere lentamente verso il suo corpo una lama mentre ondeggiava come un pendolo.\nPer quanto riguarda lo scorticamento, al condannato era tolta a strisce la pelle con svariati strumenti.\nIl supplizio della ruota, infine, consisteva nel legare il condannato al cerchio esterno di una ruota, che veniva fatta rotolare lungo un pendio spinato.\nNonostante la diffusione della pena di morte nel corso del Medioevo, non per questo si creda che nessuno si sia degnato di muovere delle accuse contro tale pratica aberrante, giacch\u00e9 degli sforzi in senso abolizionistico, per quanto limitati, ci furono. \nAd esempio, nel XII secolo Mos\u00e8 Maimonide, un filosofo ebreo, scrisse: \"\u00ab\u00c8 pi\u00f9 soddisfacente assolvere un migliaio di individui colpevoli, piuttosto che condannare a morte un solo innocente.\u00bb\" Egli riteneva che l'esecuzione del condannato, in mancanza dell'assoluta certezza della sua colpevolezza, avrebbe portato inevitabilmente a una progressiva elisione degli oneri di prova da parte dell'accusa, sino a poter essere addirittura condannati secondo il capriccio personale del giudice.\nInoltre, bench\u00e9 la stragrande maggioranza delle esecuzioni dei giorni nostri sia attuata in Cina, proprio nell'Impero cinese, dal 747 al 759, l'uso della pena di morte fu interdetto sotto il regno di Taizong della dinastia Tang. Anche in Giappone nell'818, sotto l'imperatore Saga, la pena di morte fu abolita e non fu reintrodotta sino al 1156.\nAnche nella celebre raccolta di novelle orientali delle Mille e una notte - la cui prima stesura organica risale al X secolo\u00a0\u2013 sono contenuti dei riferimenti, in senso abolizionistico, alla pena di morte.\nPer quanto concerne l'Italia, la pena capitale fu resa legittima da Enrico II - re d'Italia dal 1002 al 1024 - per le varie forme di omicidio; a poco a poco si estese alle legislazioni dei diversi comuni della penisola, sostituendosi alla pratica del \u201dguidrigildo\u201d, introdotta durante la dominazione longobarda della Penisola con l'Editto di Rotari (643), consistente nel pagamento di una somma che l'assassino doveva versare per evitare la \u201cfaida\u201d, ossia la vendetta esercitata dai familiari della vittima.\nLa critica illuministica: Cesare Beccaria.\nNel corso del XVI e del XVII secolo si assistette a un consolidamento o, per dir meglio, a un vero e proprio trionfo della violenza legale in nome della \u201cragion di stato\u201d e la pena capitale, accompagnata da ogni sorta di torture raccapriccianti, veniva inflitta per punire una vastissima gamma di reati, anche di minore entit\u00e0.\nEsemplare \u00e8 il caso dell'Inghilterra, dove dal 1400 al 1850 fu applicato un codice penale durissimo, passato alla storia con il nome di Bloody Code (\u201cCodice Sanguinario\u201d), per il quale, a seguito degli emendamenti del 1815, si giunse a punire ben 220 reati con la morte, compresi \u201ccrimini\u201d quali il taglio illecito di legname, il furto di bestiame, l'invio di lettere minatorie. All'epoca, infatti, si riteneva che, data l'esiguit\u00e0 delle forze di polizia, l'unico mezzo realmente efficace per impedire la reiterazione di un crimine fosse l'eliminazione del reo. In questo macabro contesto non deve stupire che, tanto per fare un esempio, due bambini di 7 e 11 anni vengano mandati alla forca nel 1708 per un semplice furto. Nel Regno Unito la situazione miglior\u00f2 solo a partire dal 1829, grazie a una riforma della giustizia penale promossa da Sir Robert Peel che comport\u00f2 l'eliminazione della pena capitale per 110 reati.\nAncor pi\u00f9 clamoroso fu il caso della Francia, dove durante periodo post-rivoluzionario del Terrore (fra il 1793 e il 1794) fu compiuta una vera e propria carneficina: i tribunali rivoluzionari condannarono alla ghigliottina almeno 35\u00a0000 civili, rei d'aver turbato l'ordine pubblico o anche d'aver semplicemente manifestato ideologie politiche avverse a quelle rivoluzionarie.\nSolo dalla fine del XVIII secolo, con il progressivo diffondersi del pensiero illuminista su molteplici strati sociali, s'incominci\u00f2 a mettere in discussione la validit\u00e0 stessa della pena di morte, ritenuta ormai in contrasto con i nuovi principi umanitari affermatisi proprio in quel periodo. \nEd ecco quindi spiegato perch\u00e9 la pena di morte, in precedenza assimilata a una sorta di spettacolo per il popolo che si riuniva nelle piazze per assistere alle pubbliche esecuzioni, nel Settecento incominci a risultare invisa al popolo.\nTale critica mossa nei confronti della pena di morte e, pi\u00f9 in generale, dell'intero sistema giuridico dell'epoca, fu promossa da uno dei pi\u00f9 grandi filosofi illuministi italiani del periodo, Cesare Beccaria: egli, infatti, scrisse un saggio, Dei delitti e delle pene (pubblicato nel 1764), destinato a rivoluzionare il concetto stesso di pena, rimasto pressoch\u00e9 inalterato sin dal Medioevo, e a influenzare notevolmente la formazione di tutti i sistemi giuridici adottati dalle moderne democrazie.\nDei delitti e delle pene \u00e8 suddiviso in 42 capitoli, uno dei quali, intitolato \u201cDella pena di morte\u201d, \u00e8 riservato alla trattazione specifica della pena capitale. In quest'apposita sezione del saggio Beccaria tuona contro la pena di morte, reputandola vertice di incivilt\u00e0 gestito dallo Stato, nonch\u00e9 vera e propria vendetta legalizzata.\nGli argomenti addotti da Beccaria sono pressappoco gli stessi che ancora oggi vengono ripetuti contro la prosecuzione della pena capitale.\nEgli in particolare riconosce la validit\u00e0 della pena di morte esclusivamente per quegli Stati interessati da una particolare situazione di debolezza istituzionale, in cui i criminali siano in grado di compiere qualsiasi reato senza il timore di subire la corrispondente sanzione. \nNel Settecento, tuttavia, con il progressivo rafforzarsi degli Stati nazionali per merito del dispotismo illuminato, la pena di morte perde la sua utilit\u00e0. Infatti, se lo Stato \u00e8 in condizione di controllare efficacemente il territorio e la popolazione, allora punir\u00e0 senz'altro il criminale, il quale, sapendo che se violer\u00e0 l'ordine pubblico sar\u00e0 punito, tender\u00e0 a non infrangere la legge e non lo far\u00e0 anche in assenza della pena di morte.\n\"\u00abLa morte di un cittadino non pu\u00f2 credersi necessaria che per due motivi. Il primo, quando anche privo di libert\u00e0 egli abbia ancora tali relazioni e tal potenza che interessi la sicurezza della nazione; quando la sua esistenza possa produrre una rivoluzione pericolosa nella forma di governo stabilita. La morte di qualche cittadino divien dunque necessaria quando la nazione ricupera o perde la sua libert\u00e0, o nel tempo dell'anarchia, quando i disordini stessi tengon luogo di leggi; ma durante il tranquillo regno delle leggi, in una forma di governo per la quale i voti della nazione siano riuniti, ben munita al di fuori e al di dentro dalla forza e dalla opinione, forse pi\u00f9 efficace della forza medesima, dove il comando non \u00e8 che presso il vero sovrano, dove le ricchezze comprano piaceri e non autorit\u00e0, io non veggo necessit\u00e0 alcuna di distruggere un cittadino, se non quando la di lui morte fosse il vero ed unico freno per distogliere gli altri dal commettere delitti, secondo motivo per cui pu\u00f2 credersi giusta e necessaria la pena di morte\u00bb\"\nSecondo Beccaria occorrono pene miti, ma che vengano sempre applicate, senz'alcuna riserva: infatti, anche se la pena \u00e8 minima, ma il reo sa che dovr\u00e0 scontarla e non potr\u00e0 sottrarsene, allora non trasgredir\u00e0. La pena di morte diventa, quindi, assurda e inutile proprio perch\u00e9 lo Stato \u00e8 forte, capace di punire i criminali. L'essenziale \u00e8 che le pene siano applicate indifferentemente in ogni caso, altrimenti il cittadino corretto e rispettoso della legge, vedendo che i trasgressori la fanno franca e non sono puniti dalle autorit\u00e0 pubbliche, comincer\u00e0 a odiare la legge stessa e a violarla anch'egli, giacch\u00e9 si sentir\u00e0 tradito e deriso dallo Stato che vara le norme e poi non si preoccupa d'applicare.\n\"\u00abPerch\u00e9 una pena sia giusta non deve avere che quei soli gradi d'intensione che bastano a rimuovere gli uomini dai delitti; ora non vi \u00e8 alcuno che, riflettendovi, scieglier possa la totale e perpetua perdita della propria libert\u00e0 per quanto avvantaggioso possa essere un delitto: dunque l'intensione della pena di schiavit\u00f9 perpetua sostituita alla pena di morte ha ci\u00f2 che basta per rimuovere qualunque animo determinato; aggiungo che ha di pi\u00f9: moltissimi risguardano la morte con viso tranquillo e fermo, chi per fanatismo, chi per vanit\u00e0, che quasi sempre accompagna l'uomo al di l\u00e0 dalla tomba, chi per un ultimo e disperato tentativo o di non vivere o di sortir di miseria; ma n\u00e9 il fanatismo n\u00e9 la vanit\u00e0 stanno fra i ceppi o le catene, sotto il bastone, sotto il giogo, in una gabbia di ferro, e il disperato non finisce i suoi mali, ma gli comincia. L'animo nostro resiste pi\u00f9 alla violenza ed agli estremi ma passeggieri dolori che al tempo ed all'incessante noia; perch\u00e9 egli pu\u00f2 per dir cos\u00ec condensar tutto se stesso per un momento per respinger i primi, ma la vigorosa di lui elasticit\u00e0 non basta a resistere alla lunga e ripetuta azione dei secondi.\u00bb\"\nA sostegno della sua battaglia contro la pena di morte, Beccaria conduce un'ulteriore argomentazione: la pena deve assolvere due funzioni principali, ossia deve offrire al reo l'opportunit\u00e0 di redimersi, riportandosi sulla retta via, e deve garantire un'adeguata sicurezza alla societ\u00e0. Ma la pena di morte, pur sembrando, almeno nell'immediata apparenza, un valido strumento a tutela della collettivit\u00e0, evidentemente non pu\u00f2 certo correggere il criminale, siccome lo elimina letteralmente: la risoluzione del tutto sta, quindi, nel sopra menzionato Stato integerrimo ed equo che impone s\u00ec sanzioni miti, ma assicura sempre la loro applicazione.\nLa critica di Beccaria mossa al sistema giudiziario s'intreccia, in modo straordinariamente consapevole, con quella mossa alla Chiesa: se \u00e8 vietato il suicidio, come pu\u00f2 essere legittimato l'omicidio inflitto mediante la pena di morte? Il filosofo italiano, inoltre, si scaglia contro la religione accusandola d'agevolare il delinquente nelle sue ree intenzioni, giacch\u00e9 questa lo conforta inculcandogli l'idea che un facile quanto tardivo pentimento possa assicurargli comunque la salvezza eterna. \n\"\u201cAllora la religione si affaccia alla mente dello scellerato, che abusa di tutto, e presentandogli un facile pentimento ed una quasi certezza di eterna felicit\u00e0, diminuisce di molto l'orrore di quell'ultima tragedia.\u201d\"\nLa prima tesi enunciata dal filosofo contro la pena capitale mira a dimostrarne l'illegittimit\u00e0 e, a sua volta, si suddivide in due spezzoni: in primo luogo, essa offende il diritto che nasce dal contratto sociale, stipulato per tutelare la sicurezza degli individui contraenti, non per deprivarli della vita. In secondo luogo, la pena di morte \u00e8 contraria al diritto naturale, in base al quale l'uomo non detiene la facolt\u00e0 di uccidere s\u00e9 stesso e, di conseguenza, non pu\u00f2 nemmeno conferirla ad altri soggetti, siano questi ultimi persone fisiche oppure istituzioni pubbliche.\nDopo aver efficacemente dimostrato che la pena di morte non pu\u00f2 essere considerata legittima, Beccaria ci fornisce un'ulteriore motivazione per la quale l'applicazione di tale sanzione non porti alcun beneficio alla societ\u00e0. In primis, ribadisce che la pena di morte non \u00e8 necessaria laddove regnino ordine politico e sicurezza civile; in secondo luogo prova che essa non rappresenta un deterrente idoneo a scoraggiare il furto e l'omicidio. La dimostrazione di questa tesi \u00e8 empirica: le impressioni capaci di penetrare in profondit\u00e0 nell'animo umano non sono quelle intense e brevi (quali la morte), bens\u00ec quelle pi\u00f9 deboli, ma di lunga durata (quali la detenzione in carcere).\n\"\u00abNon \u00e8 l'intensione della pena che fa il maggior effetto sull'animo umano, ma l'estensione di essa; perch\u00e9 la nostra sensibilit\u00e0 \u00e8 pi\u00f9 facilmente e stabilmente mossa da minime ma replicate impressioni che da un forte ma passeggiero movimento. L'impero dell'abitudine \u00e8 universale sopra ogni essere che sente, e come l'uomo parla e cammina e procacciasi i suoi bisogni col di lei aiuto, cos\u00ec l'idee morali non si stampano nella mente che per durevoli ed iterate percosse. Non \u00e8 il terribile ma passeggiero spettacolo della morte di uno scellerato, ma il lungo e stentato esempio di un uomo privo di libert\u00e0, che, divenuto bestia di servigio, ricompensa colle sue fatiche quella societ\u00e0 che ha offesa, che \u00e8 il freno pi\u00f9 forte contro i delitti. Quell'efficace, perch\u00e9 spessissimo ripetuto ritorno sopra di noi medesimi, io stesso sar\u00f2 ridotto a cos\u00ec lunga e misera condizione se commetter\u00f2 simili misfatti, \u00e8 assai pi\u00f9 possente che non l'idea della morte, che gli uomini veggon sempre in una oscura lontananza.\u00bb\"\nMa se la pena di morte non \u00e8 un diritto n\u00e9 un deterrente, ecco provata la sua futilit\u00e0: in effetti, lo Stato, infliggendo la massima pena, d\u00e0 un cattivo esempio, perch\u00e9 da un lato condanna l'omicidio e dall'altro lo commette, ora in pace ora in guerra.\nDei delitti e delle pene non si limita, per\u00f2, a criticare l'incresciosa situazione contemporanea dell'autore, bench\u00e9 questo aspetto risulti decisivo sotto una prospettiva storica; infatti Beccaria non manca di avanzare la proposta d'una nuova dimensione giudiziaria, secondo la quale lo Stato non abbia la facolt\u00e0 di punire quei delitti per la cui prevenzione non si \u00e8 sufficientemente adoperato: la vera giustizia consiste nello scongiurare i reati e non nel somministrare arbitrariamente la morte. In tal modo viene posto il problema della responsabilit\u00e0 sociale dei delitti commessi, introducendo una concezione del tutto originale della giustizia e dei doveri dello Stato, nonch\u00e9 dei rapporti fra societ\u00e0 e singolo.\nBeccaria propone, inoltre, delle punizioni che non siano pure e infruttuose vendette, ma piuttosto risarcimenti, tanto del singolo verso la collettivit\u00e0, quanto di questa verso il criminale: le pene devono pertanto, lo ripetiamo ancora una volta, essere socialmente utili e relativamente \u201cdolci\u201d, volte al recupero e non alla repressione dell'individuo macchiatosi d'un delitto.\nAltro fondamentale principio giuridico formulato da Beccaria nella sua opera \u00e8 la distinzione tra reato e peccato: per il filosofo, il reato risponde a un sistema normativo liberamente concordato tra gli uomini; dunque esso deve essere definito in un'ottica puramente laica e terrena, storica e immanente. In tal modo viene rifiutata l'identificazione tradizionale tra diritto divino e diritto naturale, di cui i sistemi legislativi sarebbero l'espressione diretta; viene, anzi, smascherato l'interesse di potere che si nasconde dietro a una tale concezione. Questa laicizzazione della giustizia \u00e8 anche la pi\u00f9 forte giustificazione del rifiuto della pena di morte: infatti, era proprio arrogandosi il diritto di esprimere assieme la legge umana e quella divina che gli Stati potevano legittimare la condanna a morte del presunto colpevole, quasi come se fosse Dio stesso a punirlo.\nDiffusione dell'abolizionismo.\nL'idea del Beccaria di sostituire la pena capitale con la reclusione fu accolta, con grande entusiasmo umanitario, dal granduca di Toscana Pietro Leopoldo che, emanando un nuovo codice penale nel 1786 (il cosiddetto \u201cCodice Leopoldino\u201d), pass\u00f2 alla storia in veste di primo sovrano in Europa ad abolire non solo la pena di morte, ma persino la tortura (anche se tale provvedimento rimase in vigore appena quattro anni, giacch\u00e9 lo stesso Leopoldo reintrodusse parzialmente la pena di morte nel 1790, sotto forma di sanzione prevista per ribelli e sollevatori). \nDi seguito un estratto del Proemio e dell'articolo 51 della Legge di riforma criminale del 30 novembre 1786, n. 59.\nPROEMIO: \"\u00abCon la pi\u00f9 grande soddisfazione del Nostro paterno cuore Abbiamo finalmente riconosciuto che la mitigazione delle pene congiunta con la pi\u00f9 esatta vigilanza per prevenire le reazioni, e mediante la celere spedizione dei Processi, e la prontezza e sicurezza della pena dei veri Delinquenti, invece di accrescere il numero dei Delitti ha considerabilmente diminuiti i pi\u00f9 comuni, e resi quasi inauditi gli atroci, e quindi Siamo venuti nella determinazione di non pi\u00f9 lungamente differire la riforma della Legislazione Criminale, con la quale abolita per massima costante la pena di Morte, come non necessaria per il fine propostosi dalla Societ\u00e0 nella punizione dei Rei, eliminato affatto l'uso della Tortura, la Confiscazione dei beni dei Delinquenti, come tendente per la massima parte al danno delle loro innocenti famiglie che non hanno complicit\u00e0 nel delitto, e sbandita dalla Legislazione la moltiplicazione dei delitti impropriamente detti di Lesa Maest\u00e0 con raffinamento di crudelt\u00e0 inventati in tempi perversi, e fissando le pene proporzionate ai Delitti, ma inevitabili nei respettivi casi, ci Siamo determinati a ordinare con la pienezza della Nostra Suprema Autorit\u00e0 quanto appresso.\u00bb\"\nART. 51: \"\u00abAbbiamo veduto con orrore con quanta facilit\u00e0 nella passata Legislazione era decretata la pena di Morte per Delitti anco non gravi, ed avendo considerato che l'oggetto della Pena deve essere la soddisfazione al privato ed al pubblico danno, la correzione del Reo figlio anch'esso della Societ\u00e0 e dello Stato, della di cui emenda non pu\u00f2 mai disperarsi, la sicurezza nei Rei dei pi\u00f9 gravi ed atroci Delitti che non restino in libert\u00e0 di commetterne altri, e finalmente il Pubblico esempio, che il Governo nella punizione dei Delitti, e nel servire agli oggetti, ai quali questa unicamente diretta, \u00e8 tenuto sempre a valersi dei mezzi pi\u00f9 efficaci col minor male possibile al Reo; che tale efficacia e moderazione insieme si ottiene pi\u00f9 che con la Pena di Morte, con la Pena dei Lavori Pubblici, i quali servono di un esempio continuato, e non di un momentaneo terrore, che spesso degenera in compassione, e tolgono la possibilit\u00e0 di commettere nuovi Delitti, e non la possibile speranza di veder tornare alla Societ\u00e0 un Cittadino utile e corretto; avendo altres\u00ec considerato che una ben diversa Legislazione potesse pi\u00f9 convenire alla maggior dolcezza e docilit\u00e0 di costumi del presente secolo, e specialmente nel popolo Toscano, Siamo venuti nella determinazione di abolire come Abbiamo abolito con la presente Legge per sempre la Pena di Morte contro qualunque Reo, sia presente, sia contumace, ed ancorch\u00e9 confesso, e convinto di qualsivoglia Delitto dichiarato Capitale dalle Leggi fin qui promulgate, le quali tutte Vogliamo in questa parte cessate ed abolite\".\u00bb\nOccorre comunque rilevare che la prima abolizione di fatto appartiene alla piccola Repubblica di San Marino (dove l'ultima esecuzione ufficiale risale al 1468, mentre l'abolizione definitiva fu sancita per legge nel 1865), mentre una consistente, seppur transitoria limitazione della pena capitale ebbe luogo in Russia gi\u00e0 nel 1753, per opera della zarina Elisabetta I.\nNonostante gli enormi progressi avutisi nel corso dei due secoli precedenti, il XX fu caratterizzato da un ricorso massiccio e feroce alla pena di morte, sia per l'affermarsi in Europa dei regimi totalitari sia per lo scoppio dei due conflitti mondiali. Infatti, fascisti, nazisti e sovietici fecero ampio ricorso alla pena capitale\u00a0\u2013 applicata in genere tramite fucilazione - come efficace deterrente contro l'opposizione politica. D'altro canto nel campo della giustizia militare la massima pena era inflitta di frequente, giacch\u00e9 questa, impiegata come mezzo per mantenere fra reparti militari una ferrea disciplina, veniva comminata per reati come: diserzione, insubordinazione, codardia di fronte al nemico. Per fare un esempio, i sovietici, nel corso della seconda guerra mondiale condannarono complessivamente alla morte 158 000 soldati per reati militari. Si noti tuttavia che, ancora oggi, l'applicazione della pena capitale trova posto nei codici penali militari di moltissimi Paesi in tutto il mondo.\nSolo in seguito, alcuni anni dopo il termine del secondo conflitto mondiale, in numerosi Stati, prima europei e poi anche extraeuropei, i pubblici poteri, sotto la crescente spinta dell'opinione pubblica, incominciarono a rivedere i rispettivi codici penali, addolcendo le pene e le procedure penali e, quindi, abolendo la pena di morte, rimpiazzata dall'ergastolo o da pene ancor pi\u00f9 miti.\nNel dopoguerra la prima tappa fondamentale verso l'abolizionismo a livello mondiale, fu rappresentata senza dubbio dalla Dichiarazione Universale dei Diritti Umani (1948).\nL'ultimo grande passo avutosi a livello internazionale verso l'abolizionismo risale al 10 dicembre 2007, data destinata a restare storica per l'approvazione, da parte dell'Assemblea generale delle Nazioni Unite, della Moratoria universale della pena di morte, avvenuta con 104 voti a favore, 54 contrari e 29 astenuti. Per quanto questa, trattandosi di una Raccomandazione, non vincoli gli Stati membri ad abolire la pena capitale, rappresenta comunque un notevole successo politico, giacch\u00e9 squalifica agli occhi del mondo intero i Paesi mantenitori. Infine, tale approvazione riveste un'importanza particolare per il nostro Paese che, tramite i suoi organi pubblici e alcune Organizzazioni non governative (fra cui spicca Nessuno tocchi Caino), \u00e8 stato uno dei principali promotori della Moratoria.\nSituazione italiana: dall'Unit\u00e0 a oggi.\nIn Italia, quasi un secolo dopo la riforma di Pietro Leopoldo, vi fu, ancora in Toscana, un nuovo slancio abolizionista da parte del governo provvisorio della regione che nel 1859, con un decreto legislativo, soppresse la pena di morte dalle norme vigenti sul suo territorio. Questo fin\u00ec col creare non pochi problemi al governo della nascente Italia unita, poich\u00e9 la legislazione penale si trov\u00f2 suddivisa in due tronconi: da un lato tutta la penisola con la pena capitale, dall'altro la sola Toscana senza. Tale singolare situazione stimol\u00f2 un acceso ma produttivo dibattito sull'unificazione penale in cui si fronteggiarono abolizionisti e sostenitori della pena capitale.\nIn questo contesto, nel 1865 la Camera dei deputati os\u00f2 presentare al senato (di stampo conservatore) un progetto di legge che, in sostanza, limitava la massima pena a crimini di straordinaria gravit\u00e0 e a qualche reato politico, ma il senato bocci\u00f2 il disegno di legge argomentando che, una volta fatta l'Italia, non v'era alcun bisogno d'esagerare disfacendo completamente il passato. Qualche anno dopo, tuttavia, il senato cedette e la lunga battaglia umanitaria di Cesare Beccaria trov\u00f2 sfogo nella redazione del Codice Zanardelli\u2013 un nuovo codice penale unificato promosso dall'omonimo ministro di Grazia e Giustizia, approvato all'unanimit\u00e0 dalle due camere nel 1889 ed entrato in vigore l'anno seguente -, che bandiva la pena di morte dal diritto italiano, mantenendola esclusivamente nel codice militare e in quelli coloniali. In quell'epoca, in effetti, il grande brigantaggio meridionale era stato ormai debellato militarmente e, quindi, non si avvertiva pi\u00f9 l'esigenza di conservare la pena capitale in virt\u00f9 del suo effetto deterrente e repressivo verso la formazione di bande criminali armate.\nOccorre tuttavia ricordare che la pena di morte era stata gi\u00e0 abolita de facto prima dell'introduzione del codice Zanardelli, grazie al Decreto di amnistia del 18 gennaio 1878 del re Umberto I di Savoia.\nDopo l'assassinio di Umberto I a Monza nel 1900 per opera dell'anarchico italiano Gaetano Bresci, si lev\u00f2 una campagna di stampa per il ripristino della massima pena, ma lo spirito abolizionista di Cesare Beccaria, ormai ancoratosi solidamente nella nostra penisola, seppe resistere all'impeto di quell'urto e la pena di morte non fu reintrodotta per i reati ordinari.\nDurante la prima guerra mondiale le statistiche non contemplano le sentenze di morte fatte in quegli anni, sicch\u00e9 l'inizio del XX secolo ci appare paradossalmente immune dalla pena. In verit\u00e0, nell'immediato dopoguerra Benito Mussolini, in un primo tempo contrario alla pena di morte - quando ancora militava nel partito socialista -, in seguito, attraverso il giornale da lui diretto, Il Popolo d'Italia, colse l'occasione per lanciare una campagna che la riproponesse. Inizialmente, nel 1926, la campagna per il ripristino della pena di morte fu limitata a gravi crimini commessi a danno dei membri della famiglia reale ma, in seguito a numerosi attentati rivolti allo stesso Mussolini, il 4 novembre dello stesso anno, il senato vot\u00f2 compatto la reintroduzione della massima pena pure per i delitti politici contro Stato e i reati comuni. Il regime si prodig\u00f2 vivacemente per evitare nell'opinione pubblica l'impressione di un provvedimento d'emergenza di pura marca dittatoriale: sia il ministro della Giustizia Alfredo Rocco, sia Mussolini, garantirono che la legge e il tribunale speciale sulla pena di morte sarebbero rimasti in vigore al massimo per sei anni. In realt\u00e0 essi perdurarono fino al 25 aprile del 1945. Il 28 ottobre del 1930 la Gazzetta Ufficiale pubblic\u00f2 il testo definitivo del nuovo codice penale, che prevedeva la pena di morte mediante fucilazione, applicabile direttamente all'interno del carcere per opera delle forze armate e degli agenti di polizia. Per persuadere l'opinione pubblica dell'utilit\u00e0 del provvedimento, il ministro della Giustizia e i suoi propagandisti dovettero ricorrere a una vera e propria manipolazione dei dati statistici. Negli anni successivi, quasi a dimostrare l'insufficienza della pena di morte come deterrente psicologico, gli omicidi presero ad aumentare.\nIl governo fascista fu sconfitto il 25 luglio 1943, nel corso della seconda guerra mondiale; dall'8 settembre del medesimo anno il Paese era diviso in due parti: il Nord era occupato dalle truppe tedesche, che ristabilirono un governo fantoccio a Sal\u00f2 guidato da Mussolini, mentre il Sud veniva liberato dalle forze alleate. Uno dei primi provvedimenti varati dal nuovo governo fu l'abolizione della pena capitale (decreto legislativo luogotenenziale n. 224 del 10 agosto 1944), che fu conservata solamente per i reati fascisti e di collaborazione con i nazi-fascisti (in virt\u00f9 del decreto legislativo luogotenenziale n. 159 del 27 luglio del 1944).\nDopo la fine del secondo conflitto mondiale e la totale disintegrazione delle forze nazi-fasciste, il decreto legislativo luogotenenziale n. 234 del 10 maggio 1945 ammise nuovamente la pena di morte come misura temporanea ed eccezionale per crimini di grave entit\u00e0, quali: partecipazione a banda armata, rapina, estorsione, sequestro di persona a scopo di rapina o di estorsione. Fra il 26 aprile 1945 e il 4 marzo 1947 furono giustiziate 88 persone, tra cui vari individui accusati d'aver collaborato con i nazi-fascisti: queste furono le ultime esecuzioni effettuate sul suolo italiano. \nCon la nuova Costituzione della Repubblica Italiana, entrata in vigore il 1\u00ba gennaio 1948, la pena capitale fu definitivamente abolita per tutti i crimini ordinari, sopravvivendo esclusivamente nei casi previsti dalle leggi militari di guerra. Solamente molti anni dopo, nel 1994, la pena di morte fu cancellata anche dai Codice penale militare di guerra, con la legge n. 589 del 13 ottobre. Con la legge costituzionale 2 ottobre 2007, n. 1 sono state soppresse al quarto comma dell'articolo 27 della Costituzione le parole: \u00ab, se non nei casi previsti dalle leggi militari di guerra\u00bb, sicch\u00e9 a tutt'oggi l'art. 27 della Costituzione italiana recita:\n\"\u00abLa responsabilit\u00e0 penale \u00e8 personale. L'imputato non \u00e8 considerato colpevole sino alla condanna definitiva. Le pene non possono consistere in trattamenti contrari al senso di umanit\u00e0 e devono tendere alla rieducazione del condannato. Non \u00e8 ammessa la pena di morte.\u00bb\""}
{"id": "3035436", "revid": "339392", "url": "https://it.wikipedia.org/wiki?curid=3035436", "title": "San Pietro Apostolo di Cornia (Zignago)", "text": ""}
{"id": "3035438", "revid": "425563", "url": "https://it.wikipedia.org/wiki?curid=3035438", "title": "Vizi e virt\u00f9 d'altri tempi", "text": ""}
{"id": "3035439", "revid": "4175", "url": "https://it.wikipedia.org/wiki?curid=3035439", "title": "GranDucato Rugby Parma", "text": ""}
{"id": "3035440", "revid": "1573940", "url": "https://it.wikipedia.org/wiki?curid=3035440", "title": "Heloderma horridum", "text": "La lucertola perlinata messicana (\"Heloderma horridum\" ) \u00e8 una grossa lucertola velenosa che si trova principalmente in Messico e in Guatemala. Insieme al suo congenere, il mostro di Gila (\"Heloderma suspectum\"), \u00e8 l'unica lucertola ad aver sviluppato un sistema per inoculare veleno, ed \u00e8 per lungo tempo stata considerata l'unica lucertola velenosa al mondo.\nDescrizione.\nVive in ambienti aridi ed \u00e8 lunga circa 60 cm di cui la met\u00e0 spetta alla sola coda. La lucertola perlinata messicana \u00e8 un animale notturno e crepuscolare, e trascorre le ore diurne pi\u00f9 calde rifugiato in una tana posta fra rocce e picchi. Esce dalla tana solo per dare la caccia alle piccole prede di cui si nutre, soprattutto uova di uccelli o di piccoli rettili.\nPossiede un veleno neurotossico simile a quello dei crotali, il cui siero agisce sul sistema nervoso, tuttavia il suo effetto non \u00e8 generalmente letale per l'uomo.\nConservazione.\nLa narrativa sulla lucertola perlinata messicana \u00e8 costellata di miti e superstizioni in gran parte della sua area nativa. Si ritiene erroneamente che il suo morso sia pi\u00f9 velenoso di quello di un serpente a sonagli, che possa produrre fulmini con la coda, o ancora che possa far abortire una donna incinta semplicemente guardandola. Come risultato, spesso i locali uccidono la lucertola a vista. "}
{"id": "3035444", "revid": "287204", "url": "https://it.wikipedia.org/wiki?curid=3035444", "title": "Monte Chetif", "text": ""}
{"id": "3035446", "revid": "287204", "url": "https://it.wikipedia.org/wiki?curid=3035446", "title": "Gautieri", "text": ""}
{"id": "3035449", "revid": "767487", "url": "https://it.wikipedia.org/wiki?curid=3035449", "title": "Julio Toro", "text": ""}
{"id": "3035451", "revid": "124239022", "url": "https://it.wikipedia.org/wiki?curid=3035451", "title": "Richard Erik Hill", "text": "Richard Erik Hill, spesso chiamato Rik, \u00e8 un astronomo professionista statunitense, che \u00e8 stato ed \u00e8 ancora anche un astronomo dilettante. Ha lavorato all'Osservatorio di Kitt Peak, attualmente lavora al Catalina Sky Survey. \u00c8 membro dell'ALPO (Association of Lunar and Planetary Observers) dal 1975.\nScoperte.\nHill ha finora scoperto o coscoperto 27 comete di cui 19 periodiche e 8 non periodiche: 195P/Hill (Hill 1), 232P/Hill (Hill 2), 211P/Hill (Hill 3), P/2004 V5 LINEAR-Hill, P/2005 XA54 LONEOS-Hill, P/2006 D1 Hill (Hill 4), C/2006 S5 Hill, 310P/Hill (Hill 5), 326P/Hill (Hill 6), C/2008 J6 Hill, P/2008 L2 Hill (Hill 7), C/2008 L3 Hill, P/2008 QP20 LINEAR-Hill, P/2008 T4 Hill (Hill 8), P/2009 O3 Hill (Hill 9), C/2009 O4 Hill, P/2009 Q1 Hill (Hill 10), P/2009 SK280 Spacewatch-Hill, C/2009 U3 Hill, P/2010 A1 Hill (Hill 11), P/2010 A3 Hill (Hill 12), C/2010 G2 Hill, 385P/Hill, C/2012 E1 Hill, P/2014 A2 Hill, C/2014 F1 Hill e P/2014 L3 Hill.\nHa contribuito anche alla scoperta di altre comete come la 363P/Lemmon.\nInoltre il Minor Planet Center gli accredita la scoperta di sette asteroidi, effettuate tra il 2000 e il 2003.\nRiconoscimenti.\nGli \u00e8 stato dedicato l'asteroide 118945 Rikhill.\nNel 2003 gli \u00e8 stato assegnato l'ASO Annual Contributions to Astronomy Award."}
{"id": "3035454", "revid": "1855146", "url": "https://it.wikipedia.org/wiki?curid=3035454", "title": "Circondario di Nola", "text": "Il circondario di Nola era una divisione amministrativa della provincia di Terra di Lavoro.\nStoria.\nIl circondario di Nola venne soppresso nel 1926 e il territorio assegnato al circondario di Caserta. L'anno successivo, con il riordino delle circoscrizioni provinciali italiane, il territorio dell'ex circondario sarebbe stato assegnato alla provincia di Napoli.\nSuddivisione.\nNel 1863, la composizione del circondario era la seguente:"}
{"id": "3035455", "revid": "33689", "url": "https://it.wikipedia.org/wiki?curid=3035455", "title": "Elias Fonsalada", "text": "Soltanto due delle sue \"canso\" ci sono pervenute.\nLa sua \"vida\" va oltre la descrizione di lui come uomo di bell'aspetto della classe media, figlio di un burgher e menestrello, che a sua volta diventa anche lui un menestrello. Il biografo non lo considera come un esperto \"trobaire\" (trovatore/compositore/inventore di poesia) ma come un \"noellaire\". Questa parola \u00e8 stata soggetta a interpretazione. Bouti\u00e8re e Schutz nella loro raccolta francese delle \"vidas\" dei trovatori la traducono come \"auteur d'un genre particulier\" (autore di un genere particolare) o \"beau parleur\" (buon conversatore). Successivamente Levy ne traccia la sua etimologia come \"novelador\", \"autore di novelle\" (autore di \"novas\", novelle), e Egan, nella sua traduzione inglese, ne d\u00e0 la definizione di \"novelliere, narratore\". Diversamente dalla lirica, un'opera \"nova\" era probabilmente una narrativa. Perci\u00f2 la \"vida\" di Elias fornisce un raro barlume di scrittura vernacolare narrativa in occitano all'altezza dell'arte dei trovatori. \nLa poesia \"En Abriu\" viene assegnata a Elias nel manoscritto \"C\" (un lavoro del XIV secolo adesso noto come f.f. 856 nella Biblioth\u00e8que nationale de France, Parigi). Questa attribuzione, tuttavia, viene contraddetta da altre fonti che di solito la assegnano a Marcabru. "}
{"id": "3035456", "revid": "124808", "url": "https://it.wikipedia.org/wiki?curid=3035456", "title": "Robin of Sherwood", "text": ""}
{"id": "3035459", "revid": "716632", "url": "https://it.wikipedia.org/wiki?curid=3035459", "title": "Sherlock Holmes - L'avventura", "text": ""}
{"id": "3035464", "revid": "92723", "url": "https://it.wikipedia.org/wiki?curid=3035464", "title": "Elica-ansa-elica", "text": "Il motivo a elica-ansa-elica, altrimenti conosciuto all'inglese helix-loop-helix (o HLH), \u00e8 un motivo strutturale capace di legare il DNA. \u00c8 composto da due alfa eliche unite l'una all'altra da una serie di amminoacidi ed \u00e8 presente in un gran numero di proteine che regolano l'espressione genica.\nQuesta struttura interagisce con il solco maggiore del DNA per mezzo di legami idrogeno e interazioni di Van Der Waals con le basi esposte. Contemporaneamente, la seconda alfa elica stabilizza l'interazione fra la proteina e il DNA."}
{"id": "3035467", "revid": "599013", "url": "https://it.wikipedia.org/wiki?curid=3035467", "title": "Proclorperazina", "text": "La proclorperazina o (metil-piperazinil)-propil-\"N\"-clorofenotiazina) \u00e8 un farmaco appartenente alla classe delle fenotiazine con un'attivit\u00e0 simile a quella della clorpromazina; ma \u00e8 dotato di maggiore azione antiemetica, e minore attivit\u00e0 sedativa, mentre gli effetti collaterali, di tipo extrapiramidale, sono pi\u00f9 comuni.\nPossiede una spiccata attivit\u00e0 antivertiginosa o (anticinetosi); mentre l'attivit\u00e0 antipsicotica non viene sfruttata.\nIl farmaco \u00e8 in commercio nel mondo con diversi nomi commerciali:\n\"Buccastem; Compazine; Compro; Dhaperazine; Emidoxyn; Proziere; Stemetil; Stemzine; Vertigon\".\nIn Italia viene commercializzato dalla Aventis Pharma con il nome \"Stemetil\".\nFarmacocinetica.\nAssorbimento.\nRapidamente assorbita nel tratto intestinale dopo somministrazione orale.\nMetabolismo.\nIl metabolismo \u00e8 epatico, viene sottoposto a ad un primo metabolismo epatico ad opera del citocromo CYP2D6 e / o del CYP3A4.\nUsi clinici.\nIn label.\nLe indicazioni approvate secondo il riassunto delle caratteristiche del prodotto sono: \"trattamento e la prevenzione del vomito e della nausea di ogni tipo\".\nOff-label.\nGli usi routinari off label sono:\nRaramente viene usato nelle psicosi\n per gli effetti collaterali di tipo extrapiramidali: discinesie buccali, convulsioni e per la sindrome neurolettica maligna, nonch\u00e9 per gli eventuali rischi sui nascituri.\nTossicologia.\nLa DL50 nel topo \u00e8 di 1000\u00a0\u2013 1500\u00a0mg/kg, in assunzione cronica non si manifestano nell'animale danni ai parenchimi epatici a dosi 30-60 volte quelle terapeutiche.\nControindicazioni.\nIpersensibilit\u00e0 alla fenotiazine, da non usare in caso di sedazione centrale da abuso di: alcool, benzodiazepine, barbiturici, narcotici, ecc..\nNon va usato mai sotto i 2 anni.\nEffetti collaterali.\nSedazione e sonnolenza, irrequietezza, insonnia, euforia, agitazione psicomotoria e depressione dell'umore sono gli effetti collaterali pi\u00f9 comuni specie all'inizio della terapia. Per attivit\u00e0 anticolinergica delle fenotiazine si ha: secchezza delle fauci, turbe della vista, stipsi, costipazione e anche ileo paralitico, ritenzione urinaria ed altri segni di ridotta attivit\u00e0 parasimpatica. Sono, inoltre, possibili: convulsioni e iperpiressia in questo caso la terapia va interrotta immediatamente.\nLe reazioni extrapiramidali possibili sono: discinesia, acatisia, sindromi pseudoparkinson e le discinesie persistenti tardive.\nRaramente si hanno: leucopenia, agranulocitosi, trombocitopenia, porpora e anemia emolitica.Inoltre sono possibili: ittero colestatico, edema laringeo, laringo e broncospasmo, reazioni di tipo anafilattico; in tali casi la terapia deve essere immediatamente sospesa.\nSono possibili reazioni di ipersensibilit\u00e0 come: eritema, orticaria, eczemi, dermatiti esfoliative, reazioni tipo LES, galattorrea e turbe mestruali nella donna, ginecomastia e deficit della libido nell'uomo, iperglicemia e glicosuria, edemi periferici, ecc, e molto raramente, casi di allungamento dell'intervallo QT.\nDosi terapeutiche.\n15\u00a0mg x 3 volte al d\u00ec.\nLa via rettale (supposte) quando non \u00e8 possibile la via orale.\nSovradosaggio.\nSintomi di depressione del sistema nervoso centrale, con sonnolenza e nei casi pi\u00f9 gravi coma. Possono anche verificarsi agitazione e irrequietezza. Altre possibili manifestazioni sono: convulsioni, modifiche del ECG e aritmie cardiache, febbre e reazioni autonomiche quali ipotensione, secchezza delle fauci ed ileo paralitico.\nGravidanza e allattamento.\nControindicazione assoluta.\nControindicato nel primo trimestre e durante l'allattamento al seno.\nControindicazione relativa.\nNel secondo e terzo trimestre di gravidanza va usato in caso di assoluta necessit\u00e0 e non per forme comuni di emesi gravidica.\nAvvertenze.\nProclorperazina pu\u00f2 causare sedazione meno e meno effetti antimuscarinici, ma gli effetti extrapiramidali possono essere pi\u00f9 frequenti di clorpromazina.\nGravi reazioni distoniche ci possono essere con l'utilizzo di proclorperazina, soprattutto nei bambini e negli adolescenti. Dovrebbe, inoltre, l'uso parenterale nei bambini essere evitato; si segnalano, anche, casi di irritazione locale dopo l'uso orale di compresse di proclorperazina maleato.\nLa sedazione e la sonnolenza sono gli effetti collaterali pi\u00f9 frequenti, questi tendono a ridursi con il proseguimento della terapia. Pu\u00f2 esserci: secchezza delle fauci, turbe della vista, stipsi, costipazione e anche ileo paralitico, convulsioni e iperpiressia. Si segnala l'iperpiressia che richiede l'immediata sospensione della terapia. Le reazioni extrapiramidali sono: discinesia, acatisia, sindromi pseudoparkinson e le discinesie persistenti tardive.\nInterazioni.\nLe fenotiazine potenziano gli effetti delle sostanze che deprimono il SNC come: anestetici, narcotici, sedativi, ecc; essi, tuttavia, non svolgono azione antiepilettica e possono abbassare la soglia convulsiva.\nPertanto in soggetti epilettici pu\u00f2 rendersi necessario un aggiustamento della terapia specifica. In associazione con farmaci che allungano il tratto QT, possono aumentare il rischio di aritmie.\nVa usata cautela in associazione con alcool, con gli anticolinergici, e con farmaci che alterano gli elettroliti.\nLinee guida.\nEsiste un'importante linea guida che chiarisce il ruolo della procloropromazina nel paziente oncologico, questa conclude dicendo che: la prometazina orale pu\u00f2 essere usata anche come agente di seconda linea, nella dispnea del paziente oncologico quando gli oppiacei sistemici non possono essere utilizzati o in aggiunta a oppiacei sistemici; la prometazina non deve, per\u00f2, essere usata per via parenterale."}
{"id": "3035468", "revid": "599013", "url": "https://it.wikipedia.org/wiki?curid=3035468", "title": "Sehryne Hennaoui", "text": "Gioca nel ruolo di palleggiatrice nel Hainaut Volley.\nCarriera.\nNata in Algeria ma vissuta in Francia, possedendo dunque la doppia nazionalit\u00e0, inizia a giocare a pallavolo fin da giovannissima ed all'et\u00e0 di 10 anni, nel 1998, insieme alla sorella minore M\u00e9linda Hennaoui, entra a far parte delle giovanili del Lione Saint Fons Volley Club dove rester\u00e0 per nove stagioni.\nNel 2007 fa il suo esordio nel massimo campionato francese con l'Istres Ouest Provence Volley-Ball. Nel 2008 ottiene la prima convocazione con la nazionale algerina, partecipando alle olimpiadi di Pechino, chiudendo all'ultimo posto, mentre nel 2009 vince la medaglia d'oro, la prima per l'Algeria, al campionato africano.\nNella stagione 2009-2010 viene ingaggiata dal Terville Florange Olympique Club, retrocedendo a fine campionato in Division Excellence F\u00e9minine. Nella stagione successiva rimane nella categoria cadetta con l'Hainaut Volley; nel 2011, con la nazionale, vince la medaglia d'oro ai X Giochi panafricani."}
{"id": "3035469", "revid": "767487", "url": "https://it.wikipedia.org/wiki?curid=3035469", "title": "Carlo Corna", "text": "Caratteristiche tecniche.\nGiocatore.\nAla sinistra particolarmente veloce, si caratterizzava come abile contropiedista e uomo-assist. Praticava un gioco rude, che talvolta sconfinava nella violenza, nei confronti dei marcatori avversari.\nCarriera.\nGiocatore.\nClub.\nMilita per tutta la carriera con la maglia della Pro Vercelli, vincendo cinque scudetti come ala sinistra titolare, giocando in tandem con la mezzala Carlo Rampini. Esordisce con la maglia dei \"bianchi\" il 21 marzo 1909 nella partita persa per 3-2 sul campo del , e chiude la sua carriera a trent'anni, nel 1921, dopo una partita contro l' terminata in rissa a causa di un suo duro intervento sul nerazzurro Antonio Da Sacco.\nNazionale.\nEsordisce con la maglia della Nazionale italiana il 6 gennaio 1911 nell'amichevole disputata all'Arena Civica di Milano contro l' (0-1), la terza partita in assoluto disputata dalla selezione italiana e la prima in cui venne utilizzata la maglia azzurra. \u00c8 stato uno dei nove calciatori della Pro Vercelli che hanno difeso i colori azzurri nell'amichevole contro il del 1\u00ba maggio 1913.\nIn maglia azzurra ha collezionato complessivamente 8 presenze.\nAllenatore.\nChiusa la carriera agonistica, nel 1923 assume la guida tecnica del Faenza. Nel 1928 si trasferisce a Fiorenzuola d'Arda, dove svolge la professione di insegnante di educazione fisica, e nel frattempo allena la squadra locale, tra il 1928 e il 1933: alla guida della formazione rossonera ottiene la promozione in Prima Divisione, al termine del campionato 1929-1930. Dopo l'esclusione del Fiorenzuola dai campionati nel corso della stagione Prima Divisione 1932-1933, si trasferisce con diversi suoi giocatori al , dove rimane per cinque anni tra Prima Divisione e Serie C, mancando l'approdo alla serie cadetta nel 1938 dopo lo spareggio con il Fanfulla.\nDopo l'esperienza piacentina si trasferisce definitivamente a Fiorenzuola, allenando ancora i valdardesi nel campionato di Serie C 1946-1947."}
{"id": "3035472", "revid": "149587", "url": "https://it.wikipedia.org/wiki?curid=3035472", "title": "Chiesa di San Venerio (La Spezia)", "text": ""}
{"id": "3035475", "revid": "729019", "url": "https://it.wikipedia.org/wiki?curid=3035475", "title": "Volo Taban Air 6437", "text": "Il Volo Taban Air 6437 era un volo di linea nazionale che il 24 gennaio 2010 si \u00e8 schiantato durante la fase di atterraggio a Mashhad, in Iran. Tutte le 170 persone a bordo sono riuscite a fuggire dall'aereo in fiamme senza morire. La maggior parte dei passeggeri erano pellegrini diretti al mausoleo dell'Imam sciita Reza.\nL'aereo.\nL'aeromobile coinvolto era un Tupolev Tu-154M con registrazione RA-85787. Aveva effettuato il suo primo volo nel 1993.\nL'incidente.\nIl Volo 6437 era operato dalla Kolavia a nome della Taban Air. Partito da Abadan era diretto a Mashhad, ma a causa delle cattive condizioni meteorologiche ha effettuato uno scalo tecnico all'aeroporto di Isfahan. Ripartito la mattina seguente, l'aereo ha trovato nuovamente pessime condizioni di visibilit\u00e0 al momento dell'atterraggio. Il volo era in attesa sopra l'aeroporto quando un passeggero si \u00e8 sentito male, l'equipaggio ha deciso di dichiarare emergenza medica e di atterrare nonostante le pessime condizioni meteo, essendo la pista 31R dotata di ILS. Durante l'atterraggio la coda ha strisciato sull'asfalto portando l'aereo fuori pista, il carrello anteriore ha ceduto, l'ala destra ha colpito il terreno e ha preso fuoco. Tutti i passeggeri e l'equipaggio sono riusciti a salvarsi , si sono registrati comunque 42 feriti. Il METAR al momento dell'incidente era OIMM 240350Z 00000KT 0200 FG VV002 02/02 Q1021 A3017.\nLe indagini.\nL'Autorit\u00e0 dell'Aviazione Civile Iraniana apr\u00ec un'inchiesta sull'accaduto. Il Certificato di Operatore Aereo della Taban Air venne sospeso, e la compagnia chiuse i battenti. Il 26 gennaio 2010 \u00e8 stato annunciato che l'Interstate Aviation Committee si \u00e8 unito all'inchiesta."}
{"id": "3035478", "revid": "767487", "url": "https://it.wikipedia.org/wiki?curid=3035478", "title": "Paulinho de Almeida", "text": "Gi\u00e0 membro della Nazionale brasiliana, in seguito al termine dell'attivit\u00e0 calcistica inizi\u00f2 una quasi trentennale carriera di tecnico, che lo port\u00f2 a guidare svariate squadre di diversa caratura, presenziando in panchina in 260 occasioni nel Campeonato Brasileiro S\u00e9rie A.\nCaratteristiche tecniche.\nGiocava come difensore, e ricopr\u00ec il ruolo di terzino destro. Abile in marcatura, erano frequenti le sue incursioni offensive.\nCarriera.\nGiocatore.\nClub.\nDa adolescente milit\u00f2 nelle file del Paternon, piccola societ\u00e0 dell'omonimo quartiere di Porto Alegre. Si trasfer\u00ec poi all'Internacional \u2014 una delle societ\u00e0 maggiori della sua citt\u00e0 \u2014, rimanendovi per quattro anni, peraltro particolarmente fruttuosi, dato che in questo periodo vinse tre campionati statali consecutivi. Nel 1954 pass\u00f2 al Vasco da Gama di Rio de Janeiro per 800.000 cruzeiros, all'epoca una delle somme pi\u00f9 ingenti versate per l'acquisto di un giocatore di calcio. Form\u00f2 dunque una solida difesa nella squadra che si aggiudic\u00f2 due campionati statali e un Torneo Rio-San Paolo, chiudendo la carriera nel 1964.\nNazionale.\nRiserva di Djalma Santos durante , partecip\u00f2 a due edizioni del Campeonato Sudamericano de Football, e . Collezion\u00f2 dunque tre presenze ufficiali con la Nazionale \u2014 tutte durante Per\u00f9 1957 \u2014, e altre non ufficiali, ottenute in vari trofei quali la Coppa Bernardo O'Higgins e la Copa Roca.\nAllenatore.\nTra i suoi pi\u00f9 rilevanti traguardi come allenatore si annoverano la partecipazione a quindici differenti edizioni della S\u00e9rie A, torneo a cui partecip\u00f2 con tredici societ\u00e0 diverse. Fu infatti raro che rimanesse nello stesso club per molte partite; ci\u00f2 nonostante, riusc\u00ec a metterne insieme 47 con l'Olaria. Tra le compagini da lui allenate figurano \u2014 tra le pi\u00f9 titolate \u2014 Botafogo e Vasco da Gama nello stato di Rio de Janeiro e Atl\u00e9tico Mineiro nello stato di Minas Gerais."}
{"id": "3035479", "revid": "91244692", "url": "https://it.wikipedia.org/wiki?curid=3035479", "title": "Clubul Sportiv Chimia R\u00e2mnicu V\u00e2lcea", "text": "Il Clubul Sportiv Chimia R\u00e2mnicu V\u00e2lcea, conosciuto anche come Chimia R\u00e2mnicu V\u00e2lcea, \u00e8 stata una societ\u00e0 calcistica rumena con sede nella citt\u00e0 di R\u00e2mnicu V\u00e2lcea, fondata dopo la fine della seconda guerra mondiale e vincitrice di una edizione della Coppa di Romania.\nStoria.\nLa squadra fu fondata nella citt\u00e0 di R\u00e2mnicu V\u00e2lcea nel 1946, con il nome V\u00e2lceana e disput\u00f2 il torneo di Divizia C (terza divisione). Dopo un periodo senza risultati di rilievo, caratterizzato da svariati cambi di denominazione (Unirea nel 1962, Oltul nel 1966), nel 1967 assunse il nome Chimia. Dall'anno 1960, milit\u00f2 in Divizia B, seconda divisione, rimanendovi ininterrottamente per 10 stagioni consecutive, prima di retrocedere nuovamente al terzo livello. Dopo una sola stagione ritorn\u00f2 in Divizia B.\nNel 1973, il club raggiunse il punto pi\u00f9 alto della propria storia, conquistando la Coppa di Romania, dopo aver sconfitto in finale il Constructorul Gala\u0163i. Dopo l'1-1 della prima gara, nella ripetizione vinse 3-0, assicurandosi il trofeo. L'anno seguente, in virt\u00f9 di tale vittoria, pot\u00e9 giocare in Coppa delle Coppe, ma venne subito eliminata dai nordirlandesi del Glentoran. Nella stessa stagione riusc\u00ec a raggiungere anche la prima promozione in massima serie, la Divizia A. La permanenza al massimo livello dur\u00f2 un solo anno, dopodich\u00e9 il Chimia retrocesse nuovamente.\nNel 1978 ritorn\u00f2 in Divizia A, categoria nella quale milit\u00f2 per nove stagioni consecutive. Consegu\u00ec il miglior risultato nella stagione 1981-1982, concludendo all'ottavo posto.\nRetrocesse nella serie inferiore nel 1987. Nel 1996 scese ulteriormente di categoria, finendo in Divizia C. Dal 1994, il nome del club fu cambiato in FC R\u00e2mnicu V\u00e2lcea. Nel 1998, arriv\u00f2 un'ulteriore retrocessione, nei campionati regionali, in Liga IV-a. A causa di problemi finanziari, il club fu sciolto nel 2004. Dalle sue ceneri fu fondato un nuovo club, il \"Clubul Sportiv Municipal R\u00e2mnicu V\u00e2lcea\"."}
{"id": "3035480", "revid": "179980", "url": "https://it.wikipedia.org/wiki?curid=3035480", "title": "Paulo de Almeida Ribeiro", "text": ""}
{"id": "3035481", "revid": "43204", "url": "https://it.wikipedia.org/wiki?curid=3035481", "title": "Chimia R\u00e2mnicu V\u00e2lcea", "text": ""}
{"id": "3035482", "revid": "43204", "url": "https://it.wikipedia.org/wiki?curid=3035482", "title": "Chimia R\u00e2mnicu-V\u00e2lcea", "text": ""}
{"id": "3035483", "revid": "43204", "url": "https://it.wikipedia.org/wiki?curid=3035483", "title": "Chimia Rimnicu Vilcea", "text": ""}
{"id": "3035485", "revid": "838137", "url": "https://it.wikipedia.org/wiki?curid=3035485", "title": "Valentin Bratoev", "text": "Gioca nel ruolo di schiacciatore nel Tannourine Club."}
{"id": "3035487", "revid": "599013", "url": "https://it.wikipedia.org/wiki?curid=3035487", "title": "Francesc Solana", "text": ""}
{"id": "3035488", "revid": "300067", "url": "https://it.wikipedia.org/wiki?curid=3035488", "title": "Francesc Solana Tom\u00e1s", "text": ""}
{"id": "3035489", "revid": "287204", "url": "https://it.wikipedia.org/wiki?curid=3035489", "title": "Francesc Solana Tomas", "text": ""}
{"id": "3035490", "revid": "33453557", "url": "https://it.wikipedia.org/wiki?curid=3035490", "title": "Comitato Centrale del Partito", "text": ""}
{"id": "3035491", "revid": "21880", "url": "https://it.wikipedia.org/wiki?curid=3035491", "title": "Eloderma orrido del Messico", "text": ""}
{"id": "3035495", "revid": "729019", "url": "https://it.wikipedia.org/wiki?curid=3035495", "title": "Episodi di Lincoln Heights - Ritorno a casa (prima stagione)", "text": "La prima stagione della serie televisiva Lincoln Heights - Ritorno a casa \u00e8 stata trasmessa negli Stati Uniti dall'8 gennaio al 2 aprile 2007 su ABC Family.\nIn Italia la stagione \u00e8 stata trasmessa dal 24 luglio 2008 ogni gioved\u00ec alle 22.50 su Fox; in seguito ai scarsi ascolti ottenuti, la trasmissione \u00e8 stata sospesa e ripresa qualche mese dopo in fascia feriale notturna (2.00 di mattina circa)."}
{"id": "3035496", "revid": "599013", "url": "https://it.wikipedia.org/wiki?curid=3035496", "title": "Hurl Beechum", "text": ""}
{"id": "3035497", "revid": "33453709", "url": "https://it.wikipedia.org/wiki?curid=3035497", "title": "Assemblea parlamentare", "text": ""}
{"id": "3035498", "revid": "33453730", "url": "https://it.wikipedia.org/wiki?curid=3035498", "title": "Organi esecutivi", "text": ""}
{"id": "3035499", "revid": "729019", "url": "https://it.wikipedia.org/wiki?curid=3035499", "title": "Episodi di Lincoln Heights - Ritorno a casa (seconda stagione)", "text": "La seconda stagione della serie televisiva Lincoln Heights - Ritorno a casa \u00e8 stata trasmessa negli Stati Uniti dal 4 settembre al 6 novembre 2007 su ABC Family."}
{"id": "3035500", "revid": "1544559", "url": "https://it.wikipedia.org/wiki?curid=3035500", "title": "Crowded House (album)", "text": "Crowded House \u00e8 l'album di debutto del gruppo musicale australiano omonimo, pubblicato dalla Capitol nel 1986.\nL'album, prodotto da Mitchell Froom, \u00e8 conosciuto per aver lanciato il gruppo. Si tratta del primo album che il frontman Neil Finn e il batterista Paul Hester hanno registrato da quando Neil Finn lasci\u00f2 il suo precedente gruppo, gli Split Enz. L'album fu notato per la maggiore impronta rock al suo interno rispetto al suono degli Split Enz, nonostante Finn scrivesse le canzoni per entrambi i gruppi. Nell'album sono presenti i singoli \"Don't Dream It's Over\", \"Something So Strong\", \"Mean to Me\", \"World Where You Live\" e \"Now We're Getting Somewhere\", quattro dei quali vennero poi inclusi nell'album greatest hit \"Recurring Dream\".\nRegistrazione.\nDopo lo scioglimento del gruppo Split Enz, Neil Finn e il batterista Paul Hester decisero di mettere su un loro gruppo, come annunciato in un programma Australiano. Il bassista di Melbourne Nick Seymour avvicin\u00f2 Finn dopo una festa e gli chiese di entrare a far parte del nuovo gruppo. Il gruppo fece fare anche un'audizione al bassista del gruppo \"Swingers\", poi chiamato Midnight Oil, Bones Hillman, per\u00f2 alla fine fu Seymour a guadagnarsi il posto suonando la demo \"That's What I Call Love\". Il gruppo, chiamato poi \"The Mullanes\" includeva anche il chitarrista dei \"The Reels\", Craig Hooper, che usc\u00ec dal gruppo in circostanze sconosciute prima che firmassero per la Capitol Records. La compagnia rifiut\u00f2 il nome \"The Mullanes\", insieme agli altri nomi \"Largest Living Things\", e \"Krakatoa Chorus\".\nIl trio vol\u00f2 a Los Angeles per registrare l'album. Mentre erano l\u00ec, andarono in un piccolo appartamento dove stare mentre registravano l'album e venne loro l'idea del nome \"Crowded House\".\nL'album fu prodotto da Michtell Froom che si fece la fama di produttore rispettoso sin dalla pubblicazione di \"Crowded House\". Le tracce iniziali furono registrate nei Capitol Recording Studios di Los Angeles, con il tecnico Larry Hirsh. La sessione principale venne registrata ai Sunset Studios, dove il gruppo collabor\u00f2 per la prima volta con il tecnico Tchad Blake, che avrebbe successivamente lavorato il coppia con Froom per la realizzazione degli album \"Temple of Low Men\" e \"Woodface\". L'album venne poi mixato dal tecnico Michael Frondelli agli Studio 55.\nSeymour e Hester non appaiono nella canzone \"Now We're Getting Somewhere\", che era stata registrata con il batterista Jim Keltner e il bassista Jerry Scheff. Questo perch\u00e9 Froom al tempo aveva dubbi sull'abilit\u00e0 della sezione ritmica, ma questi dubbi vennero messi da parte il giorno dopo con la registrazione di Don't Dream It's Over.\nL'ultima canzone dell'album, \"That's What I Call Love\", fu scritta da Hester e viene spesso erroneamente scambiata come scritta da Neil Finn. Questo giudizio erroneo \u00e8 verosimile, essendo gran parte dell'album scritto da Neil Finn.\nPubblicazione.\nInizialmente l'album fu pubblicato in Australia e in Nuova Zelanda con dieci tracce originalmente scritte e registrate per \"Crowded House\", per\u00f2 quando l'album fu preparato per la pubblicazione internazionale, fu deciso di registrare nuovamente la canzone \"I Walk Away\", degli Split Enz, scritta per\u00f2 da Neil Finn, e riordinare la track list. Con il riordinamento, fu cancellata la canzone \"Can't Carry On\". Dopo la registrazione dell'album successivo \"Temple of Low Men\", la EMI decise di ripubblicare l'album \"Crowded House\" usando la track list original, con l'aggiunta di \"I Walk Away\". Questa \u00e8 considera la track list originale dell'album.\nIl singolo \"Something So Strong\" diede il titolo alla biografia dei Crowded House del 1997 scritta da Chris Bourke, in cui si parla della storia dei Crowded House dall'inizio fino al 1996. Dal ritorno del gruppo non c'\u00e8 stata alcuna iniziativa di riscrivere il libro per dettagli e aggiornamenti per riempire il divario di dieci anni dalla pubblicazione del libro.\nNel 2005 fu pubblicato un DVD dell'album, a distanza di 19 anni dalla sua pubblicazione, in cui ci sono i video di Don't Dream It's Over e \"Something So Strong\".\nL'album raggiunse la numero 1 nella \"ARIA Chart\" dell'Australia e la numero 12 nella US Chart nel 1987. Vinse 6 dischi di platino in Australia.\nSingoli.\n\"Don't Dream It's Over\" fu un successo internazionale ed arriv\u00f2 alla numero 2 della classifica Billboard il 25 aprile 1987. Il suo successo continu\u00f2 18 anni dopo, essendo usata nel 2005 per la pubblicit\u00e0 del turismo Neo Zelandese. \"Something So Strong\" raggiunse la numero 7 nella classifica Billboard. Anche \"Mean to Me\", \"World Where You Live\", e \"Now We're Getting Somewhere\" furono pubblicati come singoli."}
{"id": "3035501", "revid": "21880", "url": "https://it.wikipedia.org/wiki?curid=3035501", "title": "Ascophyllum", "text": ""}
{"id": "3035502", "revid": "226458", "url": "https://it.wikipedia.org/wiki?curid=3035502", "title": "Episodi di Lincoln Heights - Ritorno a casa (quarta stagione)", "text": "La quarta stagione della serie televisiva Lincoln Heights - Ritorno a casa \u00e8 stata trasmessa negli Stati Uniti dall'14 settembre al 9 novembre 2009 su ABC Family.\nIn Italia \u00e8 stata trasmessa dal canale satellitare Fox dal luned\u00ec al venerd\u00ec alle 02:35. La serie va in onda per la prima volta in chiaro su Deejay TV dal 29 novembre 2012, e, dopo una sospensione di alcune settimane per bassi ascolti dopo la trasmissione del terzo episodio, di nuovo dal 31 gennaio 2013. Durante questa trasmissione \u00e8 stato saltato l'episodio 6, e per errore \u00e8 stato trasmesso per due volte di seguito l'episodio 5."}
{"id": "3035503", "revid": "33453792", "url": "https://it.wikipedia.org/wiki?curid=3035503", "title": "Classe scolastica", "text": ""}
{"id": "3035505", "revid": "6923", "url": "https://it.wikipedia.org/wiki?curid=3035505", "title": "Stazione ferroviaria di Wapping", "text": ""}
{"id": "3035508", "revid": "226458", "url": "https://it.wikipedia.org/wiki?curid=3035508", "title": "Episodi di Lincoln Heights - Ritorno a casa (terza stagione)", "text": "La terza stagione della serie televisiva Lincoln Heights - Ritorno a casa \u00e8 stata trasmessa negli Stati Uniti dal 16 settembre all'11 novembre 2008 su ABC Family.\nIn Italia \u00e8 stata trasmessa dal canale satellitare Fox dal luned\u00ec al venerd\u00ec alle 01:45."}
{"id": "3035509", "revid": "287204", "url": "https://it.wikipedia.org/wiki?curid=3035509", "title": "Class", "text": ""}
{"id": "3035512", "revid": "757396", "url": "https://it.wikipedia.org/wiki?curid=3035512", "title": "Terrell Myers", "text": ""}
{"id": "3035513", "revid": "767487", "url": "https://it.wikipedia.org/wiki?curid=3035513", "title": "What It Is to Burn", "text": "What It Is to Burn \u00e8 l'album di debutto dei Finch, distribuito con etichetta Drive-Thru Records il 12 marzo 2002. \u00c8 stato prodotto da Mark Trombino, produttore, tra gli altri, dei Jimmy Eat World. Daryl Palumbo della band newyorkese Glassjaw fa un'apparizione come ospite in due brani, \"Grey Matter\" and \"Project Mayhem\". All'epoca, si sono addirittura diffuse voci che volevano che Palumbo avesse dato delle lezioni di canto a Barcalow per questo album, anche se il cantante dei Finch ha smentito questa ipotesi. La prima stampa dell'album conteneva una demo di \"What It Is to Burn\" invece che la versione della canzone registrata nuovamente che era nelle successive stampe. Si capisce dal testo della canzoni \"New Beginnings\", \"Letters To You\", \"Without You Here\" and \"What It Is to Burn\".\nIn occasione del decennale dell'uscita del disco, la band ha deciso di fare una serie di \"reunion shows\" tra il 2012 ed il 2013, dapprima negli Stati Uniti e poi anche in Europa, in cui ha suonato per intero l'album dall'inizio alla fine.\nCanzoni.\nProject Mayhem.\nOriginariamente la canzone durava solo un paio di minuti, ma in fase di registrazione il produttore Mark Trombino ha deciso di riarrangiarla arrivando a una lunghezza superiore ai cinque minuti. Nei live la band ha sempre eseguito la versione breve, tranne per il tour decennale dell'album, in cui per la prima volta i Finch hanno eseguito la versione intera.\nEnder.\nSi tratta della traccia pi\u00f9 lunga dell'album, arrivando a oltre 13 minuti di durata, anche se solo poco pi\u00f9 di 5 sono di effettiva musica, perch\u00e9 il restante \u00e8 occupato da una lunga serie di rumori e distorsioni realizzate con il computer da Mark Trombino, che con l'atmosfera un po' oscura e un po' mistica che creano, rappresentano una sorta di viaggio ideale verso la morte o verso la fine. Randy Strohmeyer ha detto che \"anche nella morte c'\u00e8 una sorta di bellezza, e in pi\u00f9 dove ci sono dei \"Nuovi inizi\" [titolo della prima traccia] ci deve anche essere un \"Finale\"\". La canzone in effetti doveva essere quella conclusiva, dato che \"What It Is to Burn\" \u00e8 stata aggiunta solo a registrazioni gi\u00e0 ultimate, e la band aveva pensato di concludere in questo modo l'album in una maniera che lo rendesse memorabile.\nWhat It Is to Burn.\nLa canzone, che d\u00e0 il titolo all'album ed \u00e8 probabilmente la pi\u00f9 conosciuta della band, compare come \"bonus track\" perch\u00e9 originariamente non doveva figurare sull'album. Solo all'ultimo momento si \u00e8 deciso di includerla, e difatti le primissime incisioni del disco non contengono questa traccia."}
{"id": "3035529", "revid": "1924342", "url": "https://it.wikipedia.org/wiki?curid=3035529", "title": "Asylum (album Disturbed)", "text": "Asylum \u00e8 il quinto album in studio dei Disturbed, gruppo musicale alternative metal statunitense. Le tematiche rappresentate presero ispirazione da alcuni aspetti della vita del cantante David Draiman, mentre lo stile fece cambiare direzione alla carriera musicale della band, che si avvicin\u00f2 all'heavy metal classico, rispetto ai precedenti album in cui lo stile non aveva mai subito una svolta definitiva.\n\"Asylum\" venne pubblicato negli Stati Uniti il 31 agosto 2010 e debutt\u00f2 alla posizione numero uno della classifica Billboard 200, avendo venduto approssimativamente, secondo i dati di Nielsen SoundScan, 179.000 copie. Con questo risultato divent\u00f2 il quarto album consecutivo dei Disturbed ad aver debuttato al primo posto negli Stati Uniti. Sino ad allora le altre due rock band ad aver raggiunto un traguardo simile erano stati i Metallica e la Dave Matthews Band. Il 31 marzo 2011 \"Asylum\" venne certificato disco d'oro da parte della Recording Industry Association of America (RIAA).\nSviluppo.\nFasi iniziali.\nIn un'intervista nel novembre del 2008, David Draiman parl\u00f2 brevemente a proposito del quinto album in studio della band, dichiarando che le tematiche sarebbero state oscure come nel loro disco precedente, \"Indestructible\", se non pi\u00f9 oscure. In un'intervista successiva, il batterista Mike Wengren e il bassista John Moyer dichiararono che, giudicando i sentimenti di Draiman negli ultimi anni della sua vita, il nuovo album dei Disturbed sarebbe stato aggressivo, arrabbiato e \"vigoroso\", ma musicalmente simile a \"Believe\", il loro secondo album. Wengren disse inoltre che sarebbe stato probabilmente pubblicato in primavera o nell'estate del 2010.\nIn un'intervista con FaceCulture nel luglio del 2009, Draiman parl\u00f2 di pi\u00f9 riguardo al quinto album: \u00abUn paio di riff con cui Danny se n'\u00e8 venuto fuori sono veramente sorprendenti. Ma sono solo piccoli pezzi\u00bb. Nell'aprile 2010 venne confermato che il titolo dell'album sarebbe stato \"Asylum\".\nIncisione e produzione.\nNel tardo 2009 inizi\u00f2 la stesura dei testi delle canzoni e l'8 febbraio successivo venne annunciata l'entrata della band nello studio di registrazione a Chicago, in Illinois, per l'inizio della registrazione del loro quinto album, provvisoriamente programmato per essere messo in commercio nell'estate 2010. Il chitarrista Dan Donegan dichiar\u00f2 che la band aveva scritto dalle 15 alle 18 canzoni. Il 20 aprile 2010, approssimativamente due mesi dopo essere entrati nello studio, i Disturbed annunciarono di aver finito la fase registrazione dell'album ed erano pronti ad iniziare il missaggio a Los Angeles. Come avevano fatto per il loro quarto lavoro, \"Indestructible\", i Disturbed dichiararono che avevano prodotto da soli \"Asylum\".\nStile e tematiche dei testi.\nIl cantante David Draiman dichiar\u00f2 in una prima intervista che voleva che \"Asylum\", riguardo ai testi, fosse pi\u00f9 oscuro rispetto a \"Indestructible\"; le tematiche dell'album furono ispirate da diversi eventi che avvennero nella sua vita in quegli anni&lt;ref name=\"Disturbed/Video Interview\"&gt;&lt;/ref&gt;. Draiman descrisse l'album come \"ancora identificabile come un album dei Disturbed, ma mostrando pi\u00f9 maturazione. Noi sentiamo che questo \u00e8 il lavoro pi\u00f9 forte che abbiamo mai messo insieme. Va decisamente a toccare aree familiari, ma con nuovi livelli di precisazione e qualit\u00e0\". Riguardo ai testi, Draiman aggiunse \"i temi variano dal veramente personale ed introspettivo, al politico e provocativo\".\nIn un'intervista con Music Vice, Dan Donegan disse: \"Non stiamo sicuramente cercando di sventolare la bandiera, tutto quello che stiamo facendo \u00e8 aumentare un poco la consapevolezza. Se ti fa pensare a ci\u00f2 per un minuto e cambiare alcune delle piccole cose nella tua vita ancora meglio\".\nInizialmente si credeva che la traccia \"Asylum\" sarebbe durata circa sette minuti e mezzo e considerata la prima traccia dell'album per la sua forma e l'intro strumentale, tuttavia essa fu divisa in due parti e dunque \"Remnants\" venne inserita come prima traccia del disco. La canzone \"Asylum\" tratta della perdita di un grande amore che porta alla pazzia. La parola \"asylum\", come spiega Draiman, ha un doppio significato: \"asylum\" (istituto psichiatrico) \u00e8 classicamente noto come un manicomio, ma \"asylum\" (asilo politico) significa anche un posto sicuro, dove qualcuno pu\u00f2 rifugiarsi\".\n\"Another Way to Die\" affronta il tema del riscaldamento globale e fu pubblicata come primo singolo dell'album il 15 giugno 2010.\n\"Serpentine\", una canzone intesa come \"eterea e spaventosa\" riguardo a un demone succubo femminile che \"utilizza la sua sessualit\u00e0 per depredare le debolezze degli uomini\". Nella stessa intervista, Draiman ha sottolineato gli aspetti tecnici delle canzoni con particolare attenzione alle canzoni che includono la sua voce, come quella di Wengren, Donegan e Moyer nello stesso momento, creando un'azione reciproca che Draiman descrisse come \"voci di una gang\". Draiman concluse l'intervista paragonando l'album nel suo insieme al film \"Il gladiatore\" per i suoi \"momenti di sconfitta, momenti di trionfo... lotta... misticismo\".\nLa canzone \"The Animal\", prende spunto da diversi film, come \"Underworld\" e \"L'uomo lupo\", e tratta del cambiamento di un individuo in un lupo mannaro a causa della luce della luna piena. La canzone \"The Infection\" \u00e8 un'altra canzone sul rapporto di coppia che Draiman ha scritto, parlando della depressione che si prova dopo una rottura, trattandola come se fosse un'infezione, \"qualcosa che ti divora dall'interno\". Il brano si caratterizza per un riff di chitarra veloce con una voce melodica ed l'assolo chitarristico ha un suono orchestrato.\nNel numero di luglio 2010 della rivista Metal Hammer, Donegan parl\u00f2 della traccia B-side \"Three\": \"C'\u00e8 anche una canzone sui West Memphis Three... questi ragazzi provenienti da una citt\u00e0 della Bible Belt furono giudicati colpevoli di omicidio solo perch\u00e9 si vestivano di nero e ascoltavano musica heavy metal, anche se non c'erano prove!\"; la canzone venne in seguito inserita nella compilation di tracce bonus \"The Lost Children\". \"Crucified\" \u00e8 una canzone su una relazione di Draiman che \u00e8 finita e parla della \"disperazione che ti porta\". Il brano \"Never Again\" \u00e8 sull'olocausto nazista durante la seconda guerra mondiale. Fu menzionato una traccia B-side, titolata \"Mine\", una canzone sulla religione come catalizzatore per la guerra. \"My Child\" riguarda Draiman che mette incinta una ex fidanzata, e dunque lui deve prepararsi per il figlio, ma la ragazza abortisce e perde il bambino nel primo trimestre. La traccia \"Innocence\" parla degli \"avvocati corrotti ed i criminali che scelgono di difendere\". \"Sacrifice\" riguarda i due lati di ciascuna persona e l'avvicinarsi gradualmente al lato oscuro, prendendo spunto da \"Lo strano caso del dottor Jekyll e del signor Hyde\".\nUna traccia B-side titolata \"Old Friend\" riguarda il programma televisivo \"Dexter\", in particolare come il protagonista non abbia emozioni, il suo lato oscuro conosciuto come \"il passeggero oscuro\" che gli insegna il \"codice\", un modo per incanalare la sua violenza verso le persone che meritano la morte, affermando come la morta \u00e8 solo una sua \"vecchia amica\" (\"old friend\").\nPromozione e pubblicazione.\nIl 28 giugno 2010 i Disturbed rivelarono la copertina e la data di pubblicazione dell'album, il 31 agosto, tramite il loro sito ufficiale.\nIl 15 luglio, i Disturbed resero disponibile gratuitamente la canzone \"Asylum\" tramite il loro sito ufficiale. Quattro giorni pi\u00f9 tardi essa fu disponibile all'acquisto sull'iTunes Store. Annunciarono un'edizione deluxe dell'album solo per iTunes contenente due tracce bonus, \"Leave It Alone\" e \"I Still Haven't Found What I'm Looking For\" (cover degli U2), ed un codice per il download gratuito di \"Decade of Disturbed\" ed un'esclusiva versione limitata contenente il DVD \"Decade of Disturbed\" ed altri gadget. Venne annunciato sul loro sito web che anche l'album nei negozi conterr\u00e0 il nuovo DVD, un omaggio della band ai loro fan. Inoltre, tre canzoni (\"Asylum\", \"Another Way to Die\" e \"The Animal\") furono rese scaricabili per il videogioco \"Rock Band\" il 24 agosto, sette giorni prima della pubblicazione dell'album. In questo caso \"Asylum\" e \"Remnants\" sono uniti in un'unica canzone.\nIl 9 agosto fu pubblicato su Internet il video del singolo \"Another Way to Die\" ed il 16 quello di \"Asylum\", sul loro profilo di MySpace.\nDopo l'annuncio su Twitter, il 24 agosto \"Never Again\" fu liberamente scaricabile.\nPer promuovere \"Asylum\", la band ha capitanato l'Uproar Festival insieme ai gruppi Stone Sour, Hellyeah ed Avenged Sevenfold. Il tour part\u00ec da Minneapolis, in Minnesota, al Target Center il 17 agosto e finir\u00e0 a Madison, in Wisconsin, all'Alliant Energy Center Memorial Coliseum il 4 ottobre.\nTracce.\nDurata totale: 1:02:56\nDurata totale: 1:07:02\nDurata totale: 56:52\nAccoglienza.\n\"Asylum\" ha ricevuto generalmente recensioni favorevoli dai critici musicali, con un punteggio medio di 72 sul sito web Metacritic. James Zahn di Kick-Axe ha dato all'album un voto pari a 4 su 5, dichiarando \"Ammetto che ho sempre rispettato i Disturbed come band, nonostante non mi sia mai considerato un fan. Asylum ha cambiato questa cosa\".\nInoltre, dando all'album una recensione positiva, Merlin Alderslade di Rocksound dichiar\u00f2 \"Asylum non infiammer\u00e0 il mondo, ma non \u00e8 certamente monotono abbastanza da mandare qualcuno al manicomio\"."}
{"id": "3035535", "revid": "1305772", "url": "https://it.wikipedia.org/wiki?curid=3035535", "title": "As Tears Go By", "text": ""}
{"id": "3035539", "revid": "287204", "url": "https://it.wikipedia.org/wiki?curid=3035539", "title": "Coppa Davis 2010 Zona Americana Gruppo III", "text": "Il Gruppo III della Zona Americana (\"Americas Zone\") \u00e8 il terzo e penultimo livello di competizione della zona Americana, una delle tre divisioni zonali della Coppa Davis 2010.\nNazioni partecipanti.\nCuba si \u00e8 ritirata dalla competizione prima del suo inizio.\nFormula.\nLe sette nazioni partecipanti vengono suddivise in due gironi rispettivamente da 3 e da 4 squadre ciascuno, in cui ciascuna squadra affronta le altre incluse nel proprio girone (\"Pool\"). Le prime due in classifica di ciascun girone, per un totale di 4 squadre, vengono inserite in un ulteriore girone finale del quale le due migliori vengono promosse al Gruppo II per l'edizione successiva. In tale girone finale gli incontri gi\u00e0 disputati nei due gironi precedenti non vengono ripetuti, ma viene mantenuto valido il risultato ottenuto.\nLe altre 3 squadre vengono incluse in un girone parallelo di cui le ultime due vengono retrocesse al Gruppo IV. Anche qui gli incontri gi\u00e0 disputati non vengono ripetuti.\nTurno preliminare.\nPool A.\n7 luglio 2010\n8 luglio 2010\n9 luglio 2010\nPool B.\n7 luglio 2010\n7 luglio 2010\n8 luglio 2010\n8 luglio 2010\n9 luglio 2010\n9 luglio 2010\nSpareggi 1\u00ba-4\u00ba posto.\n10 luglio 2010\n10 luglio 2010\n11 luglio 2010\n11 luglio 2010\nPlay-out.\n10 luglio 2010\n11 luglio 2010"}
{"id": "3035540", "revid": "1310927", "url": "https://it.wikipedia.org/wiki?curid=3035540", "title": "Clubul Sportiv Minaur Baia Mare", "text": "Il Clubul Sportiv Minaur Baia Mare, chiamato anche Minaur Baia Mare o semplicemente Baia Mare, \u00e8 una societ\u00e0 calcistica rumena con sede nella citt\u00e0 di Baia Mare. \u00c8 stata fondata nel 1948 dalla fusione di \"Phoenix Baia Mare\" (nata nel 1932) e \"Minaur Baia Mare\" (nata nel 1928). \u00c8 stata la pi\u00f9 blasonata squadra del distretto di Maramure\u0219.\nIl 5 agosto 2016, in seguito a dei problemi finanziari, \u00e8 costretta a ritirarsi da tutte le competizioni nazionali e il presidente della squadra, Cristian \u015epan, ha richiesto il fallimento della societ\u00e0.\n\u00c8 da non confondere con il Fotbal Club Maramure\u0219 Universitar Baia Mare.\nStoria.\nVanta come migliori risultati due finali di Coppa di Romania, raggiunte nel 1959 e nel 1982.\nHa partecipato all'edizione 1982-1983 della Coppa delle Coppe, occupando il posto lasciato libero dalla vincitrice della coppa nazionale, la Dinamo Bucarest, che nella stessa stagione aveva vinto anche il campionato, guadagnandosi l'accesso alla Coppa dei Campioni. L'avversaria del Baia Mare nella competizione europea fu il Real Madrid. La gara d'andata in Romania si concluse con uno storico pareggio per 0-0, mentre al ritorno allo Stadio Santiago Bernab\u00e9u gli spagnoli si imposero per 5-2, eliminando la squadra rumena."}
{"id": "3035541", "revid": "486946", "url": "https://it.wikipedia.org/wiki?curid=3035541", "title": "FC Baia Mare", "text": ""}
{"id": "3035542", "revid": "1005847", "url": "https://it.wikipedia.org/wiki?curid=3035542", "title": "Litorale (disambigua)", "text": ""}
{"id": "3035543", "revid": "149587", "url": "https://it.wikipedia.org/wiki?curid=3035543", "title": "Province storiche slovene", "text": ""}
{"id": "3035544", "revid": "149587", "url": "https://it.wikipedia.org/wiki?curid=3035544", "title": "Litorale sloveno", "text": ""}
{"id": "3035545", "revid": "767487", "url": "https://it.wikipedia.org/wiki?curid=3035545", "title": "Arend Friedrich August Wiegmann", "text": "Figlio del farmacista e botanico Arend Friedrich Wiegmann, studi\u00f2 medicina e filologia all'universit\u00e0 di Lipsia e divent\u00f2 in seguito un assistente di Martin Lichtenstein a Berlino. Nel 1828 divenne professore a Colonia, e due anni dopo fu professore straordinario alla Humboldt-Universit\u00e4t zu Berlin.\nSi specializz\u00f2 negli studi di erpetologia, mammologia e carcinologia. Nel 1835 fond\u00f2, insieme ad altri studiosi, il periodico \"Archiv f\u00fcr Naturgeschichte\" (in italiano \"Archivio per la storia naturale\") di argomento zoologico, conosciuto anche come \"Archivi di Wiegmann\".\nInsieme a Johann Friedrich Ruthe scrisse un manuale di zoologia chiamato \"Handbuch der Zoologie\", mentre nel 1835 pubblic\u00f2 \"Herpetologia Mexicana\", un volume monografico sui rettili del Messico.\nMor\u00ec nel 1841 a Berlino di tubercolosi. Suo figlio, Carl Arend Wiegmann svolse i suoi studi nello stesso campo del padre."}
{"id": "3035546", "revid": "729019", "url": "https://it.wikipedia.org/wiki?curid=3035546", "title": "Breda Ba.33", "text": "Il Breda Ba.33 era un monoplano monomotore biposto da turismo ad ala bassa a semisbalzo, prodotto dall'azienda italiana Societ\u00e0 Italiana Ernesto Breda negli anni trenta.\nStoria del progetto.\nA seguito del buon successo conseguito dal Ba.15, l'ingegner Cesare Pallavicino inizi\u00f2 il progetto di un velivolo da destinare al mercato dell'aviazione civile da turismo e competizione. Il nuovo modello era caratterizzato da soluzioni tecniche atte ad ottimizzare le caratteristiche STOL, adottando un'ala a profilo biconvesso con alette Handley Page sul bordo d'attacco per favorire una bassa velocit\u00e0 in fase di atterraggio.\nIl prototipo del nuovo modello, al quale venne assegnata la designazione Ba.33, venne portato in volo per la prima volta nel 1930 equipaggiato con un motore de Havilland Gipsy III, un 4 cilindri in linea rovesciato raffreddato ad aria in grado di erogare una potenza pari a 120 hp (89,5 kW), esibendo buone caratteristiche e confermando la bont\u00e0 del progetto.\nIl Ba.33 venne quindi avviato alla produzione in una prima serie e rimanendo quasi inalterato in una seconda se non per la possibilit\u00e0 di essere equipaggiato, su richiesta della clientela, di un motore di produzione nazionale, il Colombo S.63, un 6 cilindri in linea rovesciato da 130 CV (69\u00a0kW).\nIn seguito venne sviluppata una nuova versione, la Ba.33S, caratterizzata dalle dimensioni maggiorate, dall'abitacolo chiuso da un cupolino e definitivamente equipaggiato con il Colombo S.63.\nTecnica.\nIl Ba.33 era un velivolo realizzato in tecnica mista e dall'aspetto, per l'epoca, moderno; monoplano ad ala bassa con cabina a due posti e carrello fisso.\nLa fusoliera, realizzata con struttura in tubi d'acciaio saldati ricoperta, era caratterizzata dalla presenza da un singolo abitacolo a due posti in tandem, con il posto anteriore solitamente destinato al pilota ed un'opzione per un terzo sedile, regolabili in altezza e dotati di doppi comandi con barra di comando anch'essa regolabile. I due posti erano chiusi da un lungo tettuccio apribile a scorrimento. Posteriormente terminava in un impennaggio tradizionale monoderiva con piani orizzontali controventati a pianta ellittica.\nL'ala, a profilo biconvesso ed a pianta ellittica, era posizionata bassa a semisbalzo sulla fusoliera, dotata di alettoni e di alette Handley-Page sul bordo d'attacco. L'ala era collegata superiormente con la fusoliera tramite aste di controvento a V ed inferiormente al carrello tramite una coppia di puntoni, integrata da una serie di tiranti in cavetto d'acciaio.\nIl carrello d'atterraggio era biciclo anteriore fisso, con ruote e gambe di forza dotate di una carenatura \"a pantalone\".\nImpiego operativo.\nIl Ba.33 partecip\u00f2 a diverse manifestazioni aeree del periodo, collezionando buoni piazzamenti internazionali e risultando vincitore, ai comandi dell'ing Ambrogio Colombo, del 2\u00ba giro aereo d'Italia del 1931. Il modello venne inoltre scelto dall'aviatrice britannica Winifred Spooner per partecipare all'International Touring Competition del 1932."}
{"id": "3035553", "revid": "726373", "url": "https://it.wikipedia.org/wiki?curid=3035553", "title": "Arrondissement di Acul-du-Nord", "text": "L'arrondissement di Acul-du-Nord \u00e8 un arrondissement di Haiti facente parte del dipartimento del Nord. Il capoluogo \u00e8 Acul-du-Nord. \nSuddivisione amministrativa.\nL'arrondissement di Acul-du-Nord comprende 3 comuni:"}
{"id": "3035555", "revid": "2058875", "url": "https://it.wikipedia.org/wiki?curid=3035555", "title": "As Tears Go By (singolo)", "text": "As Tears Go By \u00e8 un brano musicale scritto da Mick Jagger, Keith Richards e Andrew Loog Oldham, pubblicato come singolo dai Rolling Stones nel 1965 negli USA e nel 1966 nel Regno Unito.\nUna prima versione del brano venne incisa da Marianne Faithfull e pubblicata come singolo nel 1964 e poi, nel 1965, dagli stessi Rolling Stones.\nIl brano.\n\"As Tears Go By\" fu una delle prime composizioni originali di Jagger e Richards dato fino ad allora i Rolling Stones si erano prevalentemente limitati a proporre reinterpretazioni di brani blues.\nSecondo quanto riferito dal biografo Philip Norman, la canzone fu principalmente opera di Jagger, in collaborazione con il chitarrista turnista Big Jim Sullivan. Oldham decise di dare la ballata (un formato per il quale gli Stones non erano ancora conosciuti) a Marianne Faithfull, all'epoca diciassettenne, affinch\u00e9 la pubblicasse come suo singolo. Oldham le suon\u00f2 un demo della canzone con Jagger alla voce e Big Jim Sullivan alla chitarra acustica a dodici corde. La Faithfull incise la sua versione in due take.\nLa melodia del pezzo include una distintiva parte di oboe. Il singolo raggiunse la posizione n. 9 in classifica nel Regno Unito e lanci\u00f2 la carriera discografica di Marianne Faithfull come cantante. Il brano entr\u00f2 in classifica negli Stati Uniti a fine novembre 1964, vi rest\u00f2 per nove settimane raggiungendo come massima posizione la n. 22. In Canada raggiunse la seconda posizione nella classifica della rivista \"RPM\". La Faithfull esegu\u00ec inoltre la canzone durante lo show televisivo \"Hullabaloo\", in un segmento presentato dal manager dei Beatles, Brian Epstein, in collegamento da Londra.\n La stessa Faithfull diede versioni diverse nel corso degli anni. Tuttavia, nella sua autobiografia, \"Faithfull\" (1994), scritta in collaborazione con David Dalton, disse: \u00ab\"\"As Tears Go By\" non fu, contrariamente al folklore popolare, scritta per me, ma mi si adattava cos\u00ec bene come se lo fosse stata\"\u00bb. Originariamente, il lato A del singolo doveva essere una canzone scritta da Lionel Bart, \"I Don't Know (How To Tell You)\". Ma era una canzone \"orribile\", scrisse la Faithfull, e cos\u00ec al suo posto fu promossa \"As Tears Go By\", che dove essere il lato B.\nLa canzone \u00e8 stata tradotta in italiano da Danpa (pseudonimo di Dante Panzuti) con il titolo Con le mie lacrime, cantata da Mick Jagger e inserita come traccia bonus nel singolo dei Rolling Stones distribuito in Italia. \u00c8 stata anche eseguita dal vivo nel \"Bigger Bang Tour\" a Milano nel luglio 2006 e nel \"No Filter Tour\" a Lucca nel settembre 2017.\nVersione dei Rolling Stones.\nVisto il buon successo del singolo della Faithfull, i Rolling Stones incisero la propria versione del pezzo, pubblicando il brano alla fine del 1965 nell'album \"December's Children (And Everybody's)\" e successivamente come singolo in Nord America e, nel 1966, anche nel Regno Unito come lato B del singolo \"19th Nervous Breakdown\".\nFormazione\nCover.\nIl gruppo musicale Stadio ha prodotto una \"cover\" del brano \"Con le mie lacrime\", cantata da Gaetano Curreri e inserita come \"Bonus track\" nel CD \"Canzoni per parrucchiere Live Tour\", uscito in giugno 2006."}
{"id": "3035558", "revid": "200154", "url": "https://it.wikipedia.org/wiki?curid=3035558", "title": "Comunisti", "text": ""}
{"id": "3035560", "revid": "726373", "url": "https://it.wikipedia.org/wiki?curid=3035560", "title": "Arrondissement di Borgne", "text": "L'arrondissement di Borgne \u00e8 un arrondissement di Haiti facente parte del dipartimento del Nord. Il capoluogo \u00e8 Borgne. \nSuddivisione amministrativa.\nL'arrondissement di Borgne comprende 2 comuni:"}
{"id": "3035564", "revid": "767487", "url": "https://it.wikipedia.org/wiki?curid=3035564", "title": "Memories with Food at Gipsy House", "text": "Memories with Food at Gipsy House \u00e8 una raccolta di aneddoti e ricette scritto da Roald Dahl e la sua seconda moglie, Felicity Crosland. Pubblicato postumo nel 1991 dalla \"Viking\", il libro non \u00e8 mai arrivato in Italia."}
{"id": "3035566", "revid": "767487", "url": "https://it.wikipedia.org/wiki?curid=3035566", "title": "Rainer Hasler", "text": "Nel novembre 2003 \u00e8 stato inserito nel giubileo UEFA dalla Federazione calcistica del Liechtenstein, che l'ha scelto come proprio miglior giocatore dell'ultimo mezzo secolo.\n\u00c8 scomparso nel 2014 all'et\u00e0 di 56 anni dopo una lunga malattia."}
{"id": "3035567", "revid": "599013", "url": "https://it.wikipedia.org/wiki?curid=3035567", "title": "Bobby Martin (cestista)", "text": ""}
{"id": "3035568", "revid": "767487", "url": "https://it.wikipedia.org/wiki?curid=3035568", "title": "Bradford Kelly", "text": "La Jackson Kelly.\nKelly \u00e8 il personaggio che d\u00e0 il nome all'omonima chitarra della celebre casa costruttrice.\nEssendosi trasferito a Los Angeles, Bradford entr\u00f2 in un custom shop della Charvel/Jackson e chiese la fabbricazione di un proprio modello. Insieme a Mike Shannon, allora dipendente della Jackson, disegnarono una chitarra ispirata alla Gibson Explorer, ma con forme pi\u00f9 spigolose e slanciate che ne facevano una immagine pi\u00f9 aggressiva."}
{"id": "3035573", "revid": "110157", "url": "https://it.wikipedia.org/wiki?curid=3035573", "title": "Arrondissement di Cap-Ha\u00eftien", "text": "L'arrondissement di Cap-Ha\u00eftien \u00e8 un arrondissement di Haiti facente parte del dipartimento del Nord. Il capoluogo \u00e8 Cap-Ha\u00eftien. \nSuddivisione amministrativa.\nL'arrondissement di Cap-Ha\u00eftien comprende 3 comuni:"}
{"id": "3035574", "revid": "33455410", "url": "https://it.wikipedia.org/wiki?curid=3035574", "title": "Sirmiano", "text": ""}
{"id": "3035579", "revid": "830939", "url": "https://it.wikipedia.org/wiki?curid=3035579", "title": "Undeclared", "text": "Undeclared \u00e8 una serie televisiva statunitense creata da Judd Apatow, andata in onda dal 2001 al 2002 su FOX.\nIl titolo della serie si riferisce allo stato di uno studente non ancora laureato, che non ha ancora dichiarato l'indirizzo di studi che vuole intraprendere.\nLe serie \u00e8 stata trasmessa in Italia a circa otto anni di distanza dalla messa in onda statunitense, debuttando su Italia 1 nel dicembre 2009.\nTrama.\nLe serie segue le vicende di un gruppo di matricole dell'immaginaria University of North Eastern California, tra loro spiccano i geek Steven, studente \"undeclared\", e Lizzie, studentessa di psicologia. Poi vi sono i loro amici, Lloyd, studente inglese molto popolare tra le ragazze e compagno di stanza di Steven, Rachel la compagna di stanza di Lizzie, Ron il \"cervellone\" proveniente dal Canada, e Marshall appassionato di musica ed innamorato di Rachel."}
{"id": "3035584", "revid": "247222", "url": "https://it.wikipedia.org/wiki?curid=3035584", "title": "Con le mie lacrime", "text": ""}
{"id": "3035591", "revid": "125812080", "url": "https://it.wikipedia.org/wiki?curid=3035591", "title": "Episodi di Supercar (quarta stagione)", "text": "La quarta stagione della serie televisiva Supercar \u00e8 andata in onda negli USA da settembre 1985 ad aprile 1986."}
{"id": "3035592", "revid": "729019", "url": "https://it.wikipedia.org/wiki?curid=3035592", "title": "Plasmodiophoridae", "text": "La famiglia Plasmodiophoridae \u00e8 l'unica dell'ordine Plasmodiophorida, e comprende alcuni generi di organismi parassiti di vegetali, simili ai mixomiceti. Si differenziano da essi per la presenza di chitina nella parete cellulare.\nUn noto appartenente a questa famiglia \u00e8 \"Plasmodiophora brassicae\", agente patogeno dell'ernia del cavolo.\nQuesti organismi hanno un ciclo vitale aplodiplonte, con due generazioni isomorfe (cio\u00e8 la generazione aploide \u00e8 simile alla generazione diploide).\nAd esempio, in \"Plasmodiophora brassicae\" una zoospora aploide infetta una cellula della radice della pianta ospite, e qui il nucleo si divide per endomitosi formando un plasmodio, sempre aploide. Il plasmodio si divide poi generando zoogameti flagellati, che dopo essersi liberati nel terreno si fondono formando un planozigote (flagellato) diploide. Questo infetta una nuova cellula radicale, formando un plasmodio diploide, il quale va incontro a meiosi formando ipnospore aploidi, forme di resistenza che consentono al parassita di superare l'inverno. In condizioni favorevoli le ipnospore germinano nelle zoospore che ricominciano il ciclo."}
{"id": "3035596", "revid": "115145038", "url": "https://it.wikipedia.org/wiki?curid=3035596", "title": "NexGen", "text": "NexGen (Milpitas, California) era una compagnia privata di progettazione di microprocessori x86 fino a quando non fu assorbita dalla AMD nel 1996. Come la concorrente Cyrix, NexGen disegnava microprocessori: non aveva \"fonderie\" proprie e si avvaleva perci\u00f2 di altre industrie. Per l'esattezza i primi chip NexGen furono prodotti ed immessi sul mercato dalla divisione Microelectronics di IBM.\nLa compagnia \u00e8 passata alla storia per l'unica implementazione dei suoi microprocessori con architettura x86. La CPU NexGen fu disegnata in maniera molto differente dagli altri microprocessori basati sul set di istruzioni x86: in sintesi il processore traduceva il codice scritto per girare su un'architettura x86 CISC, sulla propria, che era invece RISC. In seguito l'architettura sfruttata dalla AMD per i propri chip, come il K6, e successivi ne implement\u00f2 una \"ibrida\" simile a quella dei microprocessori della NexGen.\nStoria.\nLa compagnia inizia nel 1986, e fu fondata dalla Compaq, e da Kleiner Perkins. La prima architettura studiata da NexGen fu la generazione 80386, ma il progetto era troppo complicato e fu abbandonato. Il progetto successivo, Nx586, fu realizzato ed introdotto nel 1994 e faceva concorrenza al Pentium Intel.\nIl NexGen Nx586 aveva una cache L1 doppia rispetto a quella del Pentium e la tecnologia RISC86 per la scomposizione delle istruzioni x86 in micro istruzioni pi\u00f9 semplici, e risultava migliore del Pentium in alcune applicazioni. Per\u00f2 non era compatibile a livello di piedinatura, per cui necessitava di una scheda madre apposita.\nNx586 non aveva un coprocessore matematico integrato, scelta che si rivel\u00f2 penalizzante, oltre alla necessit\u00e0 di chipset personalizzati.\nNel 1995 NexGen inizi\u00f2 lo sviluppo dell'architettura Nx686, ma la pressione di Intel era fortissima e l'azienda fu cos\u00ec acquisita da AMD nel 1996 e Nx686 divenne la base per il successivo AMD K6, un processore che rappresent\u00f2 finalmente un degno sfidante per il Pentium.\nGli studi sviluppati da NexGen contribuirono allo sviluppo dei successivi processori Athlon di AMD."}
{"id": "3035598", "revid": "196493", "url": "https://it.wikipedia.org/wiki?curid=3035598", "title": "Plasmodiophorida", "text": ""}
{"id": "3035609", "revid": "104458", "url": "https://it.wikipedia.org/wiki?curid=3035609", "title": "Goriziano sloveno", "text": ""}
{"id": "3035611", "revid": "767487", "url": "https://it.wikipedia.org/wiki?curid=3035611", "title": "When We Were Beautiful (film)", "text": "When We Were Beautiful \u00e8 un documentario musicale sulla rock band statunitense Bon Jovi, pubblicato nel 2009. Diretto da Phil Griffin, \u00e8 stato girato nel 2008 durante il Lost Highway Tour e celebra un evento importante per la band: i 25 anni di carriera.\nDopo essere stato proiettato in anteprima al Tribeca Film Festival il 29 aprile 2009, il documentario \u00e8 andato in onda sul canale via cavo Showtime il 24 ottobre 2009. \u00c8 disponibile in formato DVD nell'edizione deluxe dell'album \"The Circle\" e nell'edizione Bluray del concerto \"Live at Madison Square Garden\".\nL'omonimo brano \"When We Were Beautiful\", che accompagna i titoli di coda, \u00e8 stato pubblicato nel 2010 come singolo, tratto dall'album \"The Circle\"."}
{"id": "3035612", "revid": "435288", "url": "https://it.wikipedia.org/wiki?curid=3035612", "title": "Victor Grassi", "text": ""}
{"id": "3035614", "revid": "110157", "url": "https://it.wikipedia.org/wiki?curid=3035614", "title": "Anglia Ruskin University", "text": "L'Anglia Ruskin University (in precedenza Anglia Polytechnic University) \u00e8 un'universit\u00e0 pubblica dell'Inghilterra con sedi a Cambridge, Chelmsford, Londra e Peterborough.\nStoria.\nNel 1858, per opera di John Ruskin, fu fondata la \"Cambridge School of Art\", che nel 1960 divenne \"Cambridgeshire College of Arts and Technology\" (CCAT). Nel 1989 la CCAT si fuse con l'Istituto di istruzione superiore di Essex andando a formare l'Anglia Ruskin University. Nel 1992 gli fu assegnato lo status di universit\u00e0.\nStruttura.\nPresso l'Anglia Ruskin University sono in funzione cinque facolt\u00e0:\nLa Anglia Ruskin University ha i suoi campus principali situati a Cambridge, Chelmsford e Peterborough e diverse sedi periferiche a Londra, Berlino, Budapest, Atene, Basilea e Singapore."}
{"id": "3035617", "revid": "767487", "url": "https://it.wikipedia.org/wiki?curid=3035617", "title": "Uki-otoshi", "text": "Uki-otoshi \u00e8 la tecnica di Judo numero 23 del Gokyo e fa parte del gruppo del quarto kyo (\"Dai Yonky\u014d\"). Appartenente al gruppo dei Te-Waza (considerata la \u201ctecnica di braccio\u201d per eccellenza), inizialmente non trovava distinzione con la simile Sumi-Otoshi. L'unica differenza con quest'ultima \u00e8 data dalla direzione nella quale avviene la proiezione. Il termine \"UKI\" letteralmente pu\u00f2 essere tradotto con \u201cmovimento dell'onda\u201d, mentre \"OTOSHI\" significa \u201cfar cadere\u201d.\nL'esecuzione.\nTori provoca Uke con un'apparente spinta in avanti. Alla reazione naturale di Uke di opporre resistenza, segue il movimento di Tori che conclude la tecnica. La direzione dello squilibrio \u00e8 avanti a destra e generalmente viene eseguita nel caso in cui Uke si trovi sulla punta del piede destro, con il piede sinistro sollevato. La fase di \"Tsukuri\" (preparazione) \u00e8 eseguita da Tori che esercita con il braccio sinistro un movimento verso il basso e con la mano destra che spinge in alto l'anca sinistra di Uke causando un movimento rotatorio. Fondamentale l'ausilio delle anche durante il movimento per imprimere maggiore forza e velocit\u00e0 alla tecnica. Durante la fase conclusiva di \"Kake\" (proiezione) viene concluso il movimento precedentemente iniziato.\nSuccessioni, contraccolpi e varianti.\nSolitamente i possibili attacchi successivi sono Tsuri-komi-ashi e Tai-otoshi. Subendo la tecnica, Uke pu\u00f2 eseguire il contraccolpo con O-soto-gari o Tai-otoshi. Tale tecnica pu\u00f2 essere utilizzata anche portando un ginocchio a terra come nel caso della prima tecnica della prima serie del Nage-no-kata."}
{"id": "3035622", "revid": "501403", "url": "https://it.wikipedia.org/wiki?curid=3035622", "title": "Nage no kata", "text": ""}
{"id": "3035637", "revid": "709565", "url": "https://it.wikipedia.org/wiki?curid=3035637", "title": "Brian Basco", "text": "Brian Basco \u00e8 il protagonista della serie videoludica Runaway.\nRunaway: A Road Adventure.\nNel primo capitolo si mostra come un ragazzo studioso, intelligente. \u00c8 in partenza per Berkeley in California per un dottorato all'Universit\u00e0 e per lui \u00e8 un sogno che si realizza, ma i suoi sogni vengono infranti quando decide di andare in libreria per ritirare un libro ordinato ed investe Gina. Preoccupato, accompagna la ragazza all'ospedale dove gli rivela di essere seguita dalla mafia per aver assistito all'omicidio del padre. Il ragazzo all'inizio non crede alle sue parole e pensa che possa essere ancora sotto shock, ma, dopo che Feodor, uno scagnozzo dei Sandretti, spara al manichino creato da Brian e spacciato per Gina, si convince e l'aiuta.\nRunaway 2: The Dream of the Turtle.\nIn questo episodio Brian e Gina non sono pi\u00f9 semplici amici, ma fidanzati. Vivono alle Cayman degustandosi il denaro ottenuto nel primo capitolo. Qui Brian \u00e8 molto pi\u00f9 attivo e perspicace e pronto a tutto. Dopo che Gina si perde nel lago, pensa che il generale Kordsmeier la tenga prigioniera e difatti dopo aver sentito una conversazione tra lui e Tarantola potrebbe anche darsi che sia morta. Brian si dirige anche in Alaska e sull'oceano per scoprire il mistero di un oggetto ricercato dagli alieni. A fine gioco tutto si chiuder\u00e0 con Gina ancora da salvare.\nRunaway: A Twist of Fate.\nIn questo episodio lo vediamo inizialmente in tribunale con l'accusa di aver ucciso il colonnello Kordsmeier, ma che in realt\u00e0 ha commesso Tarantola con un aggeggio telepatico dominandosi della mente e del corpo del povero Brian. Fu un po' di tempo in prigione, ma dopo il tribunale lo manda all'Happy Dale, un istituto per pazzi, un manicomio, in quanto dopo il presunto omicidio Brian ha perso i ricordi di quanto successo. Qui lo vediamo con le occhiaie e con una barbetta incolta come una sottospecie di barbone. Grazie a Gabbo, uno dei pazienti dell'Happy Dale a cui piacciono molto le banane, riesce a fuggire dal manicomio e viene dato per morto. Cos\u00ec Gina inscena un finto funerale per Brian..."}
{"id": "3035638", "revid": "123816986", "url": "https://it.wikipedia.org/wiki?curid=3035638", "title": "Seoi-nage", "text": "Seoi-nage (\u80cc\u8ca0\u3044\u6295\u3052) \u00e8 la tecnica del Judo numero 8 del Gokyo ed appartiene alle tecniche di \"Te-Waza\" (tecniche di braccia) del \"Primo Kyo\". La tecnica di \"Seoi-Nage\" (con le relative varianti) \u00e8 una delle pi\u00f9 utilizzate durante le competizioni poich\u00e9, nonostante si adatti principalmente a judoisti di piccola taglia, \u00e8 una tecnica piuttosto versatile. Il nome \u201c\"Seoi Nage\"\u201d significa proiezione sulla spalla\u201d. \nL'esecuzione.\nLa situazione ideale \u00e8 rappresentata da Uke che avanza con la gamba sinistra mentre la gamba destra sta indietro. Tori porta il piede destro davanti a quello di Uke posizionandolo nella stessa direzione e nel frattempo tira la manica destra in alto e in avanti. Contemporaneamente alla fase di squilibrio, viene passato il braccio destro sotto l'ascella di Uke. Successiva a questa fase, Tori esegue un movimento rotatorio (\"Tai-Sabaki\") e porta il piede sinistro in mezzo allo spazio creato dai piedi di Uke portando le anche contro l'addome dell'avversario. La fase di proiezione si conclude con il proseguimento del movimento rotatorio di Tori che carica sul dorso Uke e lo scaraventa a terra.\nSuccessioni, contraccolpi e varianti.\nUsualmente i possibile attacchi successivi sono Seoi-Otoshi, Uchi-maki-komi, Tsurikomi-ashi, O-Uchi-Gari. Nel caso in cui Uke porti resistenza, Tori pu\u00f2 portare la gamba destra al di fuori di quelle di Uke, ponendola a sbarramento. Subendo la tecnica, Uke pu\u00f2 eseguire il contraccolpo con Yoko-guruma, Te-guruma, Sukui-nage. \"Seoi-nage\" \u00e8 una delle tecniche del Gokyo con il maggior numero di varianti. Modificando la presa possono essere eseguite, infatti, le tecniche di:\nVideo.\nIl maestro Brian Jones Crescentwood spiega il Seoi-nage"}
{"id": "3035641", "revid": "287204", "url": "https://it.wikipedia.org/wiki?curid=3035641", "title": "Diego Perez", "text": ""}
{"id": "3035642", "revid": "1305772", "url": "https://it.wikipedia.org/wiki?curid=3035642", "title": "Malia (disambigua)", "text": ""}
{"id": "3035646", "revid": "599013", "url": "https://it.wikipedia.org/wiki?curid=3035646", "title": "Carinzia (disambigua)", "text": "Carinzia (in lingua tedesca K\u00e4rnten, in lingua slovena Koro\u0161ka) pu\u00f2 riferirsi a:"}
{"id": "3035647", "revid": "247222", "url": "https://it.wikipedia.org/wiki?curid=3035647", "title": "Carinzia slovena", "text": ""}
{"id": "3035648", "revid": "281779", "url": "https://it.wikipedia.org/wiki?curid=3035648", "title": "Percorso rettificato", "text": "Il percorso rettificato \u00e8 una tecnica di topografia utilizzata principalmente nello scautismo per effettuare un rapido rilievo topografico in grado di descrivere un determinato percorso in maniera intuitiva, e da cui in seguito estrapolare una vera e propria carta topografica.\nQuesto rilievo si basa su un disegno schematico tracciato mentre si cammina e che consiste, come il nome suggerisce, nel raddrizzare il percorso, cio\u00e8 nel rappresentare tutto il sentiero che si sta percorrendo lungo una linea retta, per poi indicare i principali punti di riferimento incontrati lungo la strada.\nRealizzazione.\nNel foglio occorre disegnare inizialmente quattro colonne. La prima servir\u00e0 per inserire la distanza coperta dall'inizio del percorso, la seconda e la quarta indicheranno rispettivamente dettagli riguardanti i punti di riferimento posizionati a sinistra e a destra del percorso, mentre la terza colonna (opportunamente pi\u00f9 larga delle altre) conterr\u00e0 uno schizzo del tragitto stesso. Si parte dal basso del foglio e si procede verso l'alto. Ogni volta che la strada cambia direzione occorre tracciare una linea orizzontale di separazione e disegnare il nuovo tratto di strada fino alla curva successiva. Si otterranno, cos\u00ec, i vari \"pezzi\" di strada, uno dopo l'altro.\nSolitamente, nell'ottica di trasformare in seguito il percorso rettificato in carta topografica, nella seconda colonna va indicata anche rispetto al percorso stesso la posizione angolare del nord ad ogni riempimento di riga (procedimento effettuato utilizzando una bussola)."}
{"id": "3035649", "revid": "287204", "url": "https://it.wikipedia.org/wiki?curid=3035649", "title": "Buio Pesto (DVD)", "text": "Il DVD Buio Pesto del 2005 ripercorre tutta la carriera dei Buio Pesto dal 1983 al 2005."}
{"id": "3035650", "revid": "124108176", "url": "https://it.wikipedia.org/wiki?curid=3035650", "title": "Anish Kapoor", "text": "Biografia.\nNato da padre indiano e da madre ebrea irachena, a diciannove anni, dopo aver studiato due anni in Israele in una scuola di elettronica, si sposta in Inghilterra per iscriversi alla scuola d'arte. Si appassiona alle \"macchine celibi\" di Marcel Duchamp e conosce colui che diverr\u00e0 il suo maestro, Paul Ne\u00e0gu. D\u00e0 vita a una serie d'installazioni volte a indagare i temi portanti nel suo percorso artistico: l'androgino, ovvero la dicotomia femminile-maschile, la sessualit\u00e0, il rito con un uso pi\u00f9 ampio del mezzo scultoreo in sintonia con alcune ricerche degli anni sessanta, come l'arte povera o l'opera di Joseph Beuys.\nNel 1979 riscopre il suo essere indiano recandosi nel suo paese d'origine prendendo coscienza di una sorta di extraterritorialit\u00e0 sul limite di due culture, la cultura orientale e quella occidentale. Kapoor ritorna in Inghilterra e crea la serie dei \"1000 Names\", instabili oggetti scultorei. Nel 1980 presso lo studio di Patrice Alexandre a Parigi, espone la sua prima mostra. L'anno successivo alla \"Coracle Press\" di Londra ottiene la sua prima mostra personale. Nasce una forte amicizia con il titolare della \"Lisson Gallery\" di Londra, Nicholas Longsdail.\nNel 1990 partecipa come rappresentante della Gran Bretagna alla XLIV Biennale di Venezia dove viene premiato. Nel 1991 vince il Turner Prize. Ottiene varie commissioni, sia pubbliche che private. Utilizza diversi materiali: dal marmo di Carrara, al granito, all'ardesia, all'arenaria per opere come \"Void Field\" o \"Ghost\" del 1989. Si cimenta con le superfici riflettenti, creando specchi deformanti o che addirittura annullano l'immagine stessa, dando vita a opere come \"Double Mirror\" del 1997, \"Turning the World Upside Down\" del 1995 o \"Suck\" del 1998. La \"Taratantara\" \u00e8 un'opera per il \"Baltic Centre\" di Gateshead. Il Millennium Park di Chicago gli commissiona il famoso Cloud Gate, dalla forma di grande fagiolo lungo diciotto metri e alto nove di acciaio inossidabile. \u00c8 un'opera senza centro, un grande specchio deformante che riflette il paesaggio che lo circonda e il cielo in un'unica superficie.\nTecniche.\nAnish Kapoor usa materiali come il granito, il calcare, il marmo, il legno e il gesso per creare oggetti dalle forme enigmatiche, geometriche o biomorfe, coperte da pigmenti coloratissimi, chiaro richiamo all'immaginario cromatico indiano. I colori sono perlopi\u00f9 caldi e dotati di una luminosit\u00e0 quasi propria. Un chiarore che sempre convive con l'oscurit\u00e0 e che spesso si trasforma in superfici specchiate che riflettono o assorbono la luce e la realt\u00e0 intorno. Per Kapoor il colore rosso ha il significato della passione, del sole che tramonta, della neve insanguinata dopo la battaglia, ma soprattutto dell'interno del nostro corpo.\nIl colore blu, o meglio il blu di Prussia ha un significato analogo a quello che aveva avuto per Yves Klein. Il blu \u00e8 un colore particolarmente amato dalla filosofia esoterica e in tutte le religioni viene usato per tutto ci\u00f2 che \u00e8 sublime, spirituale, trascendente ed infinito. Kapoor utilizza la polvere blu per smaterializzare le forme e renderle impalpabili, spingendole quasi alla levitazione, impedendoci di comprendere la reale natura di ci\u00f2 che stiamo osservando. La pelle \u00e8 per Kapoor il momento della tensione e dell'azione dell'opera, il luogo nel quale avvertiamo il cambiamento. Le opere sono configurazione di oggetti, diventano giardini o meglio luoghi, invadono lo spazio della sala e lo assorbono fino a renderlo parte dell'opera stessa. Hanno titoli che suggeriscono immagini mitologiche induiste, tuttavia l'impatto con l'opera ci riporta sempre verso una dimensione fisicamente percettiva, in cui l'unico mezzo di conoscenza sono i nostri sensi ed il nostro corpo.\nVerso la met\u00e0 degli anni Ottanta, le dualit\u00e0 vanno a poco a poco risolvendosi attraverso il riassorbimento nell'unit\u00e0, come se la vagheggiata unione degli opposti, maschile e femminile, tangibile e immateriale, interiore ed esteriore, si fosse finalmente avverata e vedessimo congiunti i poli in una configurazione unica. Nascono \"Place\", 1983, \"Pot for Her\", 1984, \"Mother as a Mountain\", 1985. A partire dalla met\u00e0 degli anni 1990 ha esplorato il concetto di vuoto, realizzando opere che scompaiono in pareti o pavimenti, per destabilizzare le nostre ipotesi sul mondo fisico. Danno un impatto viscerale e immediato per dualit\u00e0 astratte, come presenza e assenza, l'infinito e l'illusione, la solidit\u00e0 e l'intangibilit\u00e0. Kapoor si focalizza sulle propriet\u00e0 attive o di trasformazione dei materiali che usa. \"Sono molto interessato al \"non-oggetto\" o il \"non-materiale\". Ho fatto oggetti in cui le cose non sono quello che in un primo momento sembrano essere. Una pietra pu\u00f2 perdere il suo peso o un oggetto in modo speculare pu\u00f2 mimetizzarsi nei suoi dintorni da apparire come un buco nello spazio\".\nNel 2016 ha acquistato in esclusiva i diritti per l'utilizzo in campo artistico del famoso \"Vantablack\", rimasto fino al 2019 il materiale pi\u00f9 scuro conosciuto, composto da nanotubi di carbonio e assorbente fino al 99,965% delle radiazioni.\nOpere.\nTutti i lavori di Kapoor hanno dei titoli chiarificatori. Il titolo, infatti, come diceva Marcel Duchamp, \u00e8 una parte fondamentale dell'opera. Per esempio prendiamo in esame \"La guarigione di San Tommaso\" del 1989: si tratta di una quasi impercettibile raschiatura fatta su una delle pareti della stanza espositiva. Una lacerazione rossa sul muro bianco, una specie di ferita: come quella presente sul costato di Cristo risorto e che Tommaso vuole toccare per sincerarsi della sua meravigliosa presenza. Tra il 1989 e il 1990 Kapoor crea un'opera che intitola \"Madonna\". Lo spettatore viene ammesso alla presenza dell'oggetto artistico in maniera frontale. Vincolata al muro da un sostegno invisibile, l'opera appare come sospesa. Non \u00e8 possibile vedere cosa stiamo vedendo: l'oggetto sembra costituito da un grande disco circolare e quest'impressione aumenta, invece di diminuire, a mano a mano che ci si avvicina ad esso.\nArrivato quasi a contatto, lo spettatore percepisce la presenza di qualcosa d'inspiegabile; il disco sembra dotato di una forza attrattiva e misteriosa: bisogna allungare la mano per capire se si tratta di una sostanza piatta o cava. In quel momento avviene qualcosa d'irreversibile. Oltrepassata l'illusione della superficie piatta, la mano penetra nello spazio improvviso del vuoto, del nulla e dell'assenza. L'osservatore avrebbe dovuto fermarsi davanti all'evidenza del mistero dell'opera, esattamente come si dovrebbe fermare davanti al mistero del sacro, senza tentare di razionalizzarlo. Per la religione cristiana la verginit\u00e0 di Maria rappresenta una questione analoga ed il mistero del concepimento di Cristo \u00e8 e deve rimanere inafferrabile. Il significato profondo di quest'opera sta nella consapevolezza che, nel tempo disilluso e laico della nostra epoca, l'uomo vuole provare a sfidare tutto, per cercare di entrare in contatto e comprendere il mistero del sacro.\nUna scultura molto particolare, ma con un significato diverso da quella sopra citata, \u00e8 certamente \"When I am pregnant\", realizzata nel 1992, in fibra di vetro e vernice; le sue dimensioni sono 198 x 152 x 15\u00a0cm. Realizzata su una parete bianca, consiste in un bulbo che emerge dal muro come una protuberanza; a seconda della posizione che lo spettatore assume \u00e8 possibile vedere l'opera in maniera pi\u00f9 o meno chiara e nitida.\nI \"1000 names\", creati intorno al 1979-80, sono oggetti scultorei instabili, forme tra l'astratto e il naturale, completamente ricoperte di pigmento puro, il cui intenso colore prevalentemente giallo e rosso, nasconde l'origine e suggerisce l'idea di uno sconfinamento in forme classiche, in primo luogo cerchi e rettangoli che sono apparentemente complessi, costruiti in una variet\u00e0 di materiali sintetici e naturali, come ad esempio l'alluminio, i vari pigmenti, gli smalti, le resine, i polimeri e il PVC per dare effetti unici a forme classiche e organiche. \"Shooting into the Corner\" \u00e8 un cannone che spara proiettili cilindrici in un angolo della galleria in cui esplodono come un corpo in un brutto film di Hollywood. Installato nel 2008-2009, \u00e8 alimentato da un compressore pneumatico e viene ricaricato da un addetto, con un intervallo tra un colpo e l'altro di 20 minuti.\nNel 2009, Anish Kapoor viene nominato direttore artistico del Festival di Brighton: l'artista installa tre sculture, \"Sky Mirror\" nei giardini di Royal Pavilion, \"Blood Relations\" in collaborazione con lo scrittore Salman Rushdie e \"1000 Names a Fabrica\". Inoltre crea due nuove opere: una dal titolo \"The Dismemberment of Jeanne d'Arc\" e una performance intitolata \"Imagined Monochrome\". La risposta del pubblico fu calorosa. \"Sky Mirror\" riporta letteralmente il cielo in terra: si tratta di una scultura circolare in acciaio inossidabile che poggia su una piattaforma di pochi metri sopra il livello della strada. Installata a New York, il suo lato concavo, angolato verso l'alto, riflette il cielo e un ritratto capovolto della Rockefeller Center. Il suo lato convesso, di fronte alla Quinta Strada riflette invece una visione pi\u00f9 terrena, compresi gli spettatori nel bel mezzo delle vie adiacenti.\nQuesto oggetto cambia modo di vedere attraverso il giorno e la notte ed \u00e8 un esempio di ci\u00f2 che Kapoor descrive come un \"non-oggetto\", una scultura che, nonostante la sua monumentalit\u00e0, suggerisce una finestra sul nulla e spesso sembra svanire con l'ambiente circostante. \"Tall Tree and the Eye\" \u00e8 una scultura inserita nei giardini della Royal Academy of Arts. \u00c8 una torre alta 15 metri costruita in acciaio inox ed \u00e8 composta da 76 sfere a specchio incastrate l'una con l'altra che creano un continuo cambiamento, grazie ai loro riflessi, ma nonostante questi componenti sembra essere priva di peso. Lo stesso Kapoor ha detto che per la sua realizzazione si \u00e8 ispirato alle parole del poeta tedesco Rainer Maria Rilke: \"\u00c8 un insieme di immagini che ho sempre amato nei suoi sonetti a Orfeo e questo lavoro \u00e8, in un certo senso, una sorta di occhio che riflette le immagini senza fine\".\n\"Cloud Gate\" \u00e8 stata inaugurata nel 2006 al Millennium Park di Chicago. L'opera, costruita fra il 2004 e il 2006, viene soprannominata \"The Bean\" per la sua forma a fagiolo. Composta di 168 piastre di acciaio inox saldate insieme, il suo esterno \u00e8 completamente lucido e non presenta cuciture di alcun genere. Il disegno \u00e8 stato ispirato dal mercurio liquido. La superficie riflette lo skyline della citt\u00e0 che la circonda, gli spettatori sono liberi di ammirarla anche passandoci sotto visto che l'altezza dell'\"omphalos\" (dal greco \"ombelico\") \u00e8 una rientranza alta 3,7 metri dove la superficie a specchio offre molteplici riflessioni di qualsiasi oggetto posto sotto di esso. Quest'opera \u00e8 stata scelta durante un concorso di progettazione.\nInizialmente ci si preoccup\u00f2 molto a proposito delle tecnologie che si potevano usare per l'assemblaggio e anche dopo nacquero ulteriori perplessit\u00e0 al riguardo della manutenzione come ad esempio la variazione di temperatura tra le stagioni con il timore che la struttura avrebbe potuto indebolirsi. Graffiti, escrementi di uccelli e le impronte digitali sono stati i potenziali problemi. Alla fine per\u00f2, l'opera fu costruita, anche se con un certo ritardo rispetto ai tempi stimati. \"Cloud Gate\" fu presentata incompleta nel 2004 per poi essere ultimata il 15 maggio del 2006.\nIl sindaco di Chicago decise che quella data sarebbe stata ricordata come il \"Cloud Gate Day\". Il pubblico accett\u00f2 subito questa scultura anche grazie al suo soprannome, tanto che l'opera \u00e8 divenuta un importante monumento di arte pubblica ed \u00e8 oramai un simbolo della citt\u00e0. Kapoor ha fatto sapere che la sua opera dovrebbe durare intorno ai mille anni. La manutenzione \u00e8 stata affidata ad una azienda che la pulisce a mano due volte al giorno. \u00c8 altres\u00ec prevista una pulizia totale ogni 40 anni.\nArchitetture.\nAnish Kapoor si dedica anche all'architettura. \"Taratantara\" \u00e8 un'enorme doppia tromba lunga 50 metri, larga ed alta 35 metri. Realizzata con un telone rosso in pvc, dalla consistenza simile a una gomma vellutata, delimita e circoscrive un \"luogo fisico e psichico\", fornito di due aperture che si offre a sguardi molteplici, ad infinite letture, a numerose analogie: ricorda un ponte, un tunnel, un enorme papillon, un aquilone, un gigantesco caleidoscopio. Con rara intensit\u00e0 poetica Kapoor cambia completamente volto al luogo in cui quest'opera appare, con le tecniche proprie di \u201cun pittore che fa lo scultore\u201d. \"Temenos\" \u00e8 la prima scultura per il progetto \"Tees Valley Giants\" (cinque enormi sculture formate da un elemento ad anello ed uno ad ellisse, alti circa 50 metri, uniti da una rete di cavi d'acciaio lunga 110 metri) iniziata nel 2008, \u00e8 stata completata nel 2010. Il Temenos si trova tra il ponte del Middlesbrough Transporter e lo stadio Riverside. La sua struttura in acciaio \u00e8 alta 50 metri ed \u00e8 sorretto da due un pali che hanno sopra di loro un anello circolare e un anello ovale, il tutto \u00e8 tenuto insieme da un intrecciarsi di fili d'acciaio. Viene paragonato ad un enorme retino per zanzare. Il costo di questa opera \u00e8 stato di circa 2.700.000 sterline, mentre il costo totale dei cinque cerchi dovrebbe aggirarsi sui 20 milioni di sterline.\nProgetti.\nAnish Kapoor insieme all'ingegnere Cecil Balmond ha progettato la costruzione del nuovo braciere olimpico che sar\u00e0 acceso ai Giochi della XXX Olimpiade di Londra del 2012 e la torre \"Arcelor Mittal Orbit\" che sar\u00e0 inaugurata nel maggio del 2012. La torre \u00e8 stata voluta dal sindaco di Londra Boris Johnson e dal ministro delle Olimpiadi Tessa Jowell. Alta 115 metri, alcuni l'hanno gi\u00e0 ribattezzata la \"nuova Tour Eiffel\", mentre altri \u2013 la rivista inglese di architettura online Archinet\u00a0\u2013 l'ha soprannominata \"la pi\u00f9 grande erezione di Londra\". Una torre rossa sviluppatesi in una spirale che ricorda la forma del DNA e che racchiude in s\u00e9 i cinque cerchi olimpici.\nIl costo stimato \u00e8 intorno ai 19 milioni di sterline, delle quali 16 sono provenienti dal ricco magnate della Gran Bretagna, Lakshmi Mittal, presidente della societ\u00e0 siderurgica ArcelorMittal la ditta che produce l'acciaio usato per la costruzione, mentre le altre 3 milioni di sterline provengono dalla \"London Development Agency\". Sia Anish Kapoor che Cecil Balmond parlano di questa costruzione come di un progresso radicale dell'architettura: combinare scultura e ingegneria strutturale, stabilit\u00e0 con instabilit\u00e0. I visitatori cammineranno dentro un passaggio pedonale incorporato fatto a spirale. Non sono mancate le lodi ma anche le critiche al suo audace design: si \u00e8 parlato di un progetto di vanit\u00e0, di un discutibile uso di arte pubblica.\nUn progetto incompiuto che Anish Kapoor avrebbe dovuto realizzare in Italia \u00e8 la stazione di Monte Sant'Angelo della Metropolitana di Napoli. Questo progetto non comprendeva soltanto la stazione di Monte Sant'Angelo, ma tutto il collegamento ferroviario di Napoli.\nIl disegno della stazione che si sarebbe dovuto realizzare, mantiene una sensibilit\u00e0 plastica che contraddistingue lo stile di Kapoor. L'idea, infatti, \u00e8 quella di evocare, in maniera ironica, la discesa degli inferi, un catino che abbraccia il viaggiatore accompagnandolo nelle viscere della terra. L'intera opera avrebbe dovuto essere realizzata in acciaio Corten, un materiale che ben si addice al territorio vulcanico circostante. Il via al progetto avvenne nel 2003 ma, a causa della mancanza di fondi, si ferm\u00f2 lasciando incompiuta la stazione. Eduardo Cicelyn, direttore del Museo d'arte contemporanea Donnaregina di Napoli, vede in Kapoor la persona che pu\u00f2 proseguire i lavori cambiando tuttavia il progetto. \nIl 27 febbraio 2004, dopo cinque anni dal via libera del Ministero, la regione Campania affida ad Anish Kapoor l'ideazione artistica del progetto. A novembre lo scultore firma il contratto, il titolo del progetto \u00e8 \"Arte e Ingegneria\". Sette mesi e mezzo dopo, il progetto \u00e8 terminato, iniziano quindi i lavori, ma si ha subito uno stop riguardo al materiale da usare per le sculture dell'artista. Nel 2007 i lavori vengono interrotti per un problema riguardante la scelta dell'impresa che potr\u00e0 realizzare le due opere. I tecnici chiesero prima a Fincantieri, poi a delle aziende negli Stati Uniti e Germania ed alla olandese Central Staal. La prima opera viene avviata, l'altra rimane ferma. Il progetto dell'artista comprendeva 12 metri di lastre da unire per avere poi l'opera compiuta; la tecnologia per\u00f2, consente di lavorare su acciaio Corten un massimo di 4 metri di lastre, quindi fino a che non saranno rifatti tutti i calcoli matematici per il ridimensionamento della struttura, questo progetto non potr\u00e0 essere realizzato.\nAnish Kapoor ha progettato per Il Parco nazionale del Pollino un'opera dal titolo \"Earth Cinema\": un cinema di terra, un \"taglio\" scavato nella terra (45 metri di lunghezza) in cui le persone potranno entrare dai due lati. All'interno una lunga feritoia permetter\u00e0 di \"vedere\" lo straordinario paesaggio naturale, sentendosi parte di esso.\nMostre.\nAltre mostre personali delle sue opere si sono tenute:\nLe sue pi\u00f9 famose opere sono raccolte in particolare al Museum of Modern Art di New York, alla Tate Gallery, alla Fondazione Prada di Milano, al Guggenheim Museum di Bilbao, al De Pont Foundation nei Paesi Bassi e al Museum of Contemporary Art di Kanazawa."}
{"id": "3035651", "revid": "231580", "url": "https://it.wikipedia.org/wiki?curid=3035651", "title": "Palazzo Cavour", "text": ""}
{"id": "3035654", "revid": "110157", "url": "https://it.wikipedia.org/wiki?curid=3035654", "title": "Partito della Fiducia Nazionale", "text": "Il Partito della Fiducia Nazionale (in iraniano: \"Etemad-e Melli\"; in inglese: \"National Trust Party\") \u00e8 un partito politico iraniano. \u00c8 stato fondato nel 2005.\nStoria.\nLa formazione politica \u00e8 nata in prossimit\u00e0 delle elezioni presidenziali del 2005. Mehdi Karrubi, che allora era il Segretario Generale della Societ\u00e0 dei Chierici Militanti, risult\u00f2 terzo al primo turno della tornata elettorale. Karrubi accus\u00f2 interferenze militari, che lo avrebbero fatto slittare dal 2\u00ba al 3\u00ba posto. Se fosse arrivato secondo infatti, avrebbe preso parte ai ballottaggi e sfidato direttamente Ali Akbar Hashemi Rafsanjani. Dopo la sconfitta elettorale, Karroubi scrisse una lettera aperta al leader supremo Ali Khamenei, criticando il processo elettorale e annunciando che si sarebbe dimesso da tutti gli incarichi ufficiali. Poich\u00e9 sentiva che la Societ\u00e0 dei Chierici Militanti non lo aveva sufficientemente sostenuto, lasci\u00f2 il partito e annunci\u00f2 che avrebbe fondato una nuova formazione politica: Fiducia Nazionale. Tra i membri di spicco del partito si ricordano l'ex-parlamentare Rasoul Montajabnia e il giornalista Mohammad-Javad Haghshenas.\nOrganizzazione.\nLe componenti organizzative del Partito della Fiducia Nazionale sono: \nLa massima autorit\u00e0 all'interno del partito \u00e8 il Congresso. Si tiene una volta all'anno ed elegge cinquantacinque membri principali e sei membri succedanei del Comitato Centrale. Il Comitato Centrale elegge il Segretario Generale. "}
{"id": "3035658", "revid": "501403", "url": "https://it.wikipedia.org/wiki?curid=3035658", "title": "Seoi nage", "text": ""}
{"id": "3035661", "revid": "149587", "url": "https://it.wikipedia.org/wiki?curid=3035661", "title": "Stiria slovena", "text": ""}
{"id": "3035667", "revid": "767487", "url": "https://it.wikipedia.org/wiki?curid=3035667", "title": "Pomponio Gaurico", "text": "Biografia.\nNato in uno dei \"casali\" dell'allora contea di Giffoni da Cerelia e Bernardino (\"grammaticus\" dell'epoca), segu\u00ec probabilmente il padre nei suoi frequenti viaggi. Nel 1498 era a Barletta da dove s'imbarc\u00f2 per Costantinopoli; poi raggiunse il fratello Luca allo Studio di Padova. Qui si dedic\u00f2 anche alla scultura (bronzistica), di questo periodo rimane il trattato \"De sculptura\" edito il 25 dicembre 1504 presso la stamperia di Filippo Giunta in Firenze, ma finito di scrivere molto probabilmente entro il 1503. L'opera, scritta in un latino elegante e arricchito di termini greci, \u00e8 dedicata ad Ercole, duca di Ferrara. L'impostazione evidenzia un'impostazione platonica e analogie con i problemi di retorica.\nA Padova non termin\u00f2 gli studi e dal 1510 al 1512 fu probabilmente a Roma col fratello Luca, ormai astrologo affermato. Insegn\u00f2 greco e latino all'Universit\u00e0 di Napoli tra il 1512 e il 1519."}
{"id": "3035670", "revid": "599013", "url": "https://it.wikipedia.org/wiki?curid=3035670", "title": "Stiria (disambigua)", "text": ""}
{"id": "3035676", "revid": "501403", "url": "https://it.wikipedia.org/wiki?curid=3035676", "title": "Kata-guruma", "text": ""}
{"id": "3035677", "revid": "1869172", "url": "https://it.wikipedia.org/wiki?curid=3035677", "title": "An Airplane Carried Me to Bed", "text": "An Airplane Carried Me To Bed \u00e8 un album del progetto musicale statunitense synthpop Owl City, quando ancora si firmava Sky Sailing, pubblicato il 13 luglio 2010 in America, mentre il 27 luglio 2010 nel resto del mondo in forma digitale esclusivamente su iTunes per l'etichetta discografica Universal Republic.\nL'album \u00e8 stato promosso dal singolo \"Tennis Elbow\" scaricabile gratuitamente dal sito internet ufficiale del cantante e, in forza minore, da \"I Live Alone\", un'altra canzone contenuta nell'album anch'essa pubblicata sul sito web ufficiale. Il primo singolo ufficiale \u00e8 per\u00f2 \"Brielle\", uscito il 17 luglio 2010 su VEVO..\nTracce.\nTutte le canzoni sono state scritte da Adam Young.\nBonus track Pre-Ordinazione\nCollegamenti esterni.\nSito dell'etichetta discografica"}
{"id": "3035683", "revid": "149587", "url": "https://it.wikipedia.org/wiki?curid=3035683", "title": "Carsico-litoranea", "text": ""}
{"id": "3035685", "revid": "126257", "url": "https://it.wikipedia.org/wiki?curid=3035685", "title": "Uki-goshi", "text": "L'Uki-Goshi (letteralmente, \"colpo d'anca fluttuante\") \u00e8 tecnica numero 4 del Gokyo e fa parte delle Koshi-Waza. Utilizzata raramente nelle moderne competizioni, rappresenta comunque una delle tecniche pi\u00f9 importanti dell'intero Gokyo poich\u00e9 \u00e8 stata la \"Tokui-Waza\" (tecnica preferita) del maestro Kan\u014d Jigor\u014d. Presente in tutte le edizioni del Gokyo, \u00e8 l'unica tecnica del Nage-no-kata ad essere eseguita prima a sinistra e successivamente a destra.\nL'esecuzione.\nLa situazione ideale \u00e8 rappresentata da un Uke squilibrato in avanti con il corpo. Tori posiziona il suo piede destro all'interno di quelli di Uke (nella stessa direzione) e contemporaneamente tira la manica destra verso sinistra. Il braccio destro di Tori viene portato sotto il braccio sinistro di Uke, posizionando la mano sulla cintura dell'avversario in posizione centrale. Nella fase di \"Kake\" (proiezione), viene continuato il movimento rotatorio della gamba sinistra portando l'anca all'altezza dell'addome di Uke senza flettere gli arti inferiori. Fondamentale per una buona riuscita della tecnica \u00e8 un contatto continuo fra la manica di Uke e il corpo di Tori e fra il busto dei due Judoka.\nSuccessioni, contraccolpi e varianti.\nGli attacchi successivi che possono essere portati da Tori sono innumerevoli. Fra i principali: Koshi-guruma, Hane-goshi, Uchi-mata, O-uchi-gari. I contraccolpi possibili sono: Ushiro-goshi, Utsuri-goshi e simili. Durante l'apprendimento della tecnica \u00e8 importante che il Judoka dilettante capisca la differenza con la variante O-Goshi (\u00e8 sbagliato, infatti, sollevare le anche e piegare il corpo in avanti).\nVideo.\nIl maestro Jigoro Kano esegue la sua Tokui Waza"}
{"id": "3035686", "revid": "599013", "url": "https://it.wikipedia.org/wiki?curid=3035686", "title": "Coppa Davis 2010 Zona Americana Gruppo IV", "text": "Il Gruppo IV della Zona Americana (\"Americas Zone\") \u00e8 il quarto e ultimo livello di competizione della zona Americana, una delle tre divisioni zonali della Coppa Davis 2010.\nFormula.\nLe cinque nazioni partecipanti vengono incluse in un unico girone (\"Pool\") in cui ciascuna squadra affronta una volta tutte le altre. Le prime due in classifica vengono promosse al Gruppo III.\nRisultati.\n29 giugno 2010\n29 giugno 2010\n30 giugno 2010\n30 giugno 2010\n1\u00ba luglio 2010\n1\u00ba luglio 2010\n2 luglio 2010\n2 luglio 2010\n3 luglio 2010\n3 luglio 2010"}
{"id": "3035689", "revid": "217830", "url": "https://it.wikipedia.org/wiki?curid=3035689", "title": "Gran Premio motociclistico d'Australia 1995", "text": "Il Gran Premio motociclistico d'Australia 1995 fu la prima gara del motomondiale 1995.\nSi svolse il 26 marzo 1995 sull'Eastern Creek Raceway e vide la vittoria di Mick Doohan su Honda nella classe 500, di Ralf Waldmann nella classe 250 e di Haruchika Aoki nella classe 125. Per Aoki si tratta della prima vittoria nel contesto del motomondiale."}
{"id": "3035694", "revid": "767487", "url": "https://it.wikipedia.org/wiki?curid=3035694", "title": "Phagotus", "text": "Il phagotus \u00e8 uno strumento musicale rinascimentale, aerofono ad ancia doppia metallica, inventato da Afranio degli Albonesi. Era azionato da un paio di mantici ed era suonato da un singolo esecutore.\nSi pensa che Afranio abbia elaborato uno strumento in uso a Ferrara con caratteristiche meccaniche simili e, dopo una serie di sperimentazioni, lo abbia perfezionato nella forma conosciuta nel 1521, con l'aiuto del tornitore di corte Giovanni Battista Ravilio.\nIl phagotus era probabilmente un tipo perfezionato di zampogna, con qualche somiglianza all'attuale fagotto."}
{"id": "3035701", "revid": "339392", "url": "https://it.wikipedia.org/wiki?curid=3035701", "title": "Carso interno", "text": ""}
{"id": "3035702", "revid": "219355", "url": "https://it.wikipedia.org/wiki?curid=3035702", "title": "1,3-propandioato di dietile", "text": ""}
{"id": "3035704", "revid": "219355", "url": "https://it.wikipedia.org/wiki?curid=3035704", "title": "Dietilmalonato", "text": ""}
{"id": "3035705", "revid": "501403", "url": "https://it.wikipedia.org/wiki?curid=3035705", "title": "Harai-goshi", "text": ""}
{"id": "3035707", "revid": "119337167", "url": "https://it.wikipedia.org/wiki?curid=3035707", "title": "Osmofobia", "text": "Con il termine osmofobia od olfactofobia si fa riferimento alla fobia, avversione, repulsione o ipersensibilit\u00e0 psicologica a profumi o odori. Bench\u00e9 possa presentarsi isolatamente o nel corredo di alcuni disordini psichiatrici, l'osmofobia \u00e8 una delle condizioni caratteristiche dell'emicrania.\nIn questo senso, durante l'attacco emicrania il soggetto si isola da qualsiasi fonte odorosa, divenendo particolarmente sensibile ad odori quali fumo di tabacco, profumi, cibi particolarmente aromatici o fritti, disinfettanti, vernici e benzina, banane, agrumi come limoni o mandarini."}
{"id": "3035708", "revid": "204391", "url": "https://it.wikipedia.org/wiki?curid=3035708", "title": "Olfactofobia", "text": ""}
{"id": "3035712", "revid": "1305772", "url": "https://it.wikipedia.org/wiki?curid=3035712", "title": "Tsuri-komi-goshi", "text": "Lo Tsuri-komi-goshi (letteralmente Pescare\"tsuri\" sotto\"komi\" con l'anca \"goshi\") \u00e8 la tecnica numero 12 del Gokyo, fa parte delle tecniche di anca. Molto utilizzata nelle moderne competizioni (soprattutto nella variante Sode-Tsurikomi-Goshi) \u00e8 inserita nel Gokyo sin dalla prima edizione.\nEsecuzione.\nSituazione ideale per l'esecuzione della tecnica \u00e8 quando Uke ha il corpo inclinato in avanti con le gambe larghe. La posizione di colui che attacca \u00e8 simile all'O-Goshi, ma la mano in questo caso spinge \u201clontano\u201d. Con la mano destra, infatti, Tori dovr\u00e0 afferrare il bavero sinistro di colui che subisce la tecnica, spingendo in alto ed in avanti a sinistra. Il polso non deve essere piegato e l'avambraccio deve totalmente essere a contatto con il corpo di Uke. Tori con una flessione in avanti, sfruttando il baricentro all'altezza delle anche, provoca la caduta in avanti del compagno. Durante la fase in cui Tori si china in avanti, il piede sinistro viene portato indietro, all'altezza del destro.\nSuccessioni, contraccolpi e varianti.\nPossibili successioni sono il Sode-jkigoshi e il Ko-uchi-gari. I contraccolpi usati generalmente sono tecniche all'indietro come Ushiro-goshi o Utsuri-goshi."}
{"id": "3035713", "revid": "767487", "url": "https://it.wikipedia.org/wiki?curid=3035713", "title": "Capitan Basilico", "text": "Capitan Basilico \u00e8 un film del 2008, diretto da Massimo Morini. \u00c8 una commedia satirica di ambientazione fantascientifica incentrata su un supereroe. I protagonisti sono i membri del gruppo musicale Buio Pesto.\nAl film hanno partecipato personalit\u00e0 legate alla Liguria come l'onorevole Giovanni Paladini, Giorgia W\u00fcrth, Andrea Di Marco, l'attrice teatrale Maria Vietz, il musicista Piero Parodi, l'astronauta Franco Malerba e hanno collaborato Enrico Ruggeri, Giorgio Faletti, Ale &amp; Franz, Elio e le Storie Tese, Er Piotta, Luca Cassol (in arte Capitan Ventosa), Serena Garitta, Max Novaresi e Fausto Brizzi.\nA questo film ha fatto seguito, nel 2011 un nuovo film intitolato \"Capitan Basilico 2 - I Fantastici 4+4\".\nTrama.\nIl film racconta le avventure del supereroe ligure Capitan Basilico che aiuta chi ha difficolt\u00e0, anche se la sua vendicativa ex fidanzata Regina tenter\u00e0 di screditarlo in ogni modo. La reputazione di Capitan Basilico verr\u00e0 salvata dai Buio Pesto, chiamati dalla polizia.\nProduzione.\nIl film \u00e8 stato girato a Genova, Pietra Ligure, Loano, Deiva Marina, Finale Ligure, Bogliasco, Recco e Imperia.\nCome in tutti i film e telefilm di Massimo Morini, anche in questo \u00e8 presente l'effetto sonoro cinematografico l'urlo di Wilhelm, inserito dal foley artist e tecnico del suono Emilio Pozzolini.\nAccoglienza e critica.\nIl film \u00e8 stato in concorso per il premio David di Donatello 2009 ed in seguito acquistato da Rai Cinema.\nDomenica 8 dicembre 2013 il film \u00e8 andato in onda in prima TV su Rai Due, nel palinsesto notturno, piazzandosi al terzo posto negli ascolti Auditel con il 4,61% di share."}
{"id": "3035714", "revid": "729019", "url": "https://it.wikipedia.org/wiki?curid=3035714", "title": "Episodi di Undeclared", "text": "La prima ed unica stagione della serie televisiva Undeclared \u00e8 stata trasmessa negli Stati Uniti dal 25 settembre 2001 al 12 marzo 2002 su Fox.\nIn Italia la stagione \u00e8 andata in onda dal 29 dicembre 2009 su Italia 1."}
{"id": "3035719", "revid": "110157", "url": "https://it.wikipedia.org/wiki?curid=3035719", "title": "Okuri-ashi-barai", "text": "Okuri-ashi-barau \u00e8 la tecnica numero 13 del Gokyo del judo ed \u00e8 una \"Ashi-Waza\" (tecnica di gamba) che prende forma dal De Ashi Barai. La mossa pu\u00f2 essere effettuata in innumerevoli situazioni (movimento laterale, movimento circolare, movimento indietreggiante). Per la corretta esecuzione \u00e8 necessaria una estrema tempestivit\u00e0 di coordinamento tra spazzata laterale e trazione laterale delle spalle.\nEsecuzione.\nPartendo da uno squilibrio laterale a destra, la situazione ideale \u00e8 costituita da un passo laterale o indietro di Uke che inavvertitamente unisce i piedi. Tori porta il piede sinistro all'esterno e all'altezza del destro dell'avversario per poi fare perno sulla pianta del sinistro e portare il destro indietro, formando un semicerchio, verso il sinistro. Mano a mano che il piede destro indietreggia, il judoka che attacca esercita una trazione continua, sempre a semicerchio, con angolo superiore all'angolo retto. Effetto di tale movimento \u00e8 quello di far avanzare Uke con il tallone sollevato. Contrariamente a quanto si potrebbe pensare, la mano sinistra non forza il movimento, ma lo accompagna. La fase di proiezione inizia con l'unione dei piedi di Uke. Tori falcia entrambi con la pianta del piede sinistro all'altezza della parte esterna della caviglia di Uke. Un movimento di polso verso l'alto e l'ausilio dell'addome, favoriscono la proiezione.\nSuccessioni e contraccolpi.\nParticolare della tecnica \u00e8 quella di avere fra le possibili successioni e i possibili contraccolpi, la tecnica stessa. Essendo, infatti, il movimento di Uke e Tori simile, ad un eventuale errore di Tori pu\u00f2 seguire naturalmente una proiezione di Uke oppure successivamente ad un attacco fallito, Tori pu\u00f2 continuare il movimento della fase di preparazione cercando di portare a termine la tecnica stessa. Altre successioni, che si discostano dalla ripetizione della tecnica stessa, sono l'O-soto-gari e il Tai-otoshi."}
{"id": "3035723", "revid": "1494169", "url": "https://it.wikipedia.org/wiki?curid=3035723", "title": "Ambrogio Colombo", "text": ""}
{"id": "3035724", "revid": "54354", "url": "https://it.wikipedia.org/wiki?curid=3035724", "title": "Successione di Mayer-Vietoris", "text": "In matematica, pi\u00f9 precisamente in topologia algebrica, la successione di Mayer-Vietoris \u00e8 uno strumento per calcolare alcuni invarianti topologici come i gruppi di omologia e di coomologia di uno spazio topologico attraverso i gruppi di omologia (o, rispettivamente, di coomologia) di suoi sottospazi e della loro intersezione; \u00e8 analoga al teorema di Van Kampen per il calcolo del gruppo fondamentale. Prende il nome dai due matematici austriaci Walther Mayer e Leopold Vietoris, che lo dimostrarono negli anni Venti del Novecento.\nDefinizione.\nDato uno spazio \"X\" e due suoi aperti \"U\" e \"V\" che ricoprono \"X\", la successione di Mayer-Vietoris \u00e8 la successione esatta\nformula_1\ndove gli \"Hi\" sono i gruppi di omologia (o di coomologia).\nLe mappe \"i\"* e \"j\"* corrispondono alle inclusioni di formula_2 in \"U\" e \"V\" rispettivamente, mentre \"k\"* ed \"l\"* a quelle di \"U\" e \"V\" in \"X\".\nApplicazioni.\nOmologia delle sfere.\nUna prima ed importante applicazione della successione di Mayer-Vietoris \u00e8 il calcolo dei gruppi di omologia delle sfere \"n\"-dimensionali \"Sn\". Scegliendo due punti \"p\" e \"q\" della sfera, e\nquesti sono omeomorfi a formula_4 (quindi contraibili e con gruppi di omologia, eccetto lo 0-esimo, banali) mentre la loro intersezione \u00e8 omeomorfa a formula_5, e quindi omotopicamente equivalente a \"S\"\"n\" -1. Si ha dunque, per \"n\" &gt; 1,\novvero\ne quindi formula_8 \u00e8 isomorfo a formula_9; da cui, usando l'omologia di \"S\"0 (che consiste di due punti), si ha\nBouquet.\nLa successione di Mayer-Vietoris permette di calcolare facilmente i gruppi di omologia del bouquet di due spazi se questi sono localmente contraibili (ovvero se i punti identificati hanno intorni di cui sono un loro retratto di deformazione): in questo caso, prendendo come \"U\" e \"V\" i due spazi pi\u00f9 la parte l'intorno contraibile del punto base si ha\ne quindi\nSuperfici.\nUn'altra applicazione \u00e8 nel calcolo dei gruppi di omologia delle superfici; per questo \u00e8 conveniente utilizzare la loro rappresentazione come quoziente di poligoni, prendendo come \"U\" l'interno del poligono (o meglio la sua immagine secondo la mappa quoziente) e come \"V\" la superficie meno un punto (interno al poligono): il primo aperto \u00e8 contraibile, mentre il secondo \u00e8 omotopicamente equivalente ad un bouquet di un certo numero (dipendente dal genere della superficie) di circonferenze, di cui \u00e8 possibile calcolare l'omologia."}
{"id": "3035726", "revid": "501403", "url": "https://it.wikipedia.org/wiki?curid=3035726", "title": "O-soto-gari", "text": ""}
{"id": "3035731", "revid": "712828", "url": "https://it.wikipedia.org/wiki?curid=3035731", "title": "Albi di Corto Maltese", "text": "Questo \u00e8 l'elenco degli albi del fumetto italiano Corto Maltese, in ordine cronologico di pubblicazione. \nLe storie dalla 1 alla 29 sono state create da Hugo Pratt (testo e disegni) e si sviluppano in ordine cronologico (tranne che per l'albo \"La giovinezza\", collocato cronologicamente prima dell'inizio della serie).\nLe storie dalla 30 in poi, successive alla morte di Pratt, sono sceneggiate da Juan D\u00edaz Canales e disegnate da Rub\u00e9n Pellejero e non continuano l'ordine cronologico, essendo ambientate in anni precedenti alla prima avventura.\nNel 2021 \u00e8 stata pubblicata \"Oceano nero\", la trentatreesima storia, scritta da Martin Quenehen e disegnata da Bastien Viv\u00e8s. Sono inoltre state annunciate due nuove storie, una in uscita a fine 2021 ancora a cura di Quenehen e Viv\u00e8s e la quarta avventura prodotta da Canales e Pellejero, in uscita nella primavera del 2022.\nEdizioni e cicli di avventure.\nLa maggior parte delle storie di Corto Maltese sono state serializzate per la prima volta su riviste antologiche di fumetti in Italia e in Francia. Gli episodi sono poi stati raccolti e ristampati in albi monografici, realizzati da svariati editori in numerose edizioni differenti, con formati e numeri di pagine molto variabili. Per esigenze editoriali, inoltre, alcune delle storie pi\u00f9 brevi sono sovente riunite in raccolte o cicli di avventure a seconda della loro ambientazione. Le pi\u00f9 diffuse sono:"}
{"id": "3035732", "revid": "287204", "url": "https://it.wikipedia.org/wiki?curid=3035732", "title": "Idea fissa", "text": ""}
{"id": "3035733", "revid": "116622933", "url": "https://it.wikipedia.org/wiki?curid=3035733", "title": "Callisto Caravario", "text": "Biografia.\nCallisto nacque a Cuorgn\u00e8, in provincia di Torino, nel 1903 da due operai, Pietro e Rosa, che lo educarono insegnandogli l'amore per il Signore e per il prossimo. Sin da piccolo era un bambino buono, che invece di giocare preferiva raccogliersi in preghiera, e aiutava volentieri la madre nelle faccende domestiche.\nDopo qualche anno, la sua famiglia si trasfer\u00ec a Torino per lavoro, e Callisto fu iscritto alla scuola elementare dei salesiani di don Bosco, la \"San Giovanni Evangelista\": l'oratorio divenne la sua seconda casa e qui Callisto cominci\u00f2 ad essere d'esempio per i ragazzi di strada, avvicinandosi a loro, interessandosi della loro vita, invitandoli a frequentare l'oratorio, seguendo l'esempio di San Giovanni Bosco. Callisto ripeteva spesso: \"Io ho avuto la fortuna di avere una famiglia; questi bambini, invece, per avere un futuro possono soltanto affidarsi al Signore. Voglio aiutarli a ritrovare la strada del bene, con l'aiuto della divina Provvidenza\".\nA 15 anni, mentre frequentava il liceo classico, Callisto decise di farsi prete, e \"Spero, un giorno, di diventare un missionario, proprio come don Giovanni Bosco\" disse ai suoi genitori. Cos\u00ec, nel 1919 fece domanda per diventare novizio dell'ordine dei salesiani. Sul suo diario annot\u00f2 la seguente preghiera: \"\"Signore, la mia croce non desidero che sia n\u00e9 leggera n\u00e9 pesante, ma come la vuoi Tu. Solo ti chiedo di poterla portare volentieri\". Il suo desiderio di diventare missionario lo espose anche a monsignor Luigi Versiglia, nel 1921, anno in cui quest'ultimo torn\u00f2 in Italia dopo essere stato 15 anni ad evangelizzare in Cina: \"Io, la raggiunger\u00f2 presto in Cina; insieme faremo conoscere la luce di Cristo\".\nLa missione in Cina e la morte.\nCallisto part\u00ec due anni dopo, raggiungendo i confratelli a Shanghai. Qui ebbe difficolt\u00e0 nell'imparare la lingua, come si evince da una delle tante lettere che scriveva alla madre: \"Qui noi missionari stiamo studiando il cinese. A 20 anni io imparo a scrivere e a balbettare come un infante. Sia anche questo nel nome del Signore. Noi qui siamo contentissimi. Pensiamo all'Italia, perch\u00e9 \u00e8 impossibile non pensarvi, ma siamo felicissimi di essere in Cina. Mia buona mamma, prega per il tuo Callisto, affinch\u00e9 possa imparare un po' facilmente questa lingua, che \u00e8 assai difficile, e possa cos\u00ec fare del bene. Mamma, io non la dimentico mai: ogni tanto guardo il suo ritratto e la raccomando alla Madonna\".\nQuelli per\u00f2 non erano anni facili in Cina: nel 1926 l'esercito comunista ordin\u00f2 ai sacerdoti cattolici di abbandonare tutti i loro averi e il territorio cinese. Anche i salesiani furono costretti a lasciare la missione e a rifugiarsi a Timor, un'isola indonesiana, per un paio d'anni, fino alla fine del 1927, quando il generale Chiang Kai-Shek, oppositore dei comunisti sostenuti da Stalin, dichiar\u00f2 fuorilegge i comunisti.\nI salesiani riuscirono a tornare in Cina, ma le turbolenze che avevano impedito a Callisto di essere consacrato prete non erano del tutto cessate.\nCallisto fu ordinato sacerdote nel 1929, a 26 anni non ancora compiuti.\nAnche in quest'occasione la madre fu avvisata: \"Avr\u00f2 la fortuna di diventare sacerdote proprio il mese prossimo, di maggio, in prossimit\u00e0 della festa di Maria Ausiliatrice. Non \u00e8 una vera delicatezza che mi usa la Madonna? Lei, invece, madre mia, ravvivi il suo coraggio. Avere un figlio sacerdote \u00e8 una grande grazia e un grande onore. Coraggio! In Paradiso il Signore la ricompenser\u00e0 di tutti i sacrifici fatti per suo amore\"\".\nIl 25 febbraio 1930 don Callisto, che aveva appena 26 anni, stava accompagnando monsignor Versiglia in visita pastorale nella missione del distretto di Lin Chow, in una zona devastata dalla guerra civile, assieme a due giovani maestri, le loro sorelle e una catechista. Improvvisamente la loro imbarcazione fu assalita da pirati che volevano molto denaro per lasciarli passare. \"Non ne abbiamo, siamo missionari\", replicarono i due salesiani. Quando i pirati minacciarono di rapire le giovani donne che erano con loro, monsignor Versiglia e don Caravario non ci pensarono due volte: \"Prendete noi ma, vi supplichiamo, salvate queste ragazze\".\nI banditi li fucilarono in un bosco sulle rive del fiume Beijang, vicino alla citt\u00e0 di Shaoguan, poi tornarono alla barca dal complice rimasto di guardia e prima di scappare commentarono stupiti: \"Non riusciamo a capire: tutti temono la morte. I vostri amici sacerdoti, invece, sono morti contenti, con coraggio\".\nCulto.\nL'atto di eroismo gli valse il titolo di martire nel 1975, e nel 2000 papa Giovanni Paolo II lo canonizz\u00f2 assieme a Versiglia e altri 118 martiri, religiosi e laici. In quell'occasione, il papa ricord\u00f2 le parole di chi aveva conosciuto il missionario: \"Don Callisto Caravario \u00e8 diventato santo non perch\u00e9 martire, ma \u00e8 diventato martire perch\u00e9 santo\".\nNel Martirologio Romano al 25 febbraio: \"Sulle rive del fiume Beijang vicino alla citt\u00e0 di Shaoguan nella provincia del Guandong in Cina, santi martiri Luigi Versiglia, vescovo, e Callisto Caravario, sacerdote della Societ\u00e0 Salesiana, che subirono il martirio per aver dato assistenza cristiana alle anime loro affidate\"."}
{"id": "3035734", "revid": "767487", "url": "https://it.wikipedia.org/wiki?curid=3035734", "title": "Giovanni Paladini", "text": "Biografia.\nDopo aver conseguito il diploma magistrale, entra in Polizia di Stato, dove diventa Ispettore Superiore Sostituto Commissario e anche segretario generale aggiunto del Sindacato Autonomo di Polizia.\nNel 2000 viene eletto consigliere regionale in Liguria nelle liste de \"La Margherita\", venendo poi riconfermato nel 2005.\nDivenuto nel frattempo coordinatore provinciale del partito decide tuttavia, al suo scioglimento, di non confluire nel Partito Democratico.\nPassa a \"Italia Dei Valori\", dove diviene coordinatore regionale. Nel 2008 viene eletto alla Camera dei Deputati.\nLo scontro con Di Pietro e l'abbandono dell'IdV.\nIl 21 novembre 2012 annuncia le sue dimissioni dal partito di cui \u00e8 coordinatore regionale in Liguria e dal gruppo parlamentare alla Camera dell'IdV insieme al deputato Gaetano Porcino e al senatore Stefano Pedica. La defezione di Paladini e degli altri segue di poco quella dell'ex Capogruppo IdV alla Camera Massimo Donadi e del deputato ed ex coordinatore regionale IdV in Campania Aniello Formisano, i quali criticano duramente il leader del partito Antonio Di Pietro per aver dato una linea politica al partito spostata verso il Movimento 5 Stelle di Beppe Grillo: egli paventa l'ipotesi di scioglimento del partito al fine di creare una nuova lista alleata dei grillini con conseguente, definitiva rimozione di IdV dall'alveo del centrosinistra e rischio di ridurre il partito all'irrilevanza nel quadro politico nazionale.\nViene criticata anche una gestione troppo personalistica e padronale da parte del leader, sia nella linea politica, volta ad attacchi continui contro il Presidente della Repubblica Giorgio Napolitano, il Presidente del Consiglio Mario Monti e gli alleati del Partito Democratico, sia nella gestione economica e finanziaria dei beni del partito. L'intenzione dei \"dissidenti\" dell'IdV \u00e8 quella di formare un nuovo soggetto politico che abbia come interlocutore un \"centrosinistra moderato\". Il 22 novembre partecipa alla presentazione del nuovo soggetto politico \"Diritti e Libert\u00e0\", che un mese dopo confluisce in Centro Democratico.\nLa defezione di Paladini ha portato un terremoto politico nell'IdV ligure in quanto decidono di seguire il coordinatore dimissionario: il vicepresidente della Regione Liguria Nicol\u00f2 Scialfa, la capogruppo IdV al Consiglio regionale della Liguria Marylin Fusco, l'Assessore regionale all'Urbanistica Gabriele Cascino, il coordinatore provinciale IdV a Genova Francesco De Simone e il vicecapogruppo vicario dell'IdV a Genova Francesco De Benedictis.\nIl 13 aprile 2015 viene rinviato a giudizio per peculato, falso e truffa; la prima udienza si terr\u00e0 l'8 luglio seguente."}
{"id": "3035736", "revid": "110157", "url": "https://it.wikipedia.org/wiki?curid=3035736", "title": "Uchi Mata", "text": "Uchi Mata (\u5185\u80a1, letteralmente: \"colpire all'interno coscia\") \u00e8 la tecnica numero 16 del Gokyo, \u00e8 una tecnica di gamba che con il passare del tempo si \u00e8 evoluta in una nuova forma eseguibile con l'anca. \"Uchi-mata\" (insieme alle sue varianti) \u00e8 una delle tecniche pi\u00f9 usate durante le gare a livello professionistico grazie alla sua particolare efficacia.\nEsecuzione.\nUchi Mata viene effettuata in situazioni di squilibrio in avanti a destra. La gamba sinistra di Tori descrive un semicerchio e si posiziona dietro al suo piede destro. Contemporaneamente Tori effettua una trazione con la mano destra sul bavero sinistro di Uke con il polso rivolto con il dorso in alto e il gomito a contatto col corpo del compagno. Movimento naturale e successivo di colui che subisce la tecnica \u00e8 quello di portare il peso del corpo sulla gamba sinistra che sta avanti. Tori tira, allora, vigorosamente la manica destra e gira il dorso irrigidendo completamente la parte destra del corpo (dalla spalla alla caviglia). Colui che attacca, si china fino a toccare col centro del torace il ginocchio sinistro. La parte posteriore della coscia destra di Tori colpisce la parte interna della coscia sinistra dell'avversario causandone la caduta.\nSuccessioni, contraccolpi e varianti.\nLa tecnica sembra necessitare di una gran forza e viene per questo generalmente accostata a Judoka di grande taglia. La stessa, si rivela molto versatile, invece, nella variante \"Kenken-Uchi-Mata\" (\"Kenken\": saltello) che consente anche a judoisti di piccola costituzione di sfruttarla. Fra le possibili successioni ci sono il Seoi-nage (con interruzione della falciata) e il Tai-otoshi (la falciata prosegue poggiando la gamba a terra). Raro, ma possibile, l'attacco successivo in Kata-guruma. Fra i possibili contraccolpi ci sono, invece, Sumi-otoshi, Tai-otoshi e Ushiro-goshi."}
{"id": "3035737", "revid": "501403", "url": "https://it.wikipedia.org/wiki?curid=3035737", "title": "Uchi-mata", "text": ""}
{"id": "3035741", "revid": "729019", "url": "https://it.wikipedia.org/wiki?curid=3035741", "title": "Stazione di Deruta", "text": "La stazione di Deruta-San Nicol\u00f2 di Celle \u00e8 una stazione ferroviaria sita in Localit\u00e0 Viale (a circa 6\u00a0km da Deruta) sulla Ferrovia Centrale Umbra nel tratto tra Perugia e Terni.\nLa gestione degli impianti \u00e8 affidata alla societ\u00e0 Ferrovia Centrale Umbra s.r.l..\nStruttura ed impianti.\nIl fabbricato viaggiatori (ristrutturato nel marzo 2009) \u00e8 molto simile agli altri presenti sulla linea: un corpo centrale su due livelli, da cui si diramano due ali di minori dimensioni, ad un solo piano. Soltanto una parte del piano terra \u00e8 fruibile per i viaggiatori; il resto ospita l'ufficio tecnico di FCU, mentre il livello superiore \u00e8 adibito ad abitazione privata. Il colore del fabbricato \u00e8 rosa antico, e sulla facciata prospiciente i binari sono inserite alcune maioliche artistiche, tipiche di Deruta, realizzate dalle locali botteghe artigiane.\n\u00c8 presente una sala di attesa, con distributore di snack e bevande.\nAltri piccoli fabbricati ad un solo piano, sempre di color giallo, hanno funzione di deposito.\nNel lato Terni della stazione rimane ancora il magazzino merci, non pi\u00f9 utilizzato, ma mantenuto in buone condizioni.\nIl piazzale si compone di due binari, oltre ad un tronchino, ora in disuso, per l'accesso allo scalo merci. I binari sono serviti da una banchina e sono collegati fra loro da una passerella. Il binario 1 \u00e8 di corsa, mentre il binario 2 viene usato per le precedenze fra i treni.\nMovimento.\nPasseggeri.\nIl servizio \u00e8 effettuato per conto della Regione Umbria da Ferrovia Centrale Umbra s.r.l.. Le principali destinazioni dei treni che effettuano servizio in questa stazione sono: Terni, Aquila e Perugia Sant'Anna.\nSono circa venticinque i treni che fermano in questa stazione.\nDal 25 dicembre 2017 la stazione \u00e8 stata chiusa in attesa dei lavori di manutenzione di impianti e sostituzione dei binari."}
{"id": "3035746", "revid": "110157", "url": "https://it.wikipedia.org/wiki?curid=3035746", "title": "Successione esatta", "text": "In matematica, pi\u00f9 precisamente in algebra omologica, una successione esatta \u00e8 una successione di oggetti (che possono essere gruppi abeliani, moduli, spazi vettoriali o altro) e di morfismi in cui l'immagine di ognuno di essi coincida col nucleo del successivo. La nozione di successione esatta ha senso in ogni categoria abeliana.\nUna successione esatta nella forma\ndove 0 rappresenta l'\"oggetto nullo\" (ad esempio il gruppo banale o lo spazio vettoriale di dimensione 0) \u00e8 detta successione esatta corta: se \"f\" e \"g\" sono funzioni, allora \"f\" \u00e8 iniettiva e \"g\" \u00e8 suriettiva. Se invece la successione esatta \u00e8 infinita \u00e8 detta lunga.\nUn altro caso particolare \u00e8 la successione\nche \u00e8 esatta se e solo se \"f\" \u00e8 un isomorfismo."}
{"id": "3035747", "revid": "767487", "url": "https://it.wikipedia.org/wiki?curid=3035747", "title": "Sasae-tsuri-komi-ashi", "text": "Il Sasae-tsurikomi-ashi (\u652f\u91e3\u8fbc\u8db3, letteralmente \"sgambetto trattenuto alla caviglia) \u00e8 la tecnica numero 3 del Gokyo del judo ed \u00e8 una tecnica di gamba che ha molte affinit\u00e0 con Hiza-Guruma. \"La distanza fra i due lottatori, in questo caso, \u00e8 ravvicinata. Uke viene proiettato opponendo il piede alla caviglia durante il movimento in avanti e accentuando il movimento in trazione sul piano verticale.\"\nEsecuzione.\nLa situazione ideale \u00e8 rappresentata da uno squilibrio avanti a destra con Uke in piedi sulla sola punta del piede destro. Tori si pone a sinistra rispetto ad Uke e il piede destro \u00e8 posto all'esterno davanti al sinistro, formando un angolo retto. Tirando la manica destra dell'avversario in alto e a destra, con la gamba tesa e rigida, colui che attacca cerca di porre la pianta del piede sinistro sulla caviglia destra di Uke. Tori continua a tirare la manica destra dall'alto al basso seguendo un movimento circolare sino a che Uke non viene proiettato.\nSuccessioni e contraccolpi.\nGli attacchi successivi che possono essere portati a seguito di questa tecnica sono il Ko-soto-gari e il De-ashi-barai. Fra i contraccolpi possibili c'\u00e8 lo Tsurikomi-ashi.\nVideo.\nIl maestro Brian Jones spiega la tecnica."}
{"id": "3035748", "revid": "1543377", "url": "https://it.wikipedia.org/wiki?curid=3035748", "title": "Grete Beier", "text": "Grete Beier, di famiglia altolocata, era infatti la figlia ventiduenne del sindaco di Freiberg in Sassonia, venne ghigliottinata per aver assassinato il suo fidanzato, un ingegnere civile che si chiamava Kurt Pre\u00dfler, Grete era innamorata di un altro uomo, di nome Hans Merker. Il padre la obblig\u00f2 a fidanzarsi con Pre\u00dfler, poich\u00e9 lo considerava, rispetto a Merker, un partito migliore per la figlia. Per l'et\u00e0, il sesso, la personalit\u00e0 della ragazza e la natura del crimine, il caso attrasse una certa attenzione internazionale.\nDurante il suo processo, Grete Beier ammise che, il 13 maggio 1908, si rec\u00f2 dal fidanzato, dandogli una bevanda avvelenata con del cianide di potassio. Per assicurarsi della morte di Pre\u00dfler, Grete gli spar\u00f2 alla bocca con il suo revolver. Grete cerc\u00f2 di far sembrare la scena un suicidio. La contraffazione di Grete fu in grado, almeno inizialmente, di sviare le indagini della polizia, ma, circa un mese dopo, venne ritrovata una lettera nella quale Grete ammise l'assassinio. Grete venne arrestata e confess\u00f2 il crimine. La rea confessa sperava in una sentenza mite, tuttavia, con l'aggravante della premeditazione, venne condannata a morte. La sua esecuzione avvenne durante la mattina del 23 luglio 1908 nel cortile del tribunale di giustizia regionale davanti a circa 190 persone. Grete era pallida, ma sembrava calma. Idossava un abito nero, tagliato all'altezza del collo."}
{"id": "3035749", "revid": "212348", "url": "https://it.wikipedia.org/wiki?curid=3035749", "title": "Sequenza esatta", "text": ""}
{"id": "3035753", "revid": "61051", "url": "https://it.wikipedia.org/wiki?curid=3035753", "title": "Saprolegniaceae", "text": "La famiglia delle muffe d'acqua (Saprolegniaceae ) comprende oomiceti saprofiti che vivono principalmente su resti organici in acque dolci o salmastre, ma in alcuni casi sono parassiti di pesci.\nDescrizione.\nLe muffe d'acqua hanno un micelio sifonale, formato cio\u00e8 da ife non settate plurinucleate di forma tubulare.\nRiproduzione.\nLa riproduzione vegetativa avviene attraverso mitospore che si formano in sporocisti: la parte terminale di un'ifa si separa attraverso un setto dal resto, e si divide in numerose spore uninucleate e flagellate che vengono poi liberate nell'acqua.\nLa riproduzione sessuata avviene per gametocistogamia. Attraverso setti si separano dal resto dell'ifa oogoni, cio\u00e8 gametocisti femminili nelle quali si differenziano numerose cellule uovo, e spermatogoni, cio\u00e8 gametocisti maschili nelle quali i nuclei non vengono separati in cellule diverse. Al momento della gamia lo spermatogonio forma un tubetto di copulazione che si fonde con l'oogonio e vi inserisce i nuclei maschili, ognuno dei quali si fonde con un gamete femminile. Si forma cos\u00ec un cenozigote o cistozigote, cio\u00e8 un insieme di zigoti, che dopo un periodo di quiescenza germinano."}
{"id": "3035756", "revid": "196493", "url": "https://it.wikipedia.org/wiki?curid=3035756", "title": "Saprolegniales", "text": ""}
{"id": "3035758", "revid": "1602064", "url": "https://it.wikipedia.org/wiki?curid=3035758", "title": "Goodluck Jonathan", "text": "Biografia.\nEsponente del Partito Democratico Popolare, \u00e8 stato governatore dello stato di Bayelsa. Nominato vicepresidente da Umaru Yar'Adua, che era stato eletto alle elezioni presidenziali del 2007, gli \u00e8 subentrato nel 2010, a seguito della morte di Yar'Adua, ed \u00e8 stato confermato Presidente alle elezioni presidenziali del 2011. Il 29 maggio 2015 gli \u00e8 succeduto Muhammadu Buhari.\n\u00c8 di religione battista."}
{"id": "3035760", "revid": "118834", "url": "https://it.wikipedia.org/wiki?curid=3035760", "title": "Pene d'amore perdute", "text": ""}
{"id": "3035761", "revid": "15756", "url": "https://it.wikipedia.org/wiki?curid=3035761", "title": "Dragon Age II", "text": "Dragon Age II \u00e8 un videogioco di ruolo d'azione sviluppato da Bioware e pubblicato da Electronic Arts per PlayStation 3, Xbox 360 e Microsoft Windows. Costituisce il secondo capitolo della saga di \"Dragon Age\", sequel di \". Il gioco \u00e8 uscito l'8 marzo 2011 in Nord America e l'11 marzo 2011 in Europa.\nTrama.\nPrologo.\nNel prologo il nano Varric si accinge a raccontare a Cassandra Pentaghast, Cercatrice della Chiesa, la storia di Hawke, un umano diventato il Campione di Kirkwall e direttamente coinvolto in eventi che hanno scosso tutto il Thedas. La storia inizia poco dopo la disfatta ad Ostagar dell'esercito fereldiano ad opera dei Prole Oscura. Hawke \u00e8 un rifugiato (o rifugiata, a seconda della scelta del giocatore) originario del villaggio di Lothering, situato nel regno del Ferelden (in cui era ambientato il precedente \"), il quale, per sfuggire all'invasione della prole oscura, si dirige insieme alla sua famiglia a Kirkwall, citt\u00e0 della regione nota come Liberi Confini. Oltre ad Hawke il gruppo \u00e8 composto da sua madre Leandra e dai fratelli minori Carver e Bethany (quest'ultima una maga). Durante la fuga uno dei fratelli morir\u00e0 a causa dei Prole Oscura, in base alla classe scelta per il/la protagonista: se \u00e8 un mago muore Bethany, altrimenti morir\u00e0 Carver. Una volta a Kirkwall, i fuggiaschi riescono a mettersi in contatto con Gamlen, fratello di Leandra, il quale rivela di essere stato costretto a vendere la tenuta di famiglia per saldare dei debiti da lui contratti. Hawke \u00e8 cos\u00ec costretto a lavorare per un anno o con dei mercenari o con dei contrabbandieri per rimborsare il denaro necessario che gli presteranno in modo da entrare in citt\u00e0.\nAtto 1.\nFinito il prologo, la storia riprende un anno dopo l'arrivo di Hawke a Kirkwall (e un anno dopo la conclusione degli eventi di \"Dragon Age: Origins\"). Hawke cerca di partecipare ad una spedizione nelle Vie Profonde, ma per fare ci\u00f2 deve diventare socio in affari di Barthrand Tethras, e raccogliere quindi un quantitativo di denaro per finanziare la spedizione. Con l'aiuto di Varric, fratello di Barthrand, e altri personaggi che il giocatore potr\u00e0 reclutare tra una missione secondaria e l'altra, Hawke racimola il denaro necessario e pu\u00f2 quindi partire con i suoi compagni e Barthrand e il suo gruppo per le Vie Profonde. Avventurandosi tra le antiche rovine naniche infestate dai Prole Oscura sopravvissuti al Flagello, la spedizione giunge in rovine ancestrali mai viste prima, dove Hawke ed i suoi amici trovano uno strano idolo di lyrium rosso. Qui Barthrand pare impazzire: scappa con l'idolo e rinchiude il fratello, Hawke e i loro amici in una cripta, dichiarando di non voler dividere i profitti. Il gruppo riesce ad uscire e a tornare a casa anche con una buona scorta d'oro, ma vi \u00e8 un altro imprevisto: se si sceglie di portare Bethany o Carver, al termine della missione uno dei due manifester\u00e0 i sintomi della corruzione, letale malattia trasmessa dai Prole Oscura. Se nel party vi sar\u00e0 anche Anders, (un mago ed ex Custode Grigio) consiglier\u00e0 a Bethany/Carver di entrare nei Custodi Grigi per salvarsi dalla morte. Hawke pu\u00f2 anche rifiutare questa prospettiva e lasciare il parente a morire. Nel caso invece si fosse scelto di lasciare il fratello/la sorella di Hawke a Kirkwall, al suo ritorno li ritrover\u00e0 arruolati nel Circolo (Bethany) o nei Templari (Carver). In entrambi i casi, Bethany/Carver lascer\u00e0 il gruppo permanentemente.\nAtto 2.\nPassano quindi tre anni e le vicende del secondo atto riguardano per lo pi\u00f9 lo stazionamento del popolo dei Qunari a Kirkwall, giunti in citt\u00e0 all'inizio del primo atto e mai pi\u00f9 ripartiti dopo il loro sbarco. C'\u00e8 una grande diffidenza nei confronti di questo popolo, ed Hawke, diventato/a nobile grazie ai tesori ritrovati nelle Vie Profonde \u00e8 chiamato dal visconte della citt\u00e0 a risolvere la situazione. Tra una missione e l'altra l'Arishok spiega ad Hawke che loro sono giunti in citt\u00e0 per recuperare una reliquia della loro religione che gli \u00e8 stata sottratta e non torneranno a casa finch\u00e9 non l'avranno trovata. Hawke dovr\u00e0 vedersela con molte persone, sia popolani che altolocati, che vorrebbero cacciar via i Qunari con le armi e non fanno altro che aumentare le tensioni. Nel finale dell'atto si scopre che \u00e8 stato proprio uno dei compagni di Hawke, la piratessa Isabela, a rubare la reliquia dei Qunari e successivamente a perderla. Trovata la reliquia, Isabela per\u00f2 la prender\u00e0 e scapper\u00e0. La situazione precipiter\u00e0 rapidamente: l'Arishok, stanco degli attacchi alla sua gente da parte degli umani di Kirkwall e disgustato dalla corruzione e dal male della citt\u00e0 passer\u00e0 all'offensiva con i suoi Qunari. Hawke e i suoi amici si mobilitano cos\u00ec per difendere Kirkwall. L'epilogo delle lotte avviene nel palazzo del Visconte, ucciso dall'Arishok. Se l'amicizia con Isabela \u00e8 abbastanza alta, essa torner\u00e0 con la reliquia per riportarla e, in base al comportamento del giocatore, potrebbe tornare nel gruppo o no. Se ritorna si pu\u00f2 scegliere se difenderla e duellare all'ultimo sangue con l'Arishok, o consegnarla al capo dei Qunari, chiudendo l'atto senza ulteriori spargimenti di sangue, ma perdendola definitivamente. In ogni caso la citt\u00e0 sar\u00e0 salva e il duello con il leader dei Qunari porter\u00e0 Hawke a essere conosciuto come il Campione di Kirkwall.\nAtto 3.\nAttraverso la narrazione di Varric passano altri tre anni e si giunge all'ultimo atto, focalizzato sullo scontro tra maghi e templari. La situazione tra le due fazioni precipita drammaticamente: Meredith, la comandante dei Templari, usa un pugno di ferro sempre pi\u00f9 pesante nei loro confronti, spinta da un palese odio, mentre alcuni maghi rispondono usando la proibitissima magia del sangue, atto che va ad incentivare i metodi di Meredith. Nel drammatico finale Anders, spinto dall'odio contro i templari di Meredith, distrugge la Chiesa con un esplosivo magico e spinge Meredith a invocare il Diritto di Annullamento, un provvedimento speciale che permette ai Templari di uccidere chiunque pratichi la magia nel luogo in cui risiedono. Il Campione non potr\u00e0 rimanere neutrale e dovr\u00e0 schierarsi o con i templari oppure difendere i maghi (in base alla scelta e al rapporto che ha con loro, alcuni membri del gruppo potranno lasciarlo per unirsi alla fazione che Hawke decide di non appoggiare). Indipendentemente dalla fazione scelta il giocatore dovr\u00e0 fronteggiare prima Orsino, il Primo Incantatore, che cedendo alla rabbia e alla disperazione usa la magia del sangue per trasformarsi in un grottesco abominio, e poi Meredith, che si riveler\u00e0 in possesso di una spada fatta con il lyrium rosso preso da Barthrand stesso. L'oggetto l'ha evidentemente fatta impazzire facendo leva sulla sua antipatia per i maghi, e l'ha resa un essere dotato di abilit\u00e0 e poteri sovrumani. Una volta uccisa, Hawke ed i compagni superstiti lasceranno Kirkwall o, se alleatosi/alleatasi con i templari, diventer\u00e0 il nuovo Visconte della citt\u00e0.\nEpilogo.\nFinito il racconto di Varric a Cassandra, viene rivelato che a causa di ci\u00f2 che accadde quella notte i maghi di tutto il Thedas si sono ribellati contro i templari e la Chiesa, e il Campione \u00e8 il loro simbolo di libert\u00e0 o di repressione (a seconda della scelta finale del giocatore). Cassandra sta cercando il Campione perch\u00e9 possa dare una mano a rimettere a posto le cose, ma egli \u00e8 sparito e nemmeno Varric sa dove sia. Pi\u00f9 tardi la donna s'incontra con Leliana (una dei protagonisti del precedente capitolo della saga) e le dice e che sia Hawke che il Custode, se sopravvissuto, (protagonista di \"Dragon Age: Origins\") sono misteriosamente spariti.\nModalit\u00e0 di gioco.\nLa struttura di gioco \u00e8 simile a quella di altri titoli del genere ruolistico: il giocatore all'inizio pu\u00f2 scegliere il sesso e la classe del proprio personaggio (guerriero, ladro o mago), ma non la razza che sar\u00e0 esclusivamente umana. Man mano che progredisce nel gioco attraverso una combinazione di esplorazione, combattimenti e dialoghi, raggruppati in singole missioni (o 'quest'), tra loro legate pi\u00f9 o meno intensamente, il personaggio cos\u00ec scelto accumula 'punti esperienza' che lo conducono a raggiungere livelli di potere progressivamente crescenti, sbloccando nuove abilit\u00e0 e capacit\u00e0. Emulando la struttura di un romanzo, il gioco \u00e8 diviso in capitoli (un prologo e tre atti), attraverso i quali si dipanano la trama e le storie dei vari personaggi. Il giocatore pu\u00f2 avvalersi del supporto di diversi alleati (fino ad un numero massimo di tre), ognuno dalla personalit\u00e0 e dalle attitudini ben definite. Ogni personaggio, infatti (cos\u00ec come il protagonista) ha un albero di abilit\u00e0 uniche nonch\u00e9 armature personalizzabili (anche se non intercambiabili tra i diversi membri del gruppo); si conta inoltre una discreta variet\u00e0 di armi, alcune delle quali si possono potenziare attraverso speciali rune. Il combattimento, in particolare, si caratterizza per essere pi\u00f9 frenetico e semplificato rispetto al predecessore \"\".\nImportante \u00e8 la struttura a scelta multipla dei dialoghi, che per\u00f2 solo in alcuni momenti significativi della storia producono effetti sull'evolversi della trama, essenzialmente imperniata sullo scontro tra la fazione dei maghi e quella dei templari. Per il resto, le diverse opzioni di dialogo producono conseguenze sui rapporti che il protagonista intrattiene con i membri del proprio gruppo, i quali potranno giungere al punto di innamorarsene o divenirne nemici. A differenza di \"Origins\", tuttavia, non \u00e8 pi\u00f9 presente una lista di frasi selezionabili ma una ruota di tre possibili risposte di diversa natura (calma, neutrale o aggressiva) e il personaggio principale \u00e8 doppiato, rendendo il sistema di dialoghi molto simile a quello di un'altra celebre serie di BioWare, \"Mass Effect\".\nUno dei tratti originali dei titoli appartenenti alla serie di \"Dragon Age\" \u00e8 la grande abbondanza di sangue, espressioni scurrili e scene di sesso 'soft', con evidente allontanamento dall'approccio favolistico e ingenuo di altri giochi di ruolo per computer appartenenti al genere fantasy.\nLa semplificazione del combattimento, la scelta nei dialoghi diminuita, la presenza della sola razza umana giocabile e soprattutto la ripetizione di dungeon identici (nonch\u00e9 la breve durata del titolo rispetto al precedente ed al successore) hanno scatenato diverse critiche da parte dei fan e delle riviste che hanno fatto di questo secondo capitolo della serie quello meno apprezzato e con voti pi\u00f9 bassi. Va per\u00f2 asserito che il lavoro di introspezione realizzato sul protagonista \u00e8 davvero apprezzabile ed aggiunge comunque un certo carattere all'opera in s\u00e9.\nPersonaggi.\nHawke pu\u00f2 reclutare diversi compagni, con i quali pu\u00f2 anche intrattenere una relazione d'amicizia che pu\u00f2 variare da un senso di lealt\u00e0 ad uno di rivalit\u00e0 a seconda dell'atteggiamento adottato dal giocatore.\nCoi compagni si possono avere anche relazioni amorose, a parte che con Bethany e Carver, suoi stretti parenti, e il nano Varric. Queste relazioni al di fuori dell'amicizia sono possibili solo in determinate condizioni, scegliendo determinate risposte in alcune discussioni con i vari personaggi e, a volte, solo regalando a questi personaggi determinati oggetti. A differenza di \"\", il sesso di Hawke non andr\u00e0 a influenzare nessuna delle relazioni: si potranno avere relazioni amorose sia eterosessuali che omosessuali, a parte quella con Sebastian, esclusivamente etero con un Hawke femmina.\nI personaggi reclutabili sono:\nDLC e contenuti scaricabili.\nL'acquisto dei cosiddetti \"Bioware Points\" sul sito ufficiale della software house Bioware consente di scaricare contenuti aggiuntivi (DLC) che ampliano l'esperienza di gioco della campagna ufficiale o che rendono disponibili avventure a s\u00e9 stanti.\nPer PlayStation 3 e Xbox 360, invece, \u00e8 possibile acquistare i contenuti tramite carte prepagate.\n\"L'emporio nero\".\nScaricando tale DLC nella mappa di Kirkwall compare un nuovo scenario, chiamato appunto Emporio Nero, dove si potranno acquistare oggetti molto rari, modificare l'aspetto del protagonista, ed acquisire un mabari da guerra che potr\u00e0 essere utilizzato in qualunque momento nelle battaglie.\n\"Il principe esiliato\".\nQuesto DLC permette di reclutare un nuovo compagno nel gruppo, ovvero Sebastian Vael, con incluse alcune quest a lui dedicate.\n\"Legacy\".\nNel DLC Hawke e la sua famiglia sono braccati da alcuni individui che intendono prelevare il loro sangue. Il protagonista, per scoprire il motivo dell'attacco, dovr\u00e0 recarsi ad un'antica torre dei Custodi Grigi per dare inizio all'avventura e affrontare un antico male, risalente alle origini della Prole Oscura.\n\"Il marchio dell'assassino\".\nUltimo DLC reso disponibile per \"Dragon Age II\". Scaricandolo si effettua un incontro casuale con un'elfa chiamata Tallis che chieder\u00e0 aiuto a Hawke nel recuperare un misterioso gioiello, custodito in una tenuta fuori dalle mura di Kirkwall. Tallis far\u00e0 parte del gruppo fino a quando non si terminer\u00e0 tale missione.\nAccoglienza.\nLa rivista \"Play Generation\" diede alla versione per PlayStation 3 un punteggio di 88/100, apprezzando lo sviluppo aperto, gli eventi che cambiavano a seconda delle scelte del giocatore e le numerose opzioni e come contro i caricamenti lunghissimi, i difetti grafici e il doppiaggio inglese non sempre al massimo, finendo per trovarlo un GdR con i suoi difetti, ma emozionante, divertente e ricco di dettagli \"gustosi\", consigliandolo apertamente agli amanti delle storie \"Made in BioWare\".\nSequel.\nNel 2014 \u00e8 uscito il seguito denominato \"\"."}
{"id": "3035762", "revid": "755885", "url": "https://it.wikipedia.org/wiki?curid=3035762", "title": "Fino a qui tutto bene (album)", "text": "Fino a qui tutto bene \u00e8 il secondo album in studio del rapper italiano Marracash, pubblicato il 13 luglio 2010 dalla Universal Music Group.\nDescrizione.\nIl titolo dell'album trae ispirazione dal film \"L'odio\". A differenza del precedente disco, concepito per essere un disco prettamente hip hop, \"Fino a qui tutto bene\" risulta essere pi\u00f9 personale a detta dello stesso rapper, il quale ha sentito la necessit\u00e0 di mostrarsi come artista proprio senza essere etichettato con il rap che faceva nel collettivo Dogo Gang.\nPromozione.\nAd anticipare l'uscita dell'album sono stati il videoclip del brano \"Cani pazzi\", uscito a fine 2009, e il primo singolo \"Stupido\", pubblicato il 22 giugno 2010. Il 1\u00ba ottobre 2010 \u00e8 stata la volta del secondo ed ultimo singolo \"Rivincita\", realizzato in collaborazione con la cantante Giusy Ferreri."}
{"id": "3035767", "revid": "34862", "url": "https://it.wikipedia.org/wiki?curid=3035767", "title": "Nazionale di Coppa Davis della Comunit\u00e0 del Pacifico", "text": ""}
{"id": "3035768", "revid": "339392", "url": "https://it.wikipedia.org/wiki?curid=3035768", "title": "Jonathan Goodluck", "text": ""}
{"id": "3035769", "revid": "287204", "url": "https://it.wikipedia.org/wiki?curid=3035769", "title": "Tomoe-nage", "text": " \nTomoe-nage \u00e8 la tecnica numero 23 del Gokyo del Judo e una fra le pi\u00f9 conosciute poich\u00e9 grazie all'elevato tasso di spettacolarit\u00e0 \u00e8 spesso utilizzata in film di combattimento. Presa ad esempio da numerosi maestri, \u00e8 fra i classici colpi del Judo poich\u00e9 il principio dello sfruttamento dello sforzo di spinta di Uke a cui viene aggiunta la trazione di Tori prevale sulla spinta stessa. Grazie a questo principio \u00e8 una delle tecniche pi\u00f9 utilizzate in combattimento (soprattutto nella variante Yoko-Tomoe-Nage) in particolare da judoka di piccola taglia. L'etimologia esatta della parola \u00e8 \u201cvortice\u201d, ma durante lo studio della tecnica, per la comprensione della stessa, il nome viene tradotto con \u201cproiezione circolare\u201d o \u201cproiezione all'addome\u201d.\nEsecuzione.\nUke \u00e8 squilibrato in avanti e Tori sfrutta l'occasione piazzando il piede sinistro fra i piedi dell'avversario. Colui che attacca flette la gamba e tira fortemente a s\u00e9 Uke con le braccia. La fase di proiezione inizia con una caduta volontaria sul dorso di Tori che posiziona il piede destro contro l'addome di Uke. I glutei sono il pi\u00f9 possibile vicini al tallone sinistro. Creando un movimento circolare, dal momento che Uke passa sopra la testa di Tori, viene distesa completamente la gamba destra e avviene la proiezione.\nVarianti, successioni e contraccolpi.\nNon inserita nel Gokyo, la variante pi\u00f9 conosciuta e utilizzata \u00e8 la versione Yoko (di lato). Altra possibile variante \u00e8 quella con i due piedi all'addome di Uke. Dal momento che Tori esegue la tecnica portando le spalle a terra, in caso di fallimento, si trover\u00e0 in una posizione di netta inferiorit\u00e0 e l'unica eventuale successione possibile sar\u00e0 rappresentata dal solo Sumi-gaeshi. In fase di preparazione Uke pu\u00f2 contrattaccare con l'Ouchi-gari o il Kouchi-gari cercando di sfruttare il fatto che l'avversario posiziona il peso sulla sola gamba sinistra."}
{"id": "3035774", "revid": "1442080", "url": "https://it.wikipedia.org/wiki?curid=3035774", "title": "Hyphochytridiomycetes", "text": "Hyphochytridiomycetes \u00e8 una classe appartenente al phylum Heterokonta che comprende 15 specie di organismi simili agli oomiceti, dai quali si differenziano per\u00f2 per la presenza di un unico flagello nelle zoospore. Sono organismi acquatici, parassiti di alghe e funghi o saprofiti su residui di vegetali o insetti."}
{"id": "3035775", "revid": "1573940", "url": "https://it.wikipedia.org/wiki?curid=3035775", "title": "Saravan", "text": "Sar\u0101v\u0101n (farsi \u0633\u0631\u0627\u0648\u0627\u0646) \u00e8 il capoluogo dello shahrest\u0101n di Saravan, circoscrizione Centrale, nella provincia del Sistan e Baluchistan in Iran. Aveva, nel 2006, una popolazione di 58.652 abitanti. Si chiamava Shastoon fino al 1926. Si trova vicino al confine con il Pakistan."}
{"id": "3035778", "revid": "1418004", "url": "https://it.wikipedia.org/wiki?curid=3035778", "title": "Charles Frazier", "text": "Biografia.\nL'autore si \u00e8 laureato nel 1973 presso la North Carolina University. Ha esordito nel 1997 con il romanzo \"Ritorno a Cold Mountain\" (\"Cold Mountain\") vincitore del National Book Award. Nel 2003 ne venne tratto l'omonimo film diretto da Anthony Minghella che ha ricevuto 7 \"nomination\" al premio oscar."}
{"id": "3035780", "revid": "984922", "url": "https://it.wikipedia.org/wiki?curid=3035780", "title": "Mara Abbott", "text": ""}
{"id": "3035781", "revid": "1186766", "url": "https://it.wikipedia.org/wiki?curid=3035781", "title": "J\u0101leq", "text": "J\u0101leq (farsi \u062c\u0627\u0644\u0642) \u00e8 una citt\u00e0 dello shahrest\u0101n di Saravan, circoscrizione di Jaleq, nella provincia del Sistan e Baluchistan in Iran. Aveva, nel 2006, una popolazione di 13.903 abitanti. Si trova a poca distanza dal confine con il Pakistan."}
{"id": "3035783", "revid": "599013", "url": "https://it.wikipedia.org/wiki?curid=3035783", "title": "Danya Abrams", "text": ""}
{"id": "3035788", "revid": "1573940", "url": "https://it.wikipedia.org/wiki?curid=3035788", "title": "Sirkan", "text": "S\u012brk\u0101n (farsi \u0633\u06cc\u0631\u06a9\u0627\u0646) \u00e8 una citt\u00e0 dello shahrest\u0101n di Saravan, circoscrizione di Sirkan, nella provincia del Sistan e Baluchistan in Iran. Aveva, nel 2006, una popolazione di 1.347 abitanti. "}
{"id": "3035790", "revid": "767487", "url": "https://it.wikipedia.org/wiki?curid=3035790", "title": "Avventurieri ai confini del mondo", "text": "Avventurieri ai confini del mondo (\"High Road to China\") \u00e8 un film del 1983 diretto da Brian G. Hutton e interpretato da Tom Selleck, qui nel suo primo ruolo da protagonista. La colonna sonora era composta da John Barry.\n\u00c8 stato il 27 \u00b0 film di maggior incasso del 1983, con un incasso di $ 28.445.927 negli USA.\nTrama.\nAnni 20 del XX secolo. Evie Tozer, una ereditiera inglese che pensa solo a divertirsi, mentre trascorre una vacanza a Istanbul, viene avvertita dal suo procuratore legale che deve rintracciare entro pochi giorni il padre, un eccentrico inventore del quale da qualche anno si sono perse le tracce, e riportarlo a Londra. Il socio inglese del padre, infatti, ha presentato una richiesta di dichiarazione di morte presunta e una sentenza in tal senso comporterebbe il passaggio di tutti i beni allo stesso socio. La ragazza decide quindi di andare alla ricerca del padre, le cui ultime notizie lo davano in Afghanistan. Ingaggia pertanto Patrick O'Malley, un irlandese semi-alcolizzato, asso dell'aviazione durante la prima guerra mondiale e proprietario di due aerei a elica (di nome \u00abDorothy\u00bb e \u00abLillian\u00bb) con cui si guadagna da vivere facendo l'istruttore di volo. Evie, provetta pilota, guida uno dei due aerei, mentre l'altro viene condotto da O'Malley, accompagnato dal meccanico Struts. Alla ricerca del padre di Evie, i tre attraverseranno l'India, l'Afghanistan e il Nepal, vivendo varie avventure, e giungeranno infine in Cina dove riusciranno finalmente a trovare Bradley Tozer impegnato a difendere con le armi un piccolo villaggio dalle mire di un locale signore della guerra. O'Malley ed Evie lo aiutano a vincere la battaglia finale, ma Bradley Tozer rifiuta di tornare a Londra.\nProduzione.\nAll'inizio del progetto il film \u00e8 stato pensato per essere interpretato da Roger Moore e Jacqueline Bisset sotto la direzione di John Huston. Poi Huston e Bissett abbandonarono e Bo Derek avrebbe dovuto recitare insieme a Moore, ma l'attrice abbandon\u00f2 perch\u00e9 voleva essere diretta solo da suo marito.\nLe riprese si sono svolte nella ex Jugoslavia con attori del posto e 4.000 comparse. La sede della compagnia cinematografica si trovava nella cittadina costiera adriatica di Opatija, in Croazia , situata sulla costa nord-occidentale del Golfo di Fiume, ai piedi del monte Ucka. Le scene ambientate in Afghanistan sono state girate a Kamenjak vicino a Rijeka, mentre le scene ambientate in Turchia sono state girate a Volosko e la battaglia finale in Cina \u00e8 stata girata a Boljun.\nIn origine, le repliche degli aerei Bristol F2B furono costruite da Vernon Ohmert nel Michigan. Questo tipo di velivolo era quello descritto nel romanzo, ma dopo la costruzione ci si rese conto che le repliche erano pericolose per volare in alta quota e furono sostituite da due biplani Stampe SV-4 forniti da Bianchi Aviation Film Servizi.\nCritica.\nIl film d'azione, nonostante riprese dall'alto molto suggestive e una trama ricca di colpi di scena, ha ricevuto critiche generalmente poco lusinghiere. \"Aerofiles\", un sito web storico dell'aviazione, ha considerato il film come \"Strettamente mediocre, con scene d'azione scadenti e il dialogo pi\u00f9 piatto da questo lato della Grande Muraglia\".\nChristopher John ha recensito \"High Road to China\" in \"Ares Magazine\" # 14 e ha commentato che \"Nella migliore delle ipotesi \u00e8 carino e in qualche modo accattivante, ma non \u00e8 quello che le persone che si aspettano un altro film come Indiana Jones hanno in mente...\"\nCiononostante \u00e8 considerato uno dei migliori film girati sulla scia del successo di Indiana Jones e i predatori dell'Arca perduta. Tuttavia il materiale originale ha preceduto la produzione di Indiana Jones di alcuni anni, infatti il romanzo da cui \u00e8 tratto \u00e8 stato scritto nel 1977 da Jon Cleary.\nSi dice che sia stato dato il ruolo principale a Selleck come una sorta di \"premio di consolazione\" per aver dovuto rinunciare al ruolo di Indiana Jones andato a Harrison Ford a causa di problemi nei diritti con Magnum, P.I."}
{"id": "3035792", "revid": "1573940", "url": "https://it.wikipedia.org/wiki?curid=3035792", "title": "Hiduch", "text": "H\u012bd\u016bch (farsi \u0647\u06cc\u062f\u0648\u0686) \u00e8 una citt\u00e0 dello shahrest\u0101n di Saravan, circoscrizione di Hiduch, nella provincia del Sistan e Baluchistan in Iran. Aveva, nel 2006, una popolazione di 1.065 abitanti. \nIl 16 aprile 2013 un terremoto di magnitudo 7,8 (scala Richter) reca molti danni e vittime alla citt\u00e0."}
{"id": "3035794", "revid": "729019", "url": "https://it.wikipedia.org/wiki?curid=3035794", "title": "Breda Ba.46", "text": "Il Breda Ba.46 era un bombardiere medio trimotore ad ala bassa realizzato dall'azienda italiana Societ\u00e0 Italiana Ernesto Breda all'inizio degli anni trenta del XX secolo e rimasto allo stadio di prototipo.\nDerivato direttamente dal precedente Ba.32 destinato al mercato civile, venne proposto alla Regia Aeronautica non ottenendo per\u00f2 alcuna commissione per cui il progetto venne interrotto dopo la costruzione del primo ed unico esemplare.\nStoria del progetto.\nAll'inizio degli anni trenta la Breda decise di affacciarsi sul mercato del trasporto civile intraprendendo la progettazione del nuovo Ba.32. Il prototipo, immatricolato I-SEBM, venne portato in volo per la prima volta nel 1931 con buoni risultati, tuttavia l'azienda italiana non fu in grado di ricevere alcun ordine di produzione ed il programma venne interrotto.\nIl progetto allora venne rivisitato in chiave militare, riprogettando la fusoliera, modificando l'ala e destinandolo al ruolo di bombardiere medio.\nDescrizione tecnica.\nIl Ba.46 era un velivolo dall'impostazione classica, trimotore da ala bassa con carrello fisso.\nLa fusoliera, a sezione rettangolare, incorporava la cabina di pilotaggio chiusa, posizionata a scalino immediatamente dopo il motore anteriore e caratterizzata da una finestratura piatta. La cabina ospitava il pilota ed il co-pilota/marconista, seduti in sedili affiancati, mentre posteriormente erano presenti le tre postazioni difensive destinate ai mitraglieri. Posteriormente terminava in un impennaggio classico monoderiva dotato di piani orizzontali controventati.\nL'ala, montata bassa, disponeva di un alettone per ogni semiala.\nIl carrello d'atterraggio era fisso, triciclo posteriore, con i due elementi principali posizionati sotto le ali, dotati di ammortizzatori oleo-elestici, collegati tramite una struttura tubolare alle gondole motore, e che racchiudevano le ruote in due carenature aerodinamiche. Posteriormente era integrato da un ruotino d'appoggio posizionato sotto la coda.\nLa propulsione era inizialmente affidata a tre motori Alfa Romeo AR.125 RC.35, un radiale 9 cilindri posti su un'unica stella raffreddato ad aria in grado di erogare una potenza pari a 650 CV (480 kW). I tre motori erano contenuti in altrettante gondole, protetti da cappottature NACA, e posizionati uno all'apice anteriore della fusoliera e i restanti sul bordo d'attacco delle semiali. Il velivolo saliva a 5\u00a0000 m in 18 minuti.\nL'armamento si basava su cinque mitragliatrici Breda-SAFAT MC.7,7 calibro 7,7 mm, due posizionate anteriormente, due in una torretta dorsale e una in una postazione ventrale. La capacit\u00e0 di carico bellico era pari a 2.000\u00a0kg di bombe o 12 soldati completamente equipaggiati.\nImpiego operativo.\nIl prototipo cos\u00ec modificato, che assunse la designazione Ba.46, venne portato in volo per la prima volta nel 1934 rivelando, al pari del suo predecessore civile, buone caratteristiche di volo. Presentato alle autorit\u00e0 militari della Regia Aeronautica, non suscit\u00f2 per\u00f2 lo sperato interesse non ottenendo alcuna commissione. Il progetto venne cos\u00ec definitivamente accantonato ed il prototipo fu demolito dopo qualche tempo."}
{"id": "3035795", "revid": "729019", "url": "https://it.wikipedia.org/wiki?curid=3035795", "title": "Stazione di Fanciullata", "text": "La stazione di Fanciullata \u00e8 una fermata ferroviaria a servizio del comune di Deruta.\nLa gestione degli impianti \u00e8 affidata a FCU s.r.l..\nStoria.\nLa fermata venne aperta il 12 luglio 1915 con il proposito di servire meglio la cittadina di Deruta, in quanto la stazione di Deruta risultava distante dal capoluogo comunale.\nDal 25 dicembre 2017 la stazione \u00e8 stata chiusa in attesa dei lavori di manutenzione di impianti e sostituzione dei binari.\nStruttura ed impianti.\nIl fabbricato viaggiatori \u00e8 una semplice struttura rettangolare di colore ocra, a due piani, nessuno dei quali \u00e8 accessibile all'utenza.\nNon sono presenti altri fabbricati.\nTrattandosi di una fermata ferroviaria, il piazzale \u00e8 composto dal solo binario di piena linea.\nMovimento.\nPasseggeri.\nIl traffico passeggeri \u00e8 modesto, nonostante lo scalo si trovi in una localit\u00e0 a circa due chilometri dal centro storico di Deruta.\nIl servizio viaggiatori \u00e8 espletato dalla societ\u00e0 FCU s.r.l.. Sono circa sedici i treni che effettuano servizio in questa stazione che \u00e8 classificata da FCU come \"fermata a richiesta\"; le destinazioni sono Terni, Aquila e Perugia Sant'Anna."}
{"id": "3035798", "revid": "486946", "url": "https://it.wikipedia.org/wiki?curid=3035798", "title": "I tre Super Saiyan", "text": ""}
{"id": "3035800", "revid": "122276596", "url": "https://it.wikipedia.org/wiki?curid=3035800", "title": "Ura-nage", "text": "L'Ura-Nage (letteralmente \"proiezione all'indietro\") \u00e8 la trentottesima tecnica del Goky\u014d, appartenente al quinto gruppo del Ry\u016b.\nL'Ura-Nage \u00e8 di difficile applicazione sia in allenamento che in combattimento; tale difficolt\u00e0 \u00e8 data dall'inarcamento del corpo dell'esecutore che, se non sufficiente, non genera la spinta necessaria a lanciare il bersaglio oltre le proprie spalle. La tecnica ha una netta somiglianza con molte mosse utilizzate nel wrestling professionistico, soprattutto il Suplex.\nEsecuzione.\nLa tecnica \u00e8 realizzabile con squilibrio indietro a seguito di un attacco di Uke. \"Situazione ideale \u00e8 quella presentata nel Nage-no-kata dalla tecnica di Seoi-nage\". Tori si abbassa ponendo il piede destro davanti a quelli di Uke e il sinistro dietro al proprio arto destro. La mano destra di colui che esegue la tecnica si posiziona esattamente all'altezza del centro della cintura del compagno, mentre la mano sinistra viene posta in posizione centrale, sul dorso di Uke. La testa di Tori poggia fra il petto e il fianco destro di Uke. La fase di proiezione \u00e8 composta dal difficile inarcamento della schiena dal quale dovrebbe conseguire una proiezione ad arco.\nContraccolpi.\nCome quasi tutte le tecniche di sacrificio, non \u00e8 possibile portare un attacco successivo in caso di fallimento, dal momento che Tori si troverebbe con le spalle a terra e Uke pronto ad immobilizzarlo. I possibili contraccolpi da parte di colui che inizialmente subisce la tecnica sono invece: O-uchi-gari e Ko-uchi-gari."}
{"id": "3035802", "revid": "486946", "url": "https://it.wikipedia.org/wiki?curid=3035802", "title": "La minaccia del demone malvagio", "text": ""}
{"id": "3035803", "revid": "223378", "url": "https://it.wikipedia.org/wiki?curid=3035803", "title": "Haldol", "text": ""}
{"id": "3035805", "revid": "1833487", "url": "https://it.wikipedia.org/wiki?curid=3035805", "title": "Yoon Jong-hwan", "text": "Carriera.\nGiocatore.\nClub.\nYoon, dopo aver giocato nella squadra universitaria della Dong-A, passa al calcio professionistico giocando nella squadra coreana dello Yukong Elephants, dove rimarr\u00e0 per diversi anni. \nDurante la sua carriera cambier\u00e0 molte squadre, trasferendosi in Giappone per ben due volte, prima al Cerezo Osaka, nel 2000 e poi nel Sagan Tosu, nel 2006. E il Sagan Tosu, sar\u00e0 proprio la sua ultima squadra, terminando cos\u00ec la sua professione in Giappone, in J. League 2, nel 2007.\nNazionale.\nYoon, ha fatto il suo esordio nella nazionale sudcoreana nel 1994, giocando ben 40 partite e partecipando anche al mondiale di calcio FIFA del 2002.\nAllenatore.\nInizia la sua carriera nella squadra giapponese del Sagan Tosu, iniziando dalle giovanili nel 2008, fino ad arrivare ad allenare la prima squadra, prima come vice e poi come primo allenatore, dal 2009 al 2014. Nel 2017 passa al Cerezo Osaka, dove vince una Coppa dell'Imperatore e la Coppa di J. League, per poi essere licenziato l'anno successivo, verso la fine del 2018, per mancanza di risultati.\nNel 2020 viene ingaggiato dalla squadra giapponese del JEF United Ichihara Chiba."}
{"id": "3035807", "revid": "1793900", "url": "https://it.wikipedia.org/wiki?curid=3035807", "title": "Enrico II di Rodez", "text": "Origine.\nEnrico, secondo il \"Veterum Scriptorum, Tome I\", era il figlio del Conte di Rodez, Ugo IV e di Isabelle de Roquefeuil, figlia di Raimondo II Signore di Roquefeuil e della moglie Delfina di Turenne, come ci viene confermato dal testamento della madre, Isabelle.&lt;br&gt;Secondo il documento n\u00b0 IV dei \"Documents Carlat, Tome I\" ( non consultato), Ugo IV di Rodez era il figlio maschio primogenito del Conte di Rodez, Enrico I e di Alcayette d'Escoraille [de Scoralha] signora di B\u00e9navent, Vic e Marmiesse, figlia di Guido II Signore d'Escorailles (Cantal) e della moglie Beatrice\nBiografia.\nDi Enrico si hanno scarse notizie: rimase vedovo della sua seconda moglie, Mascarose, dop il 1291; infatti in quella data, secondo la \"Histoire g\u00e9n\u00e9alogique de la maison d'Auvergne, Tome II\", Mascarose fece il suo testamento.\nNel 1301, secondo la \"Histoire g\u00e9n\u00e9alogique de la maison d'Auvergne, Tome II\", Enrico II, fece testamento ed aveva disposto che Cecilia sarebbe stata la sua erede per la contea di Rodez, mentre alle altre figlie lasciava i feudi minori.\nSecondo un manoscritto del convento di Rodez, Enrico II mor\u00ec il 4 settembre del 1304 e fu sepolto nel monastero di Bonval, accanto al padre.\nMatrimoni e figli.\nEnrico II aveva sposato nel 1256, Marchesa, figlia di Barral (signore di Baux e visconte di Marsiglia) e di Sibylle d'Anduze, come ci viene confermato dal contratto di matrimonio, del Veterum Scriptorum, Tome I. Marchesa mor\u00ec presto (prima del 1270).&lt;br&gt;Enrico da Marchesa ebbe una figlia:\nDopo essere rimasto vedovo, Enrico II si spos\u00f2 in seconde nozze con Mascarose, figlia del Conte di Comminges, Bernardo VI e di Teresa di cui non si conoscono gli ascendenti.&lt;br&gt;Enrico da Mascarose ebbe tre figlie:\nRimasto vedovo nel 1292, Enrico si rispos\u00f2 per la terza volta nel 1302 con Anna di Poitiers (\u2020 1351), figlia di Aymar III di Valentinois, come ci conferma la \"Histoire g\u00e9n\u00e9alogique des ducs de Bourgogne de la maison de France\", che rimasta vedova (nel 1304), si rispos\u00f2, nel 1313, con Giovanni I delfino d'Alvernia.&lt;br&gt;Enrico da Anna non ebbe alcuna discendenza.\nMecenate e trovatore.\nSecondo il professore ordinario di Filologia Romanza nella Facolt\u00e0 di Lettere e Filosofia dell'Universit\u00e0 di Messina, Saverio Guida, nel suo \"Jocs poetici alla corte de Enrico II di Rodez\" (Modena) (1983) (non consultato) riporta che diversi trovatori vennero sostenuti dal mecenatismo di Enrico II che fu anche lui un trovatore; inoltre l'argomento \u00e8 trattato anche da Margarita Egan, nel suo \"The Vidas of the Troubadours\", che riporta che di Enrico II ci sono rimaste sei poesie: quattro \"tenzones\" e due \"partimen\" (se non altro cinque \"torneyamens\"). La sua breve \"vida\" ci riferisce di uno scambio di distici tra \"lo coms de Rodes\" (il conte di Rhodes) e Uc de Saint Circ. Il conte dichiara di avere rimesso in piedi Uc con il suo generoso mecenatismo. Tra gli altri trovatori che vennero sostenuti alla corte di Enrico c'erano Guiraut Riquier, Folquet de Lunel, Cerver\u00ed de Girona e Bertran Carbonel."}
{"id": "3035811", "revid": "838137", "url": "https://it.wikipedia.org/wiki?curid=3035811", "title": "Volejbol'nyj klub Samorodok", "text": "Il Volejbol'nyj Klub Samorodok (in russo \"\u0432\u043e\u043b\u0435\u0439\u0431\u043e\u043b\u044c\u043d\u044b\u0439 \u043a\u043b\u0443\u0431 \u0421\u0430\u043c\u043e\u0440\u043e\u0434\u043e\u043a\") \u00e8 stato un club russo di pallavolo femminile, con sede a Chabarovsk.\nStoria della societ\u00e0.\nIl Volejbol'nyj Klub Samorodok viene fondato nel 2000, partecipando al terzo livello del campionato russo. Gi\u00e0 nel 2003 il Samorodok giunge nel massimo livello del campionato russo, la Superliga. Il miglior risultato del club \u00e8 terzo posto ottenuto nella stagione 2006-07. In ambito europeo, il Samorodok ha partecipato alla Coppa CEV 2007-08, ottenendo il quarto posto nella final fuor a Belgrado, ed alla Challenge Cup 2009-10, giungendo agli ottavi.\nIn seguito alla retrocessione maturata nella stagione 2011-12 il club ha cessato di esistere. Parte della dirigenza ed alcune atlete di sono poi sposati al neonato Volejbol'nyj Klub Sachalin, che ne ha preso il posto in Vys\u0161aja Liga A."}
{"id": "3035812", "revid": "599013", "url": "https://it.wikipedia.org/wiki?curid=3035812", "title": "Nate Higgs", "text": ""}
{"id": "3035823", "revid": "1305772", "url": "https://it.wikipedia.org/wiki?curid=3035823", "title": "Sumi-gaeshi", "text": "Sumi-gaeshi (\u9685\u8fd4, \"rovesciata angolare con leva interna di coscia,\" letteralmente \"contrattacco nell'angolo\") \u00e8 la tecnica numero 25 del Gokyo ed \u00e8 la prima Nage waza del Quarto Kyu oltre a essere la terza tecnica del quarto gruppo del Nage no Kata. Classificabile come tecnica di sacrificio sul dorso (ma sutemi-waza), generalmente si effettua nel caso in cui i due judoisti siano in posizione difensiva (\"jigotai\"). Nelle odierne competizioni viene spesso usata come difesa nella lotta a terra, nel caso in cui l'avversario stia tentando di portare un attacco alla gola o un'altra \"katame-waza\" (tecnica di controllo).\nL'esecuzione.\nLa situazione ideale \u00e8 rappresentata da uno squilibrio in avanti a seguito di una spinta con la mano destra di un Uke posizionato in jijotai. La fase di impostazione della tecnica ricorda molto quella del Tomoe-nage. Tori squilibra avanti a destra l'avversario piazzando il piede sinistro all'interno di quelli di Uke. Successivamente, scivolando sul dorso, colui che attacca pone il collo del piede e la tibia (differentemente dal Tomoe-nage) sotto la coscia sinistra dell'avversario. Altra differenza col Tomoe-nage \u00e8 la fase di proiezione. La gamba destra spinge verso l'alto e indietro quella di Uke mentre con le braccia si tira nella stessa direzione. La caduta di Uke deve avvenire passando al di sopra della spalla sinistra dell'avversario.\nSuccessioni e contraccolpi.\nCome tutte le tecniche di sacrificio, \u00e8 molto difficile portare a termine una successione dopo aver fallito il primo attacco. L'unico attacco successivo che pu\u00f2 venir apportato \u00e8 il Tomoe-nage, cambiando la posizione del piede destro dalla gamba di Uke al suo addome. I possibili contraccolpi sono le due agganciate: O-uchi-gari e Ko-uchi-gari.\nVideo.\nEsecuzione della tecnica da diverse angolazioni."}
{"id": "3035827", "revid": "1543377", "url": "https://it.wikipedia.org/wiki?curid=3035827", "title": "Guecheme", "text": "Guecheme \u00e8 un comune rurale del Niger facente parte del dipartimento di Dogondoutchi nella regione di Dosso."}
{"id": "3035830", "revid": "1143375", "url": "https://it.wikipedia.org/wiki?curid=3035830", "title": "Episodi di Army Wives - Conflitti del cuore (prima stagione)", "text": "La prima stagione della serie televisiva Army Wives - Conflitti del cuore \u00e8 stata trasmessa negli Stati Uniti dal 3 giugno al 26 agosto 2007 su Lifetime.\nIn Italia la stagione \u00e8 andata in onda dal 1\u00ba novembre 2007 su Fox Life e dal 12 luglio 2010 per la prima volta in chiaro su Rai 2.\nNasce la trib\u00f9.\nTrama.\nRoxy sposa dopo solo quattro giorni di fidanzamento il soldato semplice Trevor LeBlanc, e si trasferisce con i suoi due figli nella casa di lui, nella base militare Fort Marshall. Nelle sue difficolt\u00e0 ad adattarsi alla vita militare, viene aiutata da altre tre mogli di militari : Pamela Moran ha affittato il suo utero per problemi economici ed \u00e8 incinta di due gemelli, ma mente a tutti dicendo che i figli sono suoi e del marito Chase, Denise Sherwood viene picchiata dal figlio Jeremy mentre suo marito Frank \u00e8 in missione e Claudia Joy \u00e8 sposata con il generale Holden. Anche Roland, marito del tenente colonnello Joan Burton, entra nel gruppo.\nQuando Pamela partorisce in anticipo nel bar dove lavora Roxy, chiede ai suoi nuovi amici di mantenere il segreto sulla sua gravidanza.\nDopo la nascita.\nTrama.\nI genitori dei gemelli che Pamela ha partorito sono fuori citt\u00e0, quindi lei \u00e8 costretta a prendersi cura dei bambini fino al loro ritorno. Sar\u00e0 ospite a casa di Claudia Joy. Trevor sa di dover partire per l'Iraq a breve, e chiede a Roxy di adottare i suoi figli. Denise viene soccorsa da Roxy durante una violenza di Jeremy. Joan si ubriaca durante una cena romantica con Roland e lo accusa di averla tradita, lui capisce che la moglie soffre di stress post-traumatico dal suo rientro dall'Afghanistan. Pamela viene consolata dal marito Chase quando deve separarsi dai bambini che ha partorito.\nL'arte della separazione.\nTrama.\nAmanda, la figlia maggiore di Claudia Joy, viene arrestata a una manifestazione per la pace e rischia di compromettere la reputazione del padre, il generale Holden. Un sottoposto di Joan viene ricoverato in ospedale per sindrome da stress post-traumatico e Roland, che vi lavora come psichiatra, capisce che in missione \u00e8 successo qualcosa di cui Joan non vuole parlargli. Denise viene a sapere che il marito Frank era a bordo di un elicottero che \u00e8 caduto in Iraq, nessuno sa se sia morto o disperso. Il padre biologico di uno dei figli di Roxy si rifiuta inizialmente di dare il consenso per l'adozione, ma firma i documenti dopo aver parlato con Trevor.\nUno di noi.\nTrama.\nDenise non ha ancora notizie di Frank, e vorrebbe partire per cercarlo ma Claudia Joy riesce a dissuaderla. Il sottoposto di Joan, dopo il ricovero in psichiatria, entra nell'ufficio di Roland e prende lui e Claudia Joy come ostaggi con la richiesta di incontrare Joan. Dopo qualche ora di paura, un cecchino riesce a sparare al soldato, uccidendolo sotto gli occhi di Roland e Claudia Joy.\nTrevor diventa ufficialmente padre dei figli di Roxy.\nIl 4 luglio.\nTrama.\nRoxy scopre che Marilyn, una vicina di casa pettegola, ha una relazione extramatrimoniale, ma le promette di non raccontarlo a nessuno. Durante il picnic del 4 luglio a casa di Claudia Joy, Chase viene chiamato improvvisamente per una missione della Delta Force ed \u00e8 costretto a partire subito, gettando Pamela nello sconforto.\nChi siamo.\nTrama.\nClaudia Joy e Michael si preoccupano per la figlia Amanda quando scoprono che esce con Jeremy. Mentre gioca con i figli, Trevor si ferisce a un ginocchio e non ottiene il permesso per andare in missione. La madre di Roxy, Marda, arriva alla base.\nPartenze.\nTrama.\nRoxy non si fida della madre, che \u00e8 stata un'alcolista e ha reso difficile la sua infanzia. Per fare una sorpresa alla figlia, Marda le organizza una festa di compleanno insieme a Pamela. Jeremy decide di arruolarsi nell'esercito, mentre Claudia Joy e Michael raccontano ad Amanda del passato violento di Jeremy per convincerla a lasciarlo.\nSentirsi soli.\nTrama.\nAmanda \u00e8 arrabbiata con i suoi genitori che non approvano la relazione tra lei e Jeremy. Denise, dopo 18 anni, decide di riprendere il tirocinio come infermiera per ottenere l'abilitazione. Mentre Chase \u00e8 in missione, Pamela incontra un suo vecchio amico, Scott, ma non riesce a tradire Chase. Roland va a letto con una giornalista. Roxy conosce una vedova, Delores, che non accetta di dover lasciare la base dopo la morte del marito.\nNessuno \u00e8 perfetto.\nTrama.\nJoan torna alla base, e Roland si sente in colpa per averla tradita. Frank non vuole che Denise frequenti il tirocinio da infermiera, vorrebbe che la moglie non lavorasse. A una festa, Claudia Joy sente Lenore, sua rivale, e il marito generale Baker che litigano. Quando Lenore si accorge che Claudia Joy li ha sentiti, inizia a mettere in giro brutte voci sul suo passato.\nPanni sporchi.\nTrama.\nHannah White, un'amica di Claudia Joy, arriva alla base per partecipare a una commemorazione in onore di suo marito, deceduto in missione. Quando scopre che Hannah ha intenzione di rivolgersi alla Corte Suprema per scoprire la verit\u00e0 sulla morte di suo marito, che sembra essere stato ucciso dal fuoco amico, Claudia Joy \u00e8 costretta a chiederle di andare via da casa sua per salvaguardare la reputazione del generale Holden. Il caso di Hannah \u00e8 fonte di litigi tra le mogli dei soldati : Denise pensa che stia sbagliando a mettersi contro l'esercito, Pamela invece pensa che stia facendo la cosa giusta, e chiede a Roxy di prendere una posizione.\nVerit\u00e0 e Conseguenze.\nTrama.\nPer fermare le voci che Lenore sta spargendo sul suo conto, Claudia Joy rivela agli amici che da giovane ha investito e ucciso un ragazzo. Frank deve partire per una missione, quindi Denise cerca di convincerlo ad andare a trovare il figlio Jeremy, con cui non parla da quando ha scoperto che picchiava Denise. Pamela riceve un'offerta di lavoro dalla stazione radio della base. All'inizio rifiuta, ma poi accetta di condurre un programma in cui le mogli dei soldati possano confrontarsi ed esprimere le loro opinioni. Roland confessa a Joan di averla tradita, il loro matrimonio \u00e8 in pericolo, e Roland esce dalla base per dormire in un hotel.\nRegole d'ingaggio.\nTrama.\nRoland picchia un uomo che ha molestato Roxy all'Hump Bar, e finisce in prigione. Joan va a prenderlo, ma lui si rifiuta di tornare a casa. Roxy \u00e8 rimasta lievemente ferita nella rissa, quindi Trevor, preoccupato, le chiede di lasciare il lavoro. Roxy capisce che nessun lavoro per lei potr\u00e0 essere stabile, a causa dei continui trasferimenti dei soldati. Chase torna a casa e si sente imbarazzato quando Pamela racconta in radio della loro notte di passione. Michael \u00e8 nominato Comandante della base dopo il congedo del generale Baker. Amanda scompare e Claudia Joy capisce che \u00e8 andata a trovare Jeremy.\nGoodbye Stranger.\nTrama.\nAmanda lascia Jeremy per seguire i suoi progetti, anche se ha paura di essere incinta. Lo confessa a Claudia Joy, che le sta accanto durante il test di gravidanza, che \u00e8 negativo. Joan scopre di essere incinta, ma Roland ha gi\u00e0 accettato un lavoro a Chicago e sta per partire. Per il momento, lascia ogni decisione in sospeso chiedendo a Roland di partire comunque perch\u00e9 non sa se vuole tenere il bambino. Viene rilevato un furto di esplosivi all'interno della base, questo crea allarme tra i residenti. La sera Roxy, Claudia Joy, Roland, Denise e Amanda sono all'Hump Bar quando George, il marito di Marylin, entra con una bomba con l'intenzione di uccidere Marylin che sta fuggendo col suo amante. L'episodio si conclude con l'esplosione della bomba."}
{"id": "3035834", "revid": "712828", "url": "https://it.wikipedia.org/wiki?curid=3035834", "title": "Taglio bordolese", "text": ""}
{"id": "3035836", "revid": "196493", "url": "https://it.wikipedia.org/wiki?curid=3035836", "title": "Chytridiomycetes", "text": ""}
{"id": "3035837", "revid": "1543377", "url": "https://it.wikipedia.org/wiki?curid=3035837", "title": "Kieche", "text": "Kieche \u00e8 un comune rurale del Niger facente parte del dipartimento di Dogondoutchi nella regione di Dosso."}
{"id": "3035839", "revid": "288268", "url": "https://it.wikipedia.org/wiki?curid=3035839", "title": "Autostrade in Spagna", "text": ""}
{"id": "3035840", "revid": "287204", "url": "https://it.wikipedia.org/wiki?curid=3035840", "title": "Episodi di Army Wives - Conflitti del cuore (seconda stagione)", "text": "La seconda stagione della serie televisiva Army Wives - Conflitti del cuore \u00e8 stata trasmessa negli Stati Uniti dall'8 giugno al 2 novembre 2008 su Lifetime.\nTi ricorderai il mio nome.\nTrama.\nLa puntata viene scandita dalla voce di Pamela che si sfoga alla radio dopo l'attentato all'Hump bar, per mano di un commilitone della base. Nel suo corso scopriamo chi \u00e8 vivo, ferito o deceduto, e come la comunit\u00e0, gli amici e parenti, reagiscono a quelli eventi terribili ed inaspettati. Sono morte quattro persone: l'attentatore, la moglie Marylin, il suo amante Eddie e Amanda, la figlia di Claudia Joy e Michael.\nStranieri in terra straniera.\nTrama.\nTrevor \u00e8 arrivato in Iraq sano e salvo, e comincia il lavoro con la sua unit\u00e0. A Fort Marschall, Claudia e Micheal Holden stanno facendo i conti con la morte della loro primogenita Amanda supportati nella vita di tutti i giorni, dalle amiche di lei. Roxy si occupa della sistemazione del suo ex-capo Betty per tenersi occupata. Pamela e Chase sono in contrasto per la segretezza che lui deve tenere in missione e che obbliga lei a non sentirlo mai a differenza delle altre mogli. Roland e Joan aspettano finalmente il figlio/a tanto desiderato/a, soprattutto dall'uomo, e dopo un po' di tentennamenti dovuti alla carriera e alla sua posizione Joan decide di non abortire.\nVoltare pagina.\nTrama.\nRoxy e Betty hanno i loro primi scontri dovuti alla convivenza e all'esuberanza dei figli della giovane. Chase cerca di passare al meglio il tempo con i suoi figli e di farsi perdonare per la lunga lontananza, avendo per\u00f2 dei contrastri con Kathy e la sua pre-annunciata mancanza alla recita. Claudia Joy avr\u00e0 difficolt\u00e0 a recuperare la sua serenit\u00e0 con la Chiesa dopo la morte della figlia, e verr\u00e0 aiutata da un \"amico immaginario\" di Finn che invece si prender\u00e0 una cotta per lei. Emmalin sentir\u00e0 la mancanza del rapporto con sua madre e si sfogher\u00e0 con Roland; al quale poi porter\u00e0 diversi amici che sono in cerca di consigli e di un appoggio. Denise si occuper\u00e0 di un soldato ferito che ha perso entrambe le gambe e mentre lei cerca di sollevargli il morale, lui l'aiuta regalandole la sua moto.\nLasciare la trib\u00f9.\nTrama.\nTrevor viene ferito in Iraq durante un pattugliamento, e dopo qualche spostamento in Europa, annuncia il suo ritorno in patria per la riabilitazione. Michael Holden in crisi per la morte di Amanda comincia a pensare al pensionamento. Joan Burton risente dei sintomi della gravidanza e comincia il corso speciale dell'esercito per le donne nel suo stato. Denise si decide a provare la moto sotto consiglio di Getty, che scoprir\u00e0 poi essere un medico dell'ospedale dove lavora. Roland entusiasmato dal buon lavoro svolto per aiutare Emma e i suoi compagni decide di tentare il ruolo da consulente nella scuola della base, che per\u00f2 gli viene rifiutato poich\u00e9 i posti sono gi\u00e0 occupati. Tuttavia gli verr\u00e0 offerto il posto di supplente di lettere che lui volentieri accetter\u00e0. Nel frattempo, molti famigliari delle vittime dell'attentato devono fare i conti con i famigliari dell'attentatore. Betty, alla faccia del cancro, decide di ricostruire l'Hump bar e di affidare la direzione dei lavori a Roxy.\nIl ritorno dell'eroe.\nTrama.\nL'intera puntata \u00e8 scandida dal ritrovamento in Vietnam del corpo di un commilitone creduto disperso, ora dichiarato ufficialmente morto; mentre il Generale Holden e il suo staff, compresa la moglie, cercano i parenti alla base e di convincerli a presenziare alla commemorazione, Trevor \u00e8 tornato e fa i conti con la fama d'eroe dopo il suo gesto in Iraq. Denise e Getty si avvicinanano un po' di pi\u00f9 grazie alle moto, mentre Frank dal fronte intimorito dal cambiamento della moglie decide di vendere la moto a sua insaputa. Questo scatena un piccolo diverbio che si risolve in fretta anche se non con serenit\u00e0.\nIl sangue non \u00e8 acqua.\nTrama.\nDenise e Getty sono sempre pi\u00f9 affiatati sul lavoro, mentre lei litiga con il marito al telefono. Trevor sente la mancanza della sua unit\u00e0 e di dover tornare in servizio il prima possibile. Il programma di Pamela viene sospeso dopo una discussione in onda sull'impatto che le partenze hanno sui figli dei militari. Joan ha i primi contrasti d'opinione con l'ufficiale che dovr\u00e0 sostituirla. Claudia aiuter\u00e0 una madre soldatessa nel rapporto con la figlia. Betty lascia la base per la California dopo aver constatato che Roxy pu\u00f2 occuparsi da sola dell'Hump bar.\nTerritorio inesplorato.\nTrama.\nRoland e Joan scoprono il sesso del bimbo che stanno aspettando : \u00e8 una femmina. Roxy lavora duramente per ricostruire e riaprire l'Hump Bar dopo la morte di Betty. Pamela partecipa a un pranzo con i colleghi di Chase e le rispettive mogli, e quando si accorge che una di loro \u00e8 molto ricca, cosa che non pu\u00f2 essere spiegata dal solo stipendio del marito, comincia a sospettare che gli uomini della Delta Force stiano eseguendo qualche attivit\u00e0 illegale.\nFedelt\u00e0.\nTrama.\nRoland riceve nel suo studio una studentessa che gli confessa di essere omosessuale, e di aver paura di ammetterlo perch\u00e9 teme che questo comprometterebbe la carriera nell'esercito che sogna. Quando gli altri professori scoprono che Roland si \u00e8 chiuso a chiave nel suo studio con la studentessa, e che successivamente si sono visti da soli in un bar, lo accusano di molestie. La ragazza, per non farlo licenziare, fa finalmente coming out. Roxy assume una cameriera che cerca di sedurre Trevor. Chase viene arrestato, confermando i sospetti di Pamela, che per\u00f2 \u00e8 convinta che il marito sia innocente. Si scoprir\u00e0 infatti che stava lavorando sotto copertura per smascherare le appropriazioni illegali di un suo collega.\nGettare la rete.\nTrama.\nDenise \u00e8 preoccupata per il suo rapporto con Getty quando scopre che Frank sta per tornare dall'Iraq. Roxy inizia a frequentare le lezioni serali con Roland per prendere il diploma. Pamela fa amicizia con una giornalista che vuole scrivere un articolo su di lei sul giornale della base. \nFalsit\u00e0.\nTrama.\nJoan ha un distacco della placenta ed \u00e8 costretta a rimanere a letto fino al termine della gravidanza. Trevor \u00e8 preoccupato perch\u00e9 a causa della sua ferita rischia di essere congedato e dover lasciare l'esercito. Frank sente che qualcosa \u00e8 cambiato in Denise.\nMadri e mogli.\nTrama.\nLa madre di Claudia Joy va a farle visita e lei si accorge che c'\u00e8 qualcosa che non va. Roland riceve una studentessa il cui padre \u00e8 morto in missione. Roxy non ha fiducia in s\u00e9 e non riesce a superare il test per il diploma. Ci riuscir\u00e0 solo al terzo tentativo, con il supporto di Trevor e di Roland.\nGrandi aspettative.\nTrama.\nAll'arrivo di suo padre nella base, Claudia Joy scopre che i suoi genitori stanno divorziando a causa della dipendenza dal gioco del padre, di cui non sapeva niente. Pamela riceve telefonate da un grande fan, che le manda dei fiori a casa e le crea preoccupazione. Roxy pensa che Trevor stia abusando degli antidolorifici che gli vengono prescritti per la ferita alla spalla.\nPorti sicuri.\nTrama.\nPamela \u00e8 preoccupata, perch\u00e9 lo stalker ha preso contatto con i suoi figli al parco. Roxy confessa a Roland dei suoi sospetti sulla dipendenza del marito, e Roland \u00e8 costretto a dirlo a Joan perch\u00e9 teme che Trevor possa mettere in pericolo la sua salute. Jeremy deve partire per la sua prima missione.\nImmunit\u00e0 diplomatica.\nTrama.\nTrevor ha un piccolo incidente in macchina, che lo spinge ad ammettere e curare la sua dipendenza. Denise e Frank decidono di separarsi prima della partenza di lui per l'Iraq. Pamela affronta finalmente il suo stalker, che viene arrestato : \u00e8 il marito di una soldatessa. Trevor riceve una stella d'argento e decide di donarla alla famiglia di un suo commilitone morto in missione. Un politico straniero in visita ufficiale alla base tenta di violentare Claudia Joy, ma non pu\u00f2 essere arrestato a causa dell'immunit\u00e0 diplomatica.\nGrazie per avermi ascoltato.\nTrama.\nJennifer, una nuova moglie, arriva alla base e si mette subito in competizione con Claudia Joy. Roland riceve la visita di sua madre, che fa subito amicizia con Joan e la aiuta a prendersi cura della figlia Sarah Elizabeth. \nSacrifici.\nTrama.\nEmmalin incontra il suo amico di penna, il soldato Logan. Jennifer cerca di mettersi tra Emmalin e sua madre Claudia Joy. Denise fa amicizia con la moglie di un soldato ferito che rischia di diventare cieco. Joan e Roland cercano una tata per la loro figlia, con l'aiuto della madre di Roland, ma non trovano nessuna candidata adatta e Roland decide di lasciare il lavoro per occuparsi della figlia a tempo pieno.\nTutto in famiglia.\nTrama.\nRoxy chiede aiuto a Pamela per mancanza di personale al \"Betty's Bar&amp;Ristorant\" e in quella giornata, ritorna Marda con il suo nuovo compagno. Claudia e Micheal sono in ansia perch\u00e9 Emmalin esce ancora Logan (un giovane soldato della base, ma comunque maggiorenne), dopo qualche discussione acconsentono alla loro frequentazione, credendola la \"strategia\" migliore. La spalla di Trevor \u00e8 guarita e lui torner\u00e0 presto in servizio attivo senza restrizioni. Denise ha richiamato Mac per parlare al gruppo \"Guerrieri in Transizione\". Joan e Roland sono riluttanti a staccarsi dalla piccola Sarah Elisabeth ma Claudia Joy riuscir\u00e0 a convincerli a concedersi una cenetta intima, anche se con reticenza. Roxy nota una mancanza di denaro nell'incasso del bar e crede che la colpevole sia Marda.\nPaul Wesley\nPartenze, arrivi.\nTrama.\nJoan torna al lavoro e subito si scontra con Evan, il suo sostituto. Trevor \u00e8 stato riassegnato e per questo viene promosso al grado di Sergente, la sua nuova unit\u00e0 tuttavia non partir\u00e0 prima di qualche settimana. Betty \u00e8 morta e per Roxy \u00e8 stato come perdere una madre quindi le organizza una commemorazione. Marda gelosa del rapporto tra sua figlia e Betty sta per ricadere nell'alcool, ma Trevor interviene in tempo e la porta agli alcolisti anonimi. Micheal Holden viene promosso e riassegnato alla N.A.T.O. e Emmalin si rifiuta di partire. Denise e Mac fanno l'amore e anche Frank si lascia andare con un ufficiale del servizio segreto. Pamela deve affrontare il discorso 'delle api e dei fiori' con Kathy dopo qualche incidente a scuola.\nQuando il dovere chiama.\nTrama.\nDenise e Mac stanno ufficialmente insieme, ma la sua ex LeeAnn arriva in citt\u00e0 intenzionata a riconquistarlo. Frank e Jeremy s'incomtrano al fronte. Claudia Joy e Micheal preparano la partenza per Bruxelles. In citt\u00e0 arriva il nipote di Betty che dopo aver fatto un'offerta per il bar cerca invece di accaparrarselo con la forza. Trevor confida a Roxy che vuole un figlio suo prima della partenza, perch\u00e9 teme di morire. Il sostituto del Generale Holden \u00e8 un vecchio commilitone di Evan che ovviamente lo preferisce a Joan (seconda in comando sotto Holden), che quindi viene riassengnata al fronte. Jennifer diventa quindi il nuovo Presidente del Comitato e cancella il programma di Pamela alla radio, inserendone uno tutto suo. Emmalin e Logan scappano insieme."}
{"id": "3035841", "revid": "1543377", "url": "https://it.wikipedia.org/wiki?curid=3035841", "title": "Kor\u00e9 Ma\u00efroua", "text": "Kor\u00e9 Ma\u00efroua \u00e8 un comune rurale del Niger facente parte del dipartimento di Dogondoutchi nella regione di Dosso."}
{"id": "3035842", "revid": "287204", "url": "https://it.wikipedia.org/wiki?curid=3035842", "title": "Kore Mairoua", "text": ""}
{"id": "3035843", "revid": "1652635", "url": "https://it.wikipedia.org/wiki?curid=3035843", "title": "Bensonhurst", "text": "Bensonhurst \u00e8 un quartiere della citt\u00e0 di New York situato nella parte sud-occidentale del borough di Brooklyn.\nGeografia.\nBensonhurst confina con i seguenti altri quartieri: Gravesend a sud-est, Midwood ad est, Borough Park a nord, Dyker Heights ad ovest, e Bath Beach a sud-ovest.\nStoria.\nIl quartiere deve il suo nome ad Arthur W. Benson, presidente della \"\"Brooklyn Gas Light\", che a met\u00e0 del XIX secolo acquist\u00f2 i terreni di quest'area con tutte le fattorie, per poi rivenderli in piccoli lotti, dando il via all'urbanizzazione della zona.\nSociet\u00e0.\nLa popolazione di Bensonhurst una volta era composta quasi esclusivamente da immigrati di origini italiane ed ebree. Oggi \u00e8 ancora molto numerosa la comunit\u00e0 italiana, che \u00e8 la pi\u00f9 grande in termini numerici, seguita da quelle degli immigranti provenienti dalla ex Unione Sovietica, dall'America latina e dalla Cina, tanto che \u00e8 presente una \"Chinatown\"\" con locali ed attivit\u00e0 commerciali."}
{"id": "3035844", "revid": "1543377", "url": "https://it.wikipedia.org/wiki?curid=3035844", "title": "Matankari", "text": "Matankari \u00e8 un comune rurale del Niger facente parte del dipartimento di Dogondoutchi nella regione di Dosso."}
{"id": "3035848", "revid": "1305772", "url": "https://it.wikipedia.org/wiki?curid=3035848", "title": "Grand'Anse", "text": ""}
{"id": "3035850", "revid": "33689", "url": "https://it.wikipedia.org/wiki?curid=3035850", "title": "Ferrarino Trogni da Ferrara", "text": "Poesia.\nFlorilegio.\nFerrarino \u00e8 soprattutto conosciuto come il compilatore di un florilegio di poesia lirica occitana aggiunto alla fine del manoscritto \"D\"(Modena, Bibl. Estense, ms. oc, R, 4,4), un canzoniere italiano del 1254. Fu egli stesso un poeta. La sua \"vida\" venne scritta all'inizio del suo florilegio, entrambi scritti in Italia. Da questa biografia sappiamo che compose non pi\u00f9 di due \"canso\" e una \"retroensa\" (o \"retroncha\"), ancorch\u00e9 fosse un compositore di \"sirventesi\" e distici; questa contraddizione nella \"vida\" probabilmente significa che compilava i migliori \"sirventes\" estraendone distici.\nDell'opera di Ferrarino possediamo soltanto una \"cobla\" di una \"tenzone\" composta in Italia insieme a Raimon Guillem, aggiunta al florilegio (cos\u00ec racconta la \"vida\" di Ferrarino) solo pi\u00f9 tardi dal proprietario del libro, il quale desiderava che il suo antologista venisse ricordato. Da quel poco rimasto della sua opera, tuttavia, si pu\u00f2 evincere che Ferrarino fosse stato un abile paroliere in lingua occitana accademica da lui acquisita e, per le sue strutture originali, le sue opere meritano di essere incluse nel corpus del trobar clus. Nei suoi lavori perduti, tuttavia, potrebbe non esservi questa caratteristica dominante (\"clus\"), cos\u00ec insolita nei trovatori italiani.\nDalla sua scelta fatta per i brani del suo florilegio si possono desumere altre caratteristiche di Ferrarino poeta: una preferenza per lavori moralistici e didattici. Se egli fosse stato gi\u00e0 vecchio, come indica la sua \"vida\", quando soggiorn\u00f2 alla corte dei Da Camino a Treviso, \u00e8 probabile che avesse composto la sua breve antologia per Gherardo III da Camino (\"Giraldo\" o \"Girardo\"), in modo da istruire i suoi tre figli: la famosa Gaia della \"Divina Commedia\" di Dante Alighieri, Rizzardo, e Guecellone. Che ci fossero poeti occitani didattici in Italia \u00e8 ormai noto: Uc Faidit vi compose il suo \"Donat\" e Terramagnino da Pisa la sua \"Doctrina\". D'altra parte, il florilegio di Ferrarino potrebbe essere stato scritto senza uno scopo specifico o con un obiettivo generale in mente. Oppure pu\u00f2 essere stato concepito per uno studente privato, certo Tuisio o Tuixio, poi maestro (fl. 1302). Alcuni di questi lavori potrebbero essere \"italiani\" mascherati tramite ortografia provenzale in modo da insegnare quest'ultima al suo giovane allievo. Ferrarino, chiamato \"doctor proen\u00e7alium\" dai suoi biografi per \"sab molt be letras\" (conoscere molto bene le Lettere), potrebbe essere stato un insegnante di occitano e latino (\"letras\" significa \"latino\").\nBiografia.\nIdentificazione.\nUn certo \"Ferrarino, maestro di grammatica\", della famiglia Trogni di Ferrara, menzionato nel 1330, \u00e8 stato identificato con il trovatore. Questo allunga la vita del poeta in modo considerevole, ma c'\u00e8 un riferimento in un \"juramentum fidelitatis praestitum anno 1310 a populo ferrariense Clementi pp.\u00a0V\" (un giuramento di fedelt\u00e0 della popolazione di Ferrara per Papa Clemente V nel 1310) a un \"Magister Ferrarinus doctor grammatice\" (\"Maestro Ferrarino, dottore di grammatica\") e \"Guicardus\" (o \"Gui\u00e7ardus\") \"filius dicti magistri Ferrarini\" (\"Guizzardo, figlio del summenzionato maestro Ferrarino\"). \u00c8 generalmente accettato che questo sia lo stesso \"Maistre Ferari de Feirara\" del florilegio, spostando cos\u00ec indietro la sua data almeno al 1310, fermo restando l'anno 1330 il probabile riferimento. Il padre e il figlio che prestarono giuramento al papa si diceva fossero \"contrata sexti Sancti Romani\" (proprietari di un sesto di San Romano).\nFerrarino \u00e8 probabilmente anche il Ferrarino dei Trogni, figlio di Bartolomeo, trovato a Padova nel 1317, 1325 e 1330. Questo Ferrarino ebbe un figlio, Guizzardo, che appare in un documento di Este del 1313: \"Ego Gui\u00e7ardus filius magistri Ferarini de Trongnis de Ferraria doctoris gramatice sacri palatij notarius\" (\"Io, Guizzardo, figlio del maestro Ferari de Trogni de Ferraria, dottore di grammatica e notaio del sacro palazzo [i.e. Santa Sede]\"). Perci\u00f2, il trovatore era Ferrarino Trogni da Ferrara e viveva a Padova nel 1330. Ci\u00f2 costituisce dunque una data importante nella letteratura occitana italiana, essendo uno degli ultimi eventi databili riguardante il trovatore.\nVida.\nNella sua \"vida\" si legge che \"qan ven ch'el fo veil \u2026 anava a Trevis a meser Guiraut da Chamin et a sos filz\" (\"quando si fece vecchio, non viaggiava molto, se non per andare a Treviso per [vedere] il signor Giraut de Chamin e i suoi figli\"). Se questo Ferrarino era vecchio quando andava alla corte trevigiana, possibilmente prima della morte di Gherardo (26 marzo 1307), deve essere stato molto vecchio (probabilmente ultraottantenne) al tempo della sua morte (1330 o posteriore). Dei suoi ultimi anni non sappiamo niente ed \u00e8 probabile che fosse ancora vivo quando venne fatta la stesura della sua biografia. (Potrebbe averla scritta anche lui stesso).\nLa \"vida\" elogia a dismisura i contributi di Ferrarino dati alla poesia occitana. \"Egli cap\u00ec al meglio come inventare (\"trobaire\") poesie in provenzale [i.e. occitano] pi\u00f9 di ogni altro uomo che mai ci fosse stato in Lombardia,\" o almeno cos\u00ec narra il suo biografo. Era inoltre apprezzato per la sua comprensione della lingua, per la sua scrittura (probabilmente inclusa la calligrafia), e per la realizzazione di \"libri buoni e belli\". Partecip\u00f2 alla cultura di corte degli Este a Ferrara, la sua citt\u00e0 natale, per molti anni, diventando simile a un campione a cui tutti gli altri aspiranti trovatori chiedono consigli letterari/linguistici, chiamandolo loro \"maestro\".\nLa \"vida\" contiene anche un riferimento a una sua relazione amorosa. Si diceva che Ferrarino nella sua giovinezza avesse amato una certa signora Turcla, ovviamente della casa dei Turchi (o Turcli), dimostrando molte buone intenzioni verso di lei. In seguito lascia la corte d'Este e viene accolto (per l'amicizia che vi era tra le due famiglie) in quella dei Caminesi di Treviso."}
{"id": "3035852", "revid": "1543377", "url": "https://it.wikipedia.org/wiki?curid=3035852", "title": "Soucoucoutane", "text": "Soucoucoutane \u00e8 un comune rurale del Niger facente parte del dipartimento di Dogondoutchi nella regione di Dosso."}
{"id": "3035853", "revid": "352448", "url": "https://it.wikipedia.org/wiki?curid=3035853", "title": "Ferrari da Ferrara", "text": ""}
{"id": "3035854", "revid": "352448", "url": "https://it.wikipedia.org/wiki?curid=3035854", "title": "Ferrarino dei Trogni da Ferrara", "text": ""}
{"id": "3035857", "revid": "84171021", "url": "https://it.wikipedia.org/wiki?curid=3035857", "title": "Episodi di Army Wives - Conflitti del cuore (terza stagione)", "text": "La terza stagione della serie televisiva Army Wives - Conflitti del cuore \u00e8 stata trasmessa negli Stati Uniti dal 7 giugno all'11 ottobre 2009 su Lifetime.\nNonostante il migliore dei piani.\nTrama.\nEmmalin e Logan vengono fermati da Trevor prima di sposarsi, e Logan viene spedito in Corea per qualche mese. Micheal \u00e8 pi\u00f9 che deciso a tenere la famiglia unita a qualsiasi costo e riprogramma la partenza. Denise viene licenziata dall'ospedale per 'cattiva condotta' a causa della sua relazione con Mac (suo ex-paziente), che per\u00f2 ne discute con LeeAnn (la sua vecchia fiamma) e la lascia. Roxy distrugge il motore della macchina e per questo litiga con Trevor, inoltre cerca un avvocato per impedire la cessione del bar al nipote di Betty. Pamela indaga sul suddetto nipote e scopre che \u00e8 un truffatore e insieme lo fanno arrestare. A Frank viene dato il comando di un'operazione rischiosa dopo che lui ha scoperto il 'tradimento' della moglie. Micheal cede e lascia che Emmalin e Claudia Joy rimangano a Charleston.\nDietro-front.\nTrama.\nL'intera base ce l'ha con Denise per il suo tradimento, compresi gli amici. Roland si arrabbia quando scopre che un suo ex-compagno d'universit\u00e0 star\u00e0 per ricevere un prestigioso premio in Medicina, mentre lui \u00e8 costretto ad accudire la figlia. Roxy e Trevor continuano a litigare poich\u00e9 lui desidera un figlio e lei no. Pamela si occuper\u00e0 di parlare al gruppo di \"Sostegno alle Familie\". Claudia Joy dovr\u00e0 occuparsi di tutte quelle incombenze burocratiche e pratiche che seguono la cancellazione della partenza. Frank e la sua unit\u00e0 risultano bloccati e circondati in territorio nemico e Denise teme il peggio. Jennifer si dimostra cortese, ma sempre pi\u00f9 ostile.\nTrasferirsi.\nTrama.\nDopo ore di agonia Denise scopre che Frank sta bene. Roxy organizza un mercatino per pagare i debiti col fisco accumulati da Betty. Pamela cerca di accaparrarsi l'assegnazione di una casa pi\u00f9 grande, ora che i figli stanno crescendo. Frank viene rimandato a Fort Marschall con il titolo di Supervisore della Guerra Simulata. Trevor viene punito poich\u00e9 uno dei soldati sotto il suo comando ha fatto partire un colpo accidentale. Roland si scontra con uno psicologo civile mentre cerca di aiutare un soldato a lui affidato durante il suo turno di notte. Joan ed Evan si scontrano nuovamente sulla leadership. Claudia trova un appartamento dove lei ed Emmalin possono finalmente trasferirsi, quando Micheal torna a casa.\nIn arrivo.\nTrama.\nA Micheal viene revocato l'ordine di Comandante della NATO. Ritornato a Fort Marschall viene promosso a Comandante di Divisione divenendo generale con due stelle. Emmalin si scontra con i genitori su vari nuovi aspetti della sua personalit\u00e0. Pamela effettua il trasloco nella nuova casa. Jeremy Sherwood al fronte, viene salvato da un cane randagio durante un'azione e subito lo nomina mascotte della squadra, il Sergente tuttavia gli ordina di liberarsene. Roland scopre che il lavoro di Price ha un suo scopo sociale e umano, e accetta di creare una societ\u00e0 insieme. A Joan viene offerto il ruolo di Capo dell'Intelligense della 23\u00aa Divisione, che lei per\u00f2 rifiuta decidendo di partire con la sua squadra. Frank torna a Fort Marschall e chiede a Denise di lasciare la casa e trovarsi un avvocato per il divorzio.\nSeparazione.\nTrama.\nRoxy riapre l'Hump Bar, ma con scarso successo e Viola si offre come Manager poich\u00e9 ha bisogno di soldi. Joan e Roland decidono di battezzare Sara Elisabeth. Emmalin e i genitori si scontrano ancora su diversi aspetti. Frank e Denise decidono di lasciare da parte gli avvocati e di contattare un mediatore. A Pamela viene offerto il posto di assistante del coach di football, intanto Chase torna a casa. Roland parla con le ragazze per comunicare loro che Denise ha deciso di partire, e finalmente fanno pace.\nDisponibilit\u00e0 familiare.\nTrama.\nClaudia Joy presta il vestitino di Amanda a Joan per il battesimo della figlia. Il cane Lucky, mascotte del battaglione di Jeremy Sherwood arriva clandestino alla base e crea il caos; il colonnello Barton incarca Trevor di portarlo al centro di detenzione per animali della base, ma lui preferisce adottarlo. Chase e Pamela litigano. Roland chiede aiuto a Claudia per operare una bambina irachena ferita a un braccio. Denise svuota la casa congniugale dei suoi effetti in attesa di trasferirsi. L'intera comunit\u00e0 partecipa al battesimo di Sara Elisabeth.\nChe la guerra abbia inizio.\nTrama.\nDenise e Frank si rendono conto di amarsi ancora e decidono di riprovarci, appellandosi all'aiuto di un terapista che li consiglia di ricominciare dal corteggiamento. Roxy ha ancora molte riserve riguardo al cane Lucky. Joan ed Evan Connor sono sempre pi\u00f9 ai ferri corti, al punto che quando viene loro affidato l'incarico e l'attuazione di due diversi piani per la \"Guerra Simulata\", Evan imbroglia. Pamela ha alcune perplessita su come l'allenatore gestisce il gruppo e le partite dei ragazzi. Amin arriva ospite a casa Holden e dopo qualche momento di adattamento si sfoga per la morte della sua famiglia, innescando anche Emmalin che si lascia consolare dalla madre. La giovane irachena viene poi operata con successo. Chase viene richiamato in servizio.\nSimulazioni di guerra.\nTrama.\nClaudia Joy organizza una riunione straordinaria del \"Gruppo di Sostegno alle Famiglie\" per raccogliere fondi per la riabilitazione di Amin in Iraq, ma alcune mogli sono contrarie tra cui Jessica; l'intervento di un giovane maggiore risolver\u00e0 la situazione. Il rapporto tra Frank e Denise \u00e8 ancora un po' acerbo. Pamela aiuta una giovane moglie del suo corso July, ad aumentare le entrate lasciando che organizzi una vendita di 'articoli' a casa sua e l'evento si rivela molto interessante. Partono i giochi delle \"Simulazioni di Guerra\", Joan Barton ed Evan Connor sono a capo dei due gruppi rivali. Trevor vuole usare i giochi per dimostrare ci\u00f2 che vale dopo la nota di biasimo avuta da Connor. Il gruppo vincitore sar\u00e0... e Connor verr\u00e0 trasferito al Pentagono.\nRitorno a casa.\nTrama.\nRoxy teme che le sue carenze nello studio siano passate al figlio pi\u00f9 piccolo Finn, ma in realt\u00e0 il bambino \u00e8 molto dotato e il preside consiglia il trasferimento a una scuola privata. Trevor \u00e8 alle prese con il test per diventare Sergente. Claudia Joy ha un'importante cena da organizzare e deve accompagnare a Francoforte Amin che ritorna in Iraq, ma all'ultimo gli zii decidono di trasferirsi in Turchia per via degli attentati alle famiglie d'interpreti. Emmalin si confronta con il padre e si riappacificano. Denise decide di rinunciare alla moto nel tentativo di riconquistare Frank, ma \u00e8 lui a capire che deve adattarsi, purtroppo viene richiamato. Il centro di assistenza psichiatrica di Roland ha bisogno di fondi e il suo socio decide di fare un tour informativo per raccimolarli. Joan teme per l'equilibrio di un soldato della sua unit\u00e0.\nRagazze dell'Alabama.\nTrama.\nRoxy gestisce il bar con la sua nuova collaboratrice, che vuole renderlo pi\u00f9 vivace e in linea con i tempi. Contratta quindi un gruppo rock per suonare alla sera, mentre Roxy casualmente aiuta una donna piacente di mezza et\u00e0, che scopre essere anch'essa dell'Alabama. Nonostante la diffidenza, Roxy ottiene le confidenze della donna, che scopre essere stata una nota cantante suol di qualche anno prima, ormai non pi\u00f9 sulle scene; si trova al Forte nel tentativo di rintracciare suo figlio che non vede da molti anni. Roxy riesce a trovare il ragazzo, che per\u00f2 si rifiuta di incontrare la madre. Questa, delusa, lascia il Forte e Roxy la lascia per la sua strada, nonostante il reiterato tentativo di convincerla a cantare e suonare nel locale, almeno per una sera. Tentativo dal felice esito per la sua socia, che la invece la convince: la serata si tramuta in un grande successo e con la partenza della donna per Nashville, sua grande aspirazione di giovent\u00f9.\nUna vedova allegra.\nTrama.\nClaudia Joy, aiutata da Denise, organizza la visita al Forte da parte della vedova di un noto senatore americano. Questa si rivela tutt'altro che dimessa e pregna del suo stato vedovile, tant'\u00e8 che sconvolge il tranquillo tran tran organizzato per lei: frequenta militari, abbonda con gli alcolici, frequenta locali notturni; ma infine riveste il suo ruolo istituzionale all'atto dell'inaugurazione di un edificio sociale. Frattanto Roxy riesce a far accettare il figlio Finn presso una prestigiosa scuola privata, fruendo pure di una borsa di studio, seppur parziale. Trevor rassicura comunque Roxy che potranno fronteggiare le spese, grazie al bar che va bene e alla futura posizione di Sergente reclutatore che gli far\u00e0 guadagnare di pi\u00f9, oltre che tenerlo di stanza al Forte per almeno tre anni. Nel mentre Claudia Joy e Denise si recano di notte presso una SPA per il fine settimana, regalo da parte della vedova in segno di riconoscenza, sono coinvolte in un incidente stradale causato da un improvviso annebbiamento visivo da parte di Claudia.\nLa prima reazione.\nTrama.\nGrazie alle sue conoscenze d'infermiera Denise salva la vita a Claudia Joy, riacquistando la fiducia e l'affetto di Micheal Holden. L'incidente tuttavia, permette di riscontrare alcune anomalie nel sangue di Claudia che grazie a diversi esami scopre di avere un grave problema di glicemia. Finn \u00e8 alle prese con il suo primo giorno nella nuova scuola, con un ambiente scolastico e un lignaggio differente dal suo che costringe Roxy a fare un discorso sulla povert\u00e0. T.J. il secondo figlio diviene geloso delle maggiori attenzioni dedicate al fratello, ma Trevor rimedia con una giornata di pesca molto speciale tra un incontro e l'altro alla \"Scuola di Reclutatori\". Jeremy Sherwood ha una pessima giornata nel deserto a causa di un attentato che colpisce membri della sua unit\u00e0 durante un pattugliamento e sente il bisogno di chiamare a casa, Frank nel frattempo \u00e8 a Washington per lavoro.\nObbligo d'informare.\nTrama.\nClaudia Joy comincia la terapia con l'insulina per combattere il diabete, ma la notizia della malattia l'ha sconvolta tanto da desiderare di non farlo sapere a nessuno al di fuori della famiglia, ma durante un piccolo incidente Denise scopre tutto. Trevor viene assegnato al Centro per Reclutatori di Charlestong dove comincia i primi turni tra difficolt\u00e0 e buoni propositi. Frank scopre che Denise ha salvato la vita a Claudia durante l'incidente e cerca di persuaderla a tornare al lavoro, lei conferma di averci pensato ma preferirebbe quello di Paramedico. Pamela \u00e8 sempre pi\u00f9 preoccupata per il ritorno di Chase dalla missione e fa il diavolo a quattro per scoprire dov'\u00e8 e se sta bene, quando poi scopre che \u00e8 ricoverato nel Reparto Speciale della Delta Force alla base, non si schioda di l\u00ec fino a vederlo. Roland organizza una serata speciale per lui e Joan prima della partenza, ma le ostriche guastano la festa costringendo i poveretti ad ore di veglia nel bagno.\nQualcuno deve sapere.\nTrama.\nChase \u00e8 ferito ma \u00e8 ritornato dalla missione relativamente 'intero'. Trevor comincia a lavorare con le possibili reclute da lui individuate, ma Kanessa una giovane studentessa ha problemi familiari che le impediscono di seguire il corso, l'intervento di Joan risolve parzialmente la situazione. Claudia Joy ancora non accetta di essere diabetica e rifiuta di rivelare l'informazione ai pi\u00f9, ma l'incontro con una compagna di scuola di Emmalin nella sua stessa condizione le aprir\u00e0 gli occhi. Denise comincia i turni di Paramedico sotto un supervisore, mentre lei e Frank hanno trovato una nuova complicit\u00e0. Jeremy chiama i genitori dopo aver visto un commilitone suo amico morire al suo posto e loro lo consolano come possono. Roxy cerca di tenere abbada il desiderio di Trevor di aver un figlio suo a causa di alcune insicurezze, ma poi riflette e decide di lasciarsi andare. Pamela scopre che Chase non \u00e8 rimasto ferito in un incidente con l'elicottero ma \u00e8 stato torturato dai terroristi.\nMentre il tempo passa.\nTrama.\nRoxy e Pamela si recano presso una casa di cura per uno spettacolo che i figli devono eseguire, non avendo pi\u00f9 posti a sedere, le due rimangano nella sala aspetto, in attesa che i figli termino la rappresentazione. Nel frattempo due anziane signore si siedono con loro e le fanno compagnia, raccontado come hanno vissuto il dramma della seconda guerra mondiale, i loro amori e le amicizie, molto simile a ci\u00f2 che vivono attualmente il gruppo di Fort Marshall.\nOmissioni e bugie.\nTrama.\nTrevor antepone il lavoro alla famiglia pi\u00f9 di quello che si temeva e per questo litiga con Roxy; Kanessa la sua prima recluta si appresta ad entrare nell'esercito. Chase ancora non parla a Pamela delle torture subite e lei non capisce il perch\u00e9. Jeremy torna a casa e si organizza una festa in suo onore, poi lui va a trovare la famiglia del suo amico soldato morto in azione. Joan parte per l'Iraq e poche ore dopo Roland deve scongiurare una crisi poich\u00e9 Sarah Elizabeth si ammala improvvisamente di polmonite, la piccola guarisce ma l'uomo non informa la moglie della situazione e Claudia sostiene la sua decisione.\nPalla in buca.\nTrama.\nDenise, Pamela, Roxy e Claudia Joy partecipano a un torneo di golf per beneficenza. Denise, molto competitiva, litiga con Roxy che ha rovinato la partita. Roland cerca di aiutare una paziente tossicodipendente, ma per errore viene arrestato insieme al collega, che fugge lasciandogli in eredit\u00e0 l'attivit\u00e0 del centro di recupero. Roland capisce che in passato deve aver fatto qualcosa di illegale, infatti l'FBI irrompe nell'edificio cercandolo. Jeremy incontra il cane che gli ha salvato la vita in Iraq, Lucky, che \u00e8 stato adottato dai LeBlanc. La sera si ubriaca e va all'Hump bar, dove Roxy si rifiuta di servirgli alcolici e chiama Denise. Provocato da un gruppo di ragazzi, Jeremy picchia uno di loro e scoppia una rissa. Michael scopre che l'esercito vuole chiudere una base, e che Fort Marshall \u00e8 in pericolo.\nSotto attacco.\nTrama.\nMichael e Claudia Joy organizzano la cerimonia di promozione di Michael. Pamela litiga con Chase e gli chiede di lasciare la Delta Force per stare accanto alla sua famiglia. Jeremy deve affrontare le conseguenze della rissa che ha causato all'Hump bar. Roxy riceve l'ordine di chiudere il bar proprio a causa della rissa, e questo provoca grossi problemi economici per la sua famiglia. L'episodio si chiude con uno sparo a casa di Denise: il sospetto \u00e8 che Jeremy si sia suicidato."}
{"id": "3035861", "revid": "857138", "url": "https://it.wikipedia.org/wiki?curid=3035861", "title": "Tibiri", "text": "Il toponimo Tibiri pu\u00f2 riferirsi a due diverse localit\u00e0 del Niger:"}
{"id": "3035865", "revid": "1543377", "url": "https://it.wikipedia.org/wiki?curid=3035865", "title": "Tibiri (Dosso)", "text": "Tibiri \u00e8 un comune rurale del Niger facente parte del dipartimento di Dogondoutchi nella regione di Dosso."}
{"id": "3035866", "revid": "729019", "url": "https://it.wikipedia.org/wiki?curid=3035866", "title": "Showtime (Ry Cooder)", "text": "Showtime \u00e8 il sesto album di Ry Cooder \u00e8 stato registrato dal vivo a San Francisco al The Great American Music Hall il 14 e 15 dicembre del 1976 ed \u00e8 stato pubblicato nel 1977."}
{"id": "3035867", "revid": "99364373", "url": "https://it.wikipedia.org/wiki?curid=3035867", "title": "Episodi di Army Wives - Conflitti del cuore (quarta stagione)", "text": "La quarta stagione della serie televisiva Army Wives - Conflitti del cuore \u00e8 stata trasmessa negli Stati Uniti dall'11 aprile 2010 su Lifetime.\nIn Italia la stagione va in onda dal 1\u00ba ottobre 2010 all'11 febbraio 2011 su Fox Life.\nIn chiaro va in onda dal 10 agosto 2011 su Rai 2.\nDanni collaterali.\nTrama.\nFrank e Denise capiscono che Jeremy ha cercato di suicidarsi e lo fanno ricoverare in psichiatria. Joan si \u00e8 ferita a un occhio in Iraq e si sta sottoponendo a una delicata operazione chirurgica che potrebbe farle perdere la vista. Pamela va in vacanza con i figli al mare, senza avvertire il marito Chase, che pensa che lo voglia lasciare. Claudia Joy viene nominata Moglie dell'Anno.\nCicatrici.\nTrama.\nRoland raggiunge Joan in Germania, dove lei si sta riprendendo dall'operazione e recupera la vista. Denise e Frank stanno vicini a Jeremy, che \u00e8 in ospedale e grazie all'aiuto di Roland inizia ad affrontare la morte del suo amico in missione e il suo tentativo di suicidio. Trevor \u00e8 costretto a trovarsi un secondo lavoro per i problemi economici causati dalla chiusura forzata dell'Hump bar. Roxy, con l'aiuto di Claudia Joy, cerca di convincere il comando della base a permettere la riapertura del suo bar.\nFronte interno.\nTrama.\nLenore scopre che Emmalin ha partecipato a una festa dove una ragazza era ubriaca, e cerca di mettere in cattiva luce Claudia Joy per vincere il premio come Moglie dell'Anno. Terence Prince, il collega di Roland che era fuggito perch\u00e9 ricercato dall'FBI per un attentato, torna da Roland e gli chiede un prestito. Roland lo denuncia e lo fa arrestare, perch\u00e9 non vuole mettersi nei guai a causa sua. Roxy e Trevor dicono ai loro figli TJ e Finn che arriver\u00e0 un fratellino o una sorellina, ma i due bambini non la prendono bene.\nSenza alternativa.\nTrama.\nClaudia Joy accompagna Emmalin a visitare i College, e incontra una sua vecchia compagna della facolt\u00e0 di Giurisprudenza, che adesso \u00e8 professoressa universitaria. Roland organizza il primo compleanno di Sarah Elizabeth : vuole che tutto sia esattamente come lo ha immaginato Joan, che parteciper\u00e0 in videoconferenza dall'Iraq, ma all'ultimo momento non riesce a collegarsi. Pamela si informa su cosa comporterebbe il divorzio con Chase : i suoi bambini dovrebbero lasciare la scuola e lei perderebbe l'assicurazione sanitaria. Ricardo, una delle reclute di Trevor, non si presenta al suo addestramento. Trevor andr\u00e0 a cercarlo per convincerlo a rispettare il contratto che ha firmato e a partire.\nRose e pistole.\nTrama.\nEmmalin e Michael programmano una giornata al mare per la Festa della mamma, ma la visita improvvisa della zia Edie manda tutti i loro progetti in fumo. Il figlio della zia Edie \u00e8 disperso da pi\u00f9 di trent'anni, Claudia Joy organizzer\u00e0 per lei una commemorazione. Anche Trevor vuole organizzare una festa per Roxy, ma i suoi impegni non glielo permettono.\nManovre evasive.\nTrama.\nPamela e Claudia Joy organizzano un concerto nella base. Roland propone a Joan di far partecipare al concerto anche i suoi soldati in Iraq attraverso una videoconferenza, che viene predisposta con l'aiuto di Pamela. Nel frattempo Roxy e Denise cercano di aiutare Marisol, una ragazza che viene picchiata dal marito e che decide dopo anni di violenze di denunciarlo e farlo congedare con disonore.\nGravi perdite.\nTrama.\nPamela non sa se deve fidarsi di Chase e dei suoi tentativi di stare accanto alla famiglia. Lui le promette di lasciare la Delta Force entro quattro anni. Claudia Joy fa domanda di ammissione per terminare i suoi studi in Legge, ma si sente fuori luogo perch\u00e9 tutti gli altri studenti sono giovani. Dopo il suo aborto spontaneo, Roxy sta affrontando momenti difficili e Trevor chiede aiuto a Roland. Jeremy viene promosso al grado di Specialista e chiede a Denise di potersi arruolare di nuovo.\nPasso e chiudo.\nTrama.\nJoan ritorna alla base, ma al suo ritorno Sarah Elizabeth si rifiuta di stare con sua madre. Denise scopre di essere incinta.\nInvece Emmaline, durante una partita di Hockey si frattura la gamba. Pamela affronta suo marito, ma i due discutono; la loro figlia, sentendo la loro discussione, decide di scappare da Claudia Joy Holden.\nNuovi ordini.\nTrama.\nDopo sei mesi, Pamela ha ormai divorziato con Chase e ha affittato un appartamento fuori dalla base. Tuttavia ha problemi a gestire le spese, dato che non ha ancora trovato lavoro. Chase all'inizio all'oscuro di tutto, si offre di aiutarla. Denise comincia a fare progetti per il suo bambino assieme a Frank; quest'ultimo, a cui era stata affidata Sara Elizabeth per una sera, si trova in difficolt\u00e0 e chiama Michael: con fatica i due riescono a gestirla. Claudia Joy trova un gruppo di studio su consiglio di un professore. Nel frattempo Roxy scopre che il motivo per cui non riesce a rimanere incinta si pu\u00f2 risolvere prendendo una semplice pillola e lo dice felice a Trevor. Lui per\u00f2 le rivela che ha ricevuto l'ordine di partire per l'Afghanistan.\nLa sicurezza innanzitutto.\nTrama.\nAlla base si aspetta con trepidazione il centesimo giorno senza incidenti sul campo. Denise, ormai incinta di sei mesi, lavora al centralino del 911 e riceve una chiamata da parte di un bambino, Taylor: sua madre ha avuto un incidente e ha perso conoscenza. Pamela aiuta Denise a rintracciare il bambino, riuscendo cos\u00ec a portare in salvo la donna.\nJoan \u00e8 sospesa dal lavoro per almeno trenta giorni a causa dei suoi problemi neurologici.\nCambio di ordini.\nTrama.\nPamela conosce la nuova amica di Chase, Kristy, ma pensa che passi troppo tempo con Katie e Lucas.\nFrank e Michael ricevono l'ordine di partire per l'Afghanistan. Joan \u00e8 in terapia, ma credendo di poter guarire in fretta, trascura la salute. Roxy e Trevor rivelano ai bambini che il padre partir\u00e0 a giorni. I piccoli sono sconvolti e TJ vuole fare l'uomo di casa. Trevor e Roxy litigano per questo.\nForte come l'esercito.\nTrama.\nMentre Joan continua la terapia e non riesce ad accettare il fatto che la ferita al cervello pu\u00f2 crearle dei problemi con il suo lavoro, si avvicinano i giorni della partenza di Frank, Michael, Trevor e Jeremy. Roxy vuole un bambino da Trevor, anche se sa che lui sar\u00e0 assente per un po'. I due quindi decidono di consultare un medico per avere un figlio mediante la fecondazione artificiale, ma dato che \u00e8 troppo costoso rinunciano a questa idea. Claudia Joy da quando il marito le ha detto che deve partire, ha continui incubi che non rivela a nessuno.\nDenise e Frank dopo aver saputo che avranno una bambina, ne decidono il nome: Molly. Pamela intanto, dopo un momento di quasi totale rifiuto, comincia a riconsiderare l'idea degli appuntamenti...\nAssente senza permesso.\nTrama.\nLe mogli ricevono delle e-mail dai mariti distanti e intanto la specialista Stiles viene arrestata per diserzione, poich\u00e9 deve occuparsi di sua figlia, in quanto nessuno riesce ad occuparsi di lei. Il professore Chandler e Claudia Joy si occupano della difesa della specialista.\nOmicidio a Charleston.\nTrama.\nMentre \u00e8 in servizio, Pamela arresta una ragazza coperta di sangue. Esclusa dalle indagini perch\u00e9 qualificata, decide di perlustrare la casa dove \u00e8 avvenuto l'omicidio e vi trova un'agente di Atlanta: Jeena. Il capo di Pamela le obbliga a lavorare insieme. Per entrambe, la ragazza \u00e8 innocente e viene scagionata in seguito al ritrovamento di un cadavere nel fiume, collegato all'omicidio precedente. I due omicidi sono legati da una pistola usata in un crimine precedente e dal fatto che entrambi i decessi sono di due militari. Jeena e Pamela indagando scoprono che il colpevole \u00e8 il capo di Pamela, Gibson, e dopo una sparatoria lo arrestano. Jeena propone a Pamela di fare l'esame da detective. Denise \u00e8 a casa di Claudia Joy quando arriva Joan per parlare di un problema che riguarda Michael.\nMarcia in avanti.\nTrama.\nClaudia Joy viene a sapere che l'elicottero su cui si trovava Michael \u00e8 precipitato e non ci sono notizie di sopravvissuti. Tutti sono quindi preoccupati, soprattutto Emmalyn. Intanto Jeena, la poliziotta che aveva lavorato con Pamela al caso di omicidio, offre a quest'ultima un posto come detective ad Atlanta e Pamela \u00e8 molto indecisa sul da farsi. Chiede consiglio a Roxy che sul momento le dice di fare ci\u00f2 che la renderebbe pi\u00f9 felice. Mentre Roxy cerca di gestire il dolore che le porter\u00e0 la lontananza dell'amica, Roland scopre un metodo per migliorare le sedute con i pazienti: la compagnia di Lucky, il cane della famiglia LeBlanc, li aiuta molto durante la terapia, decide cos\u00ec di adottare un cane. Nel frattempo si hanno nuove notizie dall'Afghanistan: ci sono tre ostaggi provenienti dall'elicottero, uno dei quali \u00e8 Michael, che vengono liberati da uomini della Delta, tra cui Chase. Data la buona notizia alla famiglia Holden, Joan rivela poi al marito che potr\u00e0 ritornare in servizio. Durante il diploma di Emmalyn, Michael torna alla base e riabbraccia la sua famiglia. Pamela incontra l\u00ec Chase, che le dice che lascer\u00e0 la Delta per lei. Intanto Jeremy chiama Denise per portarle buone notizie: presto si sposer\u00e0 con Tania Gabriel. Lo shock di questa rivelazione porta Denise ad avere le doglie e la quarta stagione termina con la nascita della piccola Molly."}
{"id": "3035870", "revid": "110157", "url": "https://it.wikipedia.org/wiki?curid=3035870", "title": "Kill the Poor", "text": "Kill the Poor \u00e8 il terzo singolo del gruppo musicale hardcore punk statunitense Dead Kennedys, pubblicato nell'ottobre 1980 dall'etichetta discografica Cherry Red. Il lato B del 45 giri \u00e8 \"In-sight\".\nIl brano \u00e8 stato scritto da Jello Biafra e East Bay Ray ed \u00e8 stato estratto dall'album d'esordio del gruppo, \"Fresh Fruit for Rotting Vegetables\".\nHa raggiunto la quarantanovesima posizione della classifica britannica dei singoli.\nIl brano.\nLa canzone consiste in una provocazione satirica: un invito ad eliminare i disoccupati e le persone che vivono in condizioni di povert\u00e0 mediante una bomba a neutroni, poich\u00e9 l'utilizzo di questa arma, \"bella, veloce, pulita ed efficace\", libererebbe la societ\u00e0 da questi \"parassiti\". Il testo del brano \u00e8 stato spesso associato ad una ironica proposta fatta da Jonathan Swift nel XVIII secolo, simile nel contenuto. Pare che l'idea per il brano sia venuta da una vecchia intervista dei Devo alla fanzine \"Search &amp; Destroy\". \"Kill the Poor\" divenne il terzo singolo estratto dall'album. La versione singolo \u00e8 un mix diverso della canzone rispetto a quella inclusa nell'album. Un'immagine del Congresso del Partito Repubblicano statunitense fu usata come pubblicit\u00e0 per il 45 giri.\nUna versione speciale della canzone, intitolata \"Disco Version\", venne eseguita e registrata il 3 marzo 1979 e successivamente pubblicata sull'album dal vivo \"Live at the Deaf Club\"."}
{"id": "3035871", "revid": "767487", "url": "https://it.wikipedia.org/wiki?curid=3035871", "title": "Yoko-gake", "text": "Yoko-gake (letteralmente \"Agganciamento laterale al piede\") \u00e8 l'ultima tecnica del Gokyo (numero 40) e fa parte delle tecniche di sacrificio laterali. \u00c8 ritenuta una delle tecniche pi\u00f9 pericolose dell'intero Gokyo per l'uke che subisce la tecnica. La pericolosit\u00e0 sta nel fatto che colui che subisce la tecnica non ha spazio a sufficienza per distribuire l'impatto della caduta e dovr\u00e0 provvedere da solo ad imprimere la rotazione necessaria a concludere l'azione poich\u00e9 altrimenti l'impatto col suolo potrebbe essere piuttosto violento e spesso accompagnato da un forte contraccolpo alla nuca. Il \"Yoko-gake\" \u00e8 una tecnica riservata ai judoka esperti. Massimo esponente di questa tecnica di sacrificio \u00e8 il \"sensei\" 10\u00ba dan Nagaoka che in passato ne aveva fatto una vera e propria specialit\u00e0.\nL'esecuzione.\nSituazione ideale \u00e8 data da uno squilibrio in avanti a destra mentre uke sta avanzando con la gamba destra. Tori compie una rotazione di 90 gradi da sinistra a destra indietreggiando la gamba destra. Facendo questo, il suo corpo si dovr\u00e0 posizionare in maniera perpendicolare rispetto a quello dell'avversario. Successivamente colui che attacca piazzer\u00e0 il piede sinistro dietro al tallone destro eseguendo uno squilibrio parallelo al gomito e in basso. La fase di proiezione avviene grazie al movimento di Tori che tende la gamba sinistra spingendo e al contempo spazzando il piede destro di Uke, lasciandosi cadere sul fianco sinistro.\nSuccessioni e contraccolpi.\nPrima del completamento del movimento si possono effettuare successioni con spazzate che non terminino a terra come ad esempio il De-ashi-barai e il Ko-soto-gari. Fra i possibili contraccolpi c'\u00e8 il Ko-uchi-gari o, elemento piuttosto singolare, la stessa Yoko-gake."}
{"id": "3035873", "revid": "1543377", "url": "https://it.wikipedia.org/wiki?curid=3035873", "title": "Corexit", "text": "Con il nome commerciale Corexit viene identificata una linea di solventi, utilizzata principalmente come disperdente delle chiazze di petrolio in caso di incidenti o grosse perdite di greggio in mare. \u00c8 prodotto dalla compagnia Nalco Holding che \u00e8 associata con BP e Exxon. Corexit \u00e8 il disperdente pi\u00f9 utilizzato nel disastro ambientale del Golfo del Messico, in particolare il Corexit 9.527, sostituito in seguito dal Corexit 9.500 a causa della sua presunta tossicit\u00e0.\nComposizione.\nCorexit 9.527.\nLa composizione non \u00e8 di dominio pubblico, anche se una scheda di sicurezza del prodotto Corexit EC9527A elenca fra i principi attivi il bisolfonato butossietanolo ed un solfonato organico assieme a piccole concentrazioni di glicole propilenico. \nCorexit 9.500.\nIn risposta alle pressioni dell'opinione pubblica, l'EPA e Nalco hanno pubblicato l'elenco dei sei ingredienti in Corexit 9500, che comprendono sorbitano, acido butandioico e distillati del petrolio. Corexit EC9500A \u00e8 composto principalmente da distillati dal petrolio, glicole propilenico e solfonato organico. La Nalco \u00e8 stata messa sotto pressione per rivelare le concentrazioni di ciascuna sostanza chimica presente nel prodotto. La compagnia, pur tutelando il segreto commerciale, ha condiviso la composizione con l'EPA. Il glicole propilenico \u00e8 una sostanza chimica comunemente usata come solvente o come crema idratante in prodotti farmaceutici e cosmetici ed \u00e8 di tossicit\u00e0 relativamente bassa. Il solfonato organico \u00e8 un detergente chimico sintetico, che agisce come un tensioattivo per emulsionare l'olio e consentirne la dispersione in acqua. L'identit\u00e0 del solfonato utilizzato in entrambe le forme di Corexit \u00e8 stato comunicato all'EPA nel giugno 2010, come sodio diottilsolfosuccinato."}
{"id": "3035875", "revid": "697352", "url": "https://it.wikipedia.org/wiki?curid=3035875", "title": "Bana", "text": ""}
{"id": "3035876", "revid": "287204", "url": "https://it.wikipedia.org/wiki?curid=3035876", "title": "Plantation Open 2010", "text": "Il Plantation Open 2010 \u00e8 stato un torneo di tennis facente parte della categoria ITF Men's Circuit nell'ambito dell'ITF Men's Circuit e dell'ITF Women's Circuit nell'ambito dell'ITF Women's Circuit 2010. Sia il torneo maschile che quello femminile si sono giocati a Plantation in USA dall'11 al 17 gennaio 2010 su campi in terra rossa.\nVincitori.\nSingolare femminile.\n Ajla Tomljanovi\u0107 ha battuto in finale Johanna Larsson 6\u20133 6\u20133\nDoppio femminile.\n Aur\u00e9lie V\u00e9dy / Mashona Washington hanno battuto in finale Jorgelina Cravero / Mar\u00eda Irigoyen 6\u20130 6\u20132\nSingolare maschile.\n Beno\u00eet Paire ha battuto in finale Marco Mirnegg 6-2, 610-7, 7-5.\nDoppio maschile.\n Stefano Ianni / Deniss Pavlovs hanno battuto in finale Marcus Fugate / Timothy Neilly 6-2, 6-2."}
{"id": "3035879", "revid": "3115", "url": "https://it.wikipedia.org/wiki?curid=3035879", "title": "Bana (Niger)", "text": "Bana \u00e8 un comune rurale del Niger facente parte del dipartimento di Gaya nella regione di Dosso."}
{"id": "3035882", "revid": "3115", "url": "https://it.wikipedia.org/wiki?curid=3035882", "title": "Bengou", "text": "Bengou \u00e8 un comune rurale del Niger facente parte del dipartimento di Gaya nella regione di Dosso."}
{"id": "3035884", "revid": "253269", "url": "https://it.wikipedia.org/wiki?curid=3035884", "title": "Bert Glennon", "text": "Lavor\u00f2 con alcuni dei pi\u00f9 grandi nomi tra i registi di Hollywood, come Cecil B. DeMille, John Ford, Josef von Sternberg, Ernst Lubitsch, Delmer Daves.\nBiografia.\nRobert Lawrence Glennon nasce nel Montana e frequenta la Stanford University, nel 1912 comincia a lavorare come assistente di camera e nel 1916 dopo la laurea entra nel cinema come fotografo. Lavora a diversi corto e medio metraggi dalla fine degli anni dieci fin quasi all'avvento del sonoro guadagnandosi la fama di professionista serio e preciso. Tra la fine degli anni venti e l'inizio del decennio successivo si ritaglia una breve parentesi registica, ma i deludenti risultati lo convincono a tornare alla sua professione originaria. Fra i suoi titoli pi\u00f9 famosi si ricordano: \"Gabriel Over the White House\" di Gregory La Cava, \"L'imperatrice Caterina\" di Josef Von Sternberg, \"Ombre rosse\" di John Ford, \"Bombardieri in picchiata\" di Michael Curtiz per il quale fu candidato all'Oscar nel 1941 e \"La maschera di cera\" di Andr\u00e9 De Toth. \nConclude la carriera in televisione per cui inizia a lavorare negli anni cinquanta. I suoi ultimi lavori risalgono al 1963, quando firma alcune serie western e gli episodi di \"Indirizzo permanente\", una serie tv tra le pi\u00f9 popolari dei primi anni sessanta. \nVita privata.\nIl figlio James (1942-2006), nato dal matrimonio con Mary Coleman, segu\u00ec le sue orme, diventando pure lui direttore della fotografia: La figlia di James, sua nipote Meghan, ha lavorato come attrice.\nBert Glennon mor\u00ec il 29 giugno 1967 a causa di un attacco cardiaco."}
{"id": "3035893", "revid": "729019", "url": "https://it.wikipedia.org/wiki?curid=3035893", "title": "Operazione Prairie", "text": "La operazione Prairie fu una grande operazione di \"individuazione e distruzione\" (\"Search and Destroy\") sferrata durante la Guerra del Vietnam dai Marines della \"III Marine Amphibious Force\" schierata nella Zona Smilitarizzata (DMZ) al confine con il Vietnam del Nord. Lo scopo dell'operazione (come del resto la precedente operazione \"Hastings\") consisteva nel blocco dell'infiltrazione di unit\u00e0 nordvietnamite a sud del 17\u00ba parallelo e nella distruzione della Divisione nordvietnamita 324B, di cui era stata individuata la pericolosa presenza nel settore.\nL'operazione venne duramente contrastata dalle combattive forze nemiche e diede luogo ad alcuni aspri e prolungati scontri in impervie localit\u00e0 della zona smilitarizzata che divennero tristemente note per le sofferenze e le sanguinose perdite subite dalle due parti. La campagna si concluse con alcuni successi tattici locali dei Marines ma non raggiunse i suoi risultati strategici, logor\u00f2 ulteriormante le forze americane gi\u00e0 duramente impegnate nella I Regione militare del Vietnam del Sud e non imped\u00ec rinnovati e pericolosi concentramenti nordvietnamiti che dovettero essere nuovamente affrontati dai Marines durante il resto del 1966 e durante tutto il 1967.\nSituazione strategica.\nNell'area tattica della I Regione militare (comprendente le province settentrionali del Vietnam del Sud immediatamente a meridione della cosiddetta Zona Smilitarizzata sul 17\u00ba parallelo) le cospicue e crescenti forze dei Marines schierate in questa zona erano state impegnate durante la prima met\u00e0 del 1966 soprattutto in compiti di protezione e di rastrellamento nelle province costiere.\nIn realt\u00e0, fin dall'inizio dell'impegno diretto delle forze americane in Vietnam, si era evidenziato un contrasto di fondo tra le modalit\u00e0 operative e i progetti tattici favoriti dagli ufficiali del Corpo dei Marines e le aggressive indicazioni tattiche provenienti dal generale Westmoreland e dagli ufficiali del MACV.\nScarsamente interessati a complessi progetti di pacificazione, gli ufficiali dell'Esercito americano premevano per un impiego pi\u00f9 offensivo delle forze dei Marines presenti sul campo, allo scopo di concentrarsi sulla ricerca e l'annientamento delle forze vietcong e soprattutto delle pericolose unit\u00e0 regolari nordvietnamite di cui era stata individuata la minacciosa presenza nella zona smilitarizzata.\nIl Corpo dei marines, in realt\u00e0, non era affatto favorevole ad un approccio puramente militare basato sulla ricerca di grandi battaglie convenzionali; al contrario, sulla base anche delle precedenti esperienze operative in altre aree belliche, avrebbe voluto favorire i piani di pacificazione e i meno ambiziosi impegni tattici decentrati sul territorio secondo il cosiddetto \"Programma di azione combinato\" (CAP - \"Combined Action Program\") che prevedeva anche uno stretto coordinamento e una partecipazione diretta dei reparti dell'esercito sudvietnamita alle operazioni di controllo nei singoli villaggi.\nLa situazione sul campo fece presto svanire questi piani, che del resto erano stati gi\u00e0 duramente respinti da Westmoreland e dai suoi ufficiali. Nell'estate 1966, attraverso il servizio informazioni americano, attraverso indiscrezioni provenienti da altre fonti e attraverso i rilevamenti dei fotoricognitori, era stata individuata una intera divisione nordvietnamita (la 324B) gi\u00e0 a sud della Zona Smilitarizzata. La grande unit\u00e0 aveva attraversato il fiume Ben Hai, entrando nella provincia di Quang Tri e minacciando pericolosamente tutte le postazioni sudvietnamite e dei Marines organizzate nell'aspro territorio collinare a sud del 17\u00ba parallelo. A questo punto compito fondamentale dei Marines divenne la difesa della regione e di questi capisaldi e l'agganciamento e la distruzione della divisione nordvietnamita, a scapito dei progetti di pacificazione secondo il \"CAP\"; a questo scopo la 3\u00aa Divisione Marines si port\u00f2 pi\u00f9 a nord per affrontare direttamente il nemico, mentre la 1\u00aa Divisione Marines rimase di presidio a sud e nella regione costiera.\nRiguardo alle reali intenzioni della dirigenza politico-militare nordvietnamita, pur in mancanza di documentazione completa e attendibile, sembra che Hanoi avesse in effetti ben compreso l'utilit\u00e0 di attirare le forze dei Marines in prossimit\u00e0 della Zona Smilitarizzata allo scopo di logorarle moralmente e materialmente, intralciando ogni sforzo di pacificazione e fiaccando il morale del nemico, come temuto e ripetutamente sottolineato dai pi\u00f9 avveduti ufficiali del Corpo. Nel settembre 1967, lo stesso generale Giap conferm\u00f2 \"a posteriori\" in un documento divulgato pubblicamente gli scopi effettivi della continua infiltrazione di truppe regolari a sud del 17\u00ba parallelo e diede un positivo apprezzamento dei risultati raggiunti con il progressivo logoramento dei Marines schierati nella I Regione militare (affermazioni peraltro prontamente smentite dal generale Westmoreland).\nBattaglie nella Zona Smilitarizzata.\nIl terreno a sud del 17\u00ba parallelo si prestava magnificamente agli scopi delle forze nordvietnamite: gi\u00e0 a soli venti chilometri dalla costa, aspre e aride colline si alternavano con aree di giungla selvaggia e impenetrabile; le montagne presenti pi\u00f9 a ovest era impervie e lugubri, ideali per mascherare e proteggere il concentramento della fanteria nordvietnamita altrimenti esposta alla schiacciante superiorit\u00e0 di potenza di fuoco americana. Inoltre la vicinanza dai confini con il Vietnam del Nord e con il Laos ufficialmente neutrale favoriva grandemente il rifornimento delle forze di Hanoi penetrate a sud e rendeva agevole un loro eventuale ripiegamento al sicuro in un territorio inaccessibile per le forze nemiche.\nAnche dal punto di vista climatico la regione della Zona Smilitarizzata favoriva le tattiche nordvietnamite: nella stagione delle piogge la temperatura diveniva rigida, mentre il monsone di nord-est (da ottobre a maggio) portava pioggia fitta e gelida e periodi di nebbia; la regione era il territorio pi\u00f9 piovoso e selvaggio dell'intero Vietnam del Sud. .\nNonostante i ripetuti interventi del generale Krulak con Westmoreland per convincerlo a modificare i suoi criteri operativi e tattici e a permettere ai Marines di sviluppare i loro lenti ma efficaci piani di pacificazione progressiva, la comparsa della divisione nordvietnamita 324B a giugno 1966 e i primi scontri con gli americani a Cam Lo (a nord-ovest di Quang Tri) provocarono quindi la immediata reazione del comandante del MACV che si rec\u00f2 personalmente a \u0110\u00e0 N\u1eb5ng (Quartier generale della \"III Marine Amphibious Force\") per conferire con il tenente generale Walt e organizzare lo spostamento delle forze Marines dalla costa verso l'interno per affrontare e distruggere le truppe nemiche (valutate in 5000-8000 uomini). .\nQuindi, a partire dal 15 luglio 1966, le forze americane diedero inizio ad una prima massiccia operazione di \"individuazione e distruzione\" (\"Search and Destroy\"), denominata \"Hastings\", per affrontare la divisione nordvietnamita 324B individuata in movimento nel brullo e aspro territorio a sud del fiume Ben Hai; l'offensiva venne sferrata da tre battaglioni del 4\u00ba reggimento Marines e da un battaglione ciascuno del 1\u00ba e del 3\u00ba reggimento Marines, sotto la direzione del brigadiere generale Lowell English (vice-comandante delle 3\u00aa Divisione Marines), a partire da Dong Ha in direzione della selvaggia Valle di Ngan.\nPer quasi un mese si succedettero duri combattimenti con le forze nemiche, esperte e abili, in grado di affrontare i Marines e di infliggere perdite durante continui e estenuanti scontri a fuoco o improvvisi bombardamenti di artiglieria. I Marines diedero prova della consueta combattivit\u00e0 e coesione e, anche grazie all'importante contributo di fuoco aereo da parte dei reparti di aviazione di supporto, ebbero gradualmente ragione del nemico nonostante le difficolt\u00e0 del terreno e del clima. Il 3 agosto l'operazione \"Hastings\" ebbe ufficialmente termine dopo l'apparente ritirata della divisione nordvietnamita al riparo a nord della Zona Smilitarizzata dopo aver subito dure perdite (secondo le stime americane i nordvietnamiti ebbero 882 morti accertati).\nI Marines, a loro volta provati dalla durezza dei combattimenti (contarono 128 morti e 122 feriti), rimasero nella desolata regione per affrontare un eventuale ritorno in forze del nemico; il territorio ampiamente disabitato e povero di risorse, oltre a mettere a dura prova l'apparato logistico americano e a sfibrare con i suoi disagi i Marines, si prestava tuttavia ad organizzare una serie di capisaldi sulle cime dominanti, da cui controllare le vallate a nord e organizzare basi di fuoco di artiglieria con cui bersagliare le cosiddette \"Zone di Fuoco Libero\" (\"Free Fire Zone\", pi\u00f9 tardi ridenominate \"Selective Strike Zone\"). In queste aree era stata preventivamente evacuata tutta la popolazione e quindi era possibile fare fuoco a volont\u00e0 su qualsiasi bersaglio individuato, secondo gli intendimenti del generale Westmoreland, sempre alla ricerca di metodi operativi per incanalare le forze nemiche in aree ristrette e distruggerle con la sua schiacciante potenza di fuoco.\nDopo la conclusione dell'operazione \"Hastings\", i Marines costituirono nuove basi lungo la strategica strada N.9 e sulle colline a sud del fiume Ben Hai; la pi\u00f9 importante divenne il cosiddetto \"Rockpile\", costituito su una spoglia collina di granito alta 230 m, all'intersezione tra la vallata di tre fiumi e di due piste utilizzate dai nordvietnamiti. Inizialmente organizzato come posto di osservazione, in agosto il \"Rockpile\" venne trasformato (con un grande rinforzo di artiglieria campale) in un'importante base di fuoco da cui i Marines contavano di sommergere con l'artiglieria le forze nemiche in movimento dalla zona smilitarizzata.\nLa difesa di questa postazione divenne di grande importanza per il comando dei Marines, e ugualmente decisivo venne considerato il controllo anche delle alture subito a nord di \"Rockpile\", le cosiddette quote 400 e 484, lungo la aspra e tatticamente importante catena montuosa di Nui Cay Tre.\nMutter's Ridge.\nI reparti nordvietnamiti avevano ripiegato solo momentaneamente per riorganizzarsi e ripianare le perdite, in attesa di riprendere i movimenti offensivi a sud del 17\u00ba parallelo e costituire nuove posizioni fortificate in modo da attirare nuovamente i Marines in scontri ravvicinati per incrementarne le perdite. Di conseguenza fin dai primi di agosto la divisione nordvietnamita 324B ripass\u00f2 all'attacco occupando minacciosamente i capisaldi rocciosi dominanti sul \"Rockpile\"; le quote 400 e 484, e l'intera catena montuosa, vennero trasformate in salde strutture fortificate con bunker e nidi di mitragliatrici, la fanteria e i cecchini si posizionarono solidamente, mascherandosi opportunamente per resistere alla potenza di fuoco americana e sfruttare l'elemento sorpresa.\nDi fronte alle notizie, fornite principalmente dai sofisticati dispositivi della fotoricognizione statunitense, di un rafforzamento e di una rinnovata aggressivit\u00e0 nordvietnamita nella Zona Smilitarizzata, il generale Westmoreland sollecit\u00f2 immediatamente Walt, nonostante le perplessit\u00e0 palesate personalmente dal generale Greene in un incontro diretto con il comandante del MACV in agosto, a riprendere le sue operazioni offensive allo scopo di distruggere definitivamente la Divisione 324B e di infliggere finalmente perdite debilitanti alle forze nemiche raggruppate nella provincia di Quang Tri.\nAi primi di agosto, quindi, pur con riluttanza e sempre non completamente convinto della bont\u00e0 dei piani e della condotta tattica imposta da Westmoreland, il comando della III MAF sferr\u00f2 la nuova operazione Prairie, diretta ad affrontare ancora le forze regolari nordvietnamite e ad impegnarle in modo decisivo in grandi scontri campali in cui far valere la superiorit\u00e0 di mezzi e di metodi dei Marines.\nLa prima fase dell'\"operazione Prairie\" si svilupp\u00f2 metodicamente con rastrellamenti del territorio e con sporadici contatti a fuoco con l'elusivo nemico, ma senza ottenere risultati di rilievo; in settembre invece le forze Marines vennero finalmente impegnate nell'improba missione di attaccare e conquistare tutta l'aspra catena montuosa del Nui Cay Tree saldamente difesa dai nordvietnamiti organizzati in solide postazioni difensive.\nDopo una settimana di duri scontri lungo la catena rocciosa e dopo aver conquistato la Quota 363, la fase decisiva ebbe inizio con l'attacco del 3\u00ba battaglione /4\u00ba reggimento Marines alla importantissima quota 400 dominante sul \"Rockpile\". La manovra degli uomini del tenente colonnello William Masterpool, comandante del battaglione del 4\u00ba Marines, si svolse in un territorio particolarmente disagevole, con notevoli difficolt\u00e0 di rifornimento e con un tempo in progressivo peggioramento; dopo alcuni scontri iniziali, gli uomini di Masterpool iniziarono l'ascesa a quota 400 il 27 settembre, guidati dalla compagnia K di punta comandata dal capitano \"Jay Jay\" Carroll.\nLa marcia lungo le pendici della quota 400 venne ulteriormente rallentata dalla fitta giungla e da continui sanguinosi incidenti scatenati da trappole e mine posizionate dal nemico. Ben presto la lotta raggiunse la massima violenza; i nordvietnamiti, solidamente fortificati, aprirono il fuoco con le mitragliatrici infliggendo perdite e costringendo i Marines a fermarsi e a ripiegare in una cosiddetta \"manica di artiglieria\" (aree predisposte in precedenza al riparo dal fuoco amico) in attesa dell'intervento dell'artiglieria e degli aerei americani per bersagliare la boscaglia con proiettili e napalm.\nI nordvietnamiti ricercarono costantemente il combattimento ravvicinato, cercando di inserirsi all'interno delle linee americane per sferrare duri combattimenti corpo a corpo; sotto il fuoco dei mortai nemici i Marines della compagnia del capitano Carroll rimasero bloccati per molte ore lungo le pendici della quota 400, finendo per essere completamente circondati dai reparti nordvietnamiti. Solo dopo un decisivo intervento di aerei F-4 Phantom dell'aviazione dei Marines che sganciarono bombe e napalm vicinissimo alle posizioni della compagnia statunitense in difficolt\u00e0 permise di risolvere la situazione e di riprendere l'avanzata.\nMa il nemico riprese rapidamente la pressione, e il fuoco di mitragliatrici, cecchini e mortai imped\u00ec di proseguire; per evacuare i feriti, Carroll decise di ritornare indietro verso il Quartier generale del battaglione, finendo in questo modo per essere nuovamente bloccato durante il pomeriggio e la notte, all'aperto e sotto il costante martellamento nordvietnamita.\nIl 28 settembre i Marines si rafforzarono, con il concorso delle compagnie I e M, mentre l'aviazione martell\u00f2 con spietata efficacia i bunker e le fortificazioni nemiche su quota 400; il capitano Carroll guid\u00f2 finalmente l'attacco decisivo, condotto dai Marines con valore, con l'utilizzo anche di cariche esplosive. Nonostante continui contrattacchi, i nordvietnamiti furono costretti a cedere, anche dopo un intervento degli elicotteri \"cannoniera\" Huey. Quota 400 cadde nelle mani del battaglione dei Marines del tenente colonnello Masterpool: vennero contati 50 nemici morti contro 20 marines caduti e 34 feriti (evacuati dagli elicotteri).\nDopo quota 400 (chiamata dai Marines \"Mutter's Ridge\" dal nome in codice di chiamata radio assegnato al colonnello Masterpool), rimaneva da conquistare solo la quota 484, posta 900 metri pi\u00f9 a ovest. Il tempo in questa fase ebbe un brusco peggioramento, la pioggia battente trasform\u00f2 rapidamente tutto il territorio in un mare di fango che intralci\u00f2 ulteriormente i Marines gi\u00e0 esausti per la durezza dei combattimenti, per le perdite e per l'asprezza del terreno.\nL'ultima fase dell'\"operazione Prairie\" ebbe inizio il 4 ottobre con l'assalto finale alla quota 484; alle ore 9.30 la compagnia M del capitano Robert Handrahan guid\u00f2 la marcia lungo l'altura. La resistenza fu ancora durissima, i nemici nascosti nel terreno fangoso o in bunker aprirono il fuoco e costrinsero la compagnia prima a fermarsi e quindi a ripiegare per la notte. Intervennero nuovamente aviazione e artiglieria per bersagliare le postazioni nemiche e sfiancarne la capacit\u00e0 di resistenza.\nAlle ore 10.00 del 5 ottobre la compagnia M ripart\u00ec all'attacco della quota 484: finalmente i Marines avanzarono in un paesaggio devastato dalle bombe e dal napalm, e si aprirono con il fuoco delle armi automatiche la strada verso la cima, schiacciando progressivamente gli ultimi nuclei di resistenza. A mezzogiorno i Marines raggiunsero la cresta, mentre i nordvietnamiti tentarono un'ultima resistenza. In un malaugurato incidente di \"fuoco amico\" rimase ucciso in questa fase il capitano Carroll (il terreno su cui cadde venne successivamente denominato in suo onore \"Camp Carroll\").\nAlle 13.30 del 5 ottobre i nordvietnamiti iniziarono finalmente a sganciarsi abbandonando la quota per rifugiarsi al riparo nella giungla, ricostituirsi e riorganizzarsi in vista di nuove operazioni. Le perdite nordvietnamite erano state pesanti (anche se vennero rintracciati dagli americani solo 10 corpi di soldati nemici) ma la combattiva Divisione 324B, nonostante tutti gli sforzi e i sacrifici del Marines, non era stata distrutta e sarebbe presto ricomparsa nella Zona Smilitarizzata.\nConclusioni.\nAl termine di scontri sanguinosi tra i pi\u00f9 aspri del conflitto indocinese, l\"'operazione Prairie\" si concluse quindi con una serie di successi locali americani, con la conquista da parte dei Marines dei principali rilievi tatticamente importanti e con la ritirata della divisione nordvietnamita 324B, che si era battuta coraggiosamente e con abilit\u00e0; il nemico aveva subito perdite importanti ma aveva comunque mantenuto la sua capacit\u00e0 operativa e sarebbe nuovamente penetrato nella Zona Smilitarizzata con nuovi progetti offensivi per intralciare i piani dei Marines e logorarne le forze.\nAnche le perdite americane furono notevoli: le sofferenze legate alla durezza della resistenza nemica, all'inclemenza del clima e alle caratteristiche desolate del territorio, sfiancarono fisicamente e moralmente molti reparti dei Marines che peraltro diedero dimostrazione di grandi capacit\u00e0 combattive, di risolutezza, di abnegazione e di spirito di sacrificio senza cedimenti.\nIn realt\u00e0 il generale Westmoreland e gli ufficiali dell'Esercito americano manifestarono ripetutamente perplessit\u00e0 sulla condotta e sulla stessa combattivit\u00e0 dei Marines, e i risultati ottenuti non vennero evidentemente ritenuti soddisfacenti dal generale; gi\u00e0 in luglio Westmoreland aveva parlato di scarsa collaborazione dei Marines e di mancanza di aggressivit\u00e0, respingendo a pi\u00f9 riprese i propositi operativi del comando della \"III MAF\" e sollecitando maggiore collaborazione e un incremento delle operazioni di ricerca e distruzione del nemico mediante grandi operazioni offensive convenzionali.\nA settembre 1966, con l'\"operazione Prairie\" ancora in corso, Westmoreland ordin\u00f2 al generale Walt di costituire una nuova base dei Marines nello sperduto avamposto di Khe Sanh, a pochi chilometri dal confine con il Laos; nonostante i dubbi dei generali Walt e Krulak, il comandante del MACV era evidentemente sempre alla ricerca di nuove occasioni per attirare grandi forze nemiche e distruggerle con la potenza di fuoco americana, dopo i risultati deludenti (a suo parere) delle operazioni in corso nella provincia di Quang Tri.\nDopo nuovi conflitti a livello di comandi, i Marines dovettero cedere e organizzare la base a Khe Sanh, ponendo cos\u00ec le premesse per i successivi, durissimi combattimenti delle colline della primavera 1967 (\"Hill fights\" nella storiografia anglosassone) e al lungo e drammatico assedio della base a partire dal gennaio 1968.\nInoltre Westmoreland impose ai Marines di mantenere e rafforzare tutti i capisaldi conquistati dopo duri scontri e organizzati lungo la Zona Smilitarizzata, inviando a questo scopo grandi rinforzi di artiglieria campale e pesante con cui battere tutta la zona e organizzare delle vere trappole di fuoco in cui incanalare e distruggere le forze nordvietnamite infiltrate a sud. Le quote 400 e 484, il \"Rockpile\" e soprattutto la base di Con Thien, vennero rafforzate e divennero postazioni tattiche fondamentali durante le successive e interminabili battaglie nella Zona Smilitarizzata che si succedettero per tutto il 1967 contro la crescente infiltrazione nordvietnamita.\nLa dirigenza di Hanoi apparentemente si dimostr\u00f2 disposta a subire gravi perdite pur di mantenere l'iniziativa delle operazioni e accentuare il logoramento e le perdite nemiche; continu\u00f2, quindi, ad incrementare le manovre nella Zona Smilitarizzata con un maggiore afflusso di truppe regolari e con pericolosi movimenti aggressivi nel 1967 soprattutto contro Con Thien e Khe Sanh; le perdite nordvietnamite furono molto elevate ma indubbiamente anche quelle dei Marines furono pesanti e contribuirono ad aumentare le critiche del comando del Corpo nei confronti dei dispendiosi e scarsamente efficaci metodi di Westmoreland.\nAnche i progetti di pacificazione, tuttavia, non erano esenti da difetti; in primo luogo, per carenza di truppe, i Marines non avrebbero mai avuto soldati a sufficienza per proseguire la pacificazione e contemporaneamente salvaguardare il confine contro le truppe regolari nemiche; inoltre i piani del Corpo avrebbero richiesto tempi molto lunghi; una prospettiva insostenibile politicamente per Westmoreland (alla ricerca di spettacolari successi decisivi) e soprattutto per il Presidente Johnson in ansiosa attesa della vittoria finale anche per ragioni legate alla attualit\u00e0 politica in Patria.\nI Marines quindi dovettero mettere da parte i loro piani operativi, efficaci ma forse inapplicabili nella concreta realt\u00e0 politico-militare, e adeguarsi a malincuore alle dispendiose procedure tattico-strategiche dell'esercito e del generale Westmoreland; paradossalmente, quindi, furono proprio i Marines che dovettero impegnarsi negli scontri convenzionali pi\u00f9 duri e prolungati della guerra, essendo schierati nella regione militare pi\u00f9 pericolosa e pi\u00f9 esposta alle continue infiltrazioni delle truppe regolari dell'efficiente esercito nordvietnamita, subendo di conseguenza le perdite pi\u00f9 gravi di tutti i reparti americani.\nAlla fine della guerra, oltre 14.000 Marines erano morti combattendo le dure battaglie di logoramento contro il nemico nella Zona Smilitarizzata, oltre tre volte il numero dei caduti in Corea e circa il 25% di tutte le perdite americane della guerra del Vietnam. Un sacrificio doloroso e sostanzialmente inutile."}
{"id": "3035895", "revid": "767487", "url": "https://it.wikipedia.org/wiki?curid=3035895", "title": "Yoko-guruma", "text": "Lo Yoko-guruma (letteralmente \"grande circolato laterale\") \u00e8 una tecnica di sacrificio sul fianco (\"Yoko Sutemi Waza\") che appartiene al quinto gruppo del Go kyo. Tecnica di difficile esecuzione, pu\u00f2 essere utilizzata sia come attacco diretto che come contraccolpo. Nello studio classico di questa Nage waza si predilige utilizzarla come contrattacco in seguito a \"koshi waza\"o Seoi-nage.\nGrazie ad alcuni video girati nel 1967 al K\u014dd\u014dkan di Milano, generazioni di Judoka hanno potuto usufruire della saggezza del Maestro Tadashi Koike che ha personalmente spiegato alcune tecniche, tra cui questa, durante un raduno.\nL'esecuzione.\nSituazione ideale \u00e8 rappresentata da uno squilibrio in avanti a destra. Uke tenta di eseguire la sua tecnica e Tori blocca in posizione difensiva \"jijotai\" laterale prendendo leggermente la distanza dall'avversario e ponendo la mano sinistra sul dorso e la destra sulla parte bassa della pancia di Uke. Per evitare i contraccolpi possibili (ad esempio Ura-nage), Uke avr\u00e0 come reazione spontanea quella di abbassarsi. Con un movimento piuttosto ampio di rotazione, Tori porta a terra sul fianco sinistro ponendo la gamba destra fra quelle di Uke. La proiezione \u00e8 conseguenza naturale di questo movimento e viene portata in direzione angolata (per questo motivo \u00e8 una delle poche tecniche del Nage-no-kata che si discosta dall'asse del kata).\nSuccessioni e contraccolpi.\nPoich\u00e9 al termine Tori si trova a terra sul fianco, qualora la tecnica fallisse, non ha alcuna possibilit\u00e0 di eseguire una combinazione efficace. Uke pu\u00f2, invece, contrattaccare con la tecnica di O-uchi-gari."}
{"id": "3035897", "revid": "277211", "url": "https://it.wikipedia.org/wiki?curid=3035897", "title": "Barong", "text": "Il Barong \u00e8 una tradizionale danza sacra balinese, diffusa e praticata in tutta l'Indonesia. \u00c8 probabilmente la rappresentazione balinese pi\u00f9 popolare. \nDescrizione.\nL'evento drammatico rappresentato nel corso della danza \u00e8 la rappresentazione della lotta tra \"Barong\" (mostruoso dio-animale simbolo del Bene e della Fertilit\u00e0) e \"Rangda\" (una strega simbolo del Male) e alla fine si hanno episodi di trance tra i partecipanti. La danza si conclude con la battaglia finale tra Barong e Rangda, finendo con la vittoria di Barong su Rangda. Rangda fugge, il male \u00e8 sconfitto, e l'ordine celeste viene ripristinato.\nIl Barong si mescola con molti altri generi spettacolari durante le occasioni festive balinesi; per esempio con il \"Topeng\" (celebra l'incontro tra i balinesi e i raja induisti di Giava); con il \"Ketyak\" (la \"danza delle scimmie\", dove tutti gli uomini del villaggio creano un esercito di scimmie dai poteri soprannaturali ispirandosi al R\u0101m\u0101ya\u1e47a); con il \"Legong-Keraton\" (danza femminile pi\u00f9 nobile che deriva da danze di corte eseguite da bambine tra i sette e i dieci anni che si sono formate in un faticosissimo e durissimo addestramento)."}
{"id": "3035900", "revid": "111903298", "url": "https://it.wikipedia.org/wiki?curid=3035900", "title": "Automotrice FS ALn 880", "text": "Le ALn 880 sono state automotrici a nafta delle Ferrovie dello Stato italiane.\nStoria.\nLe automotrici del gruppo nacquero alla fine del secondo conflitto mondiale per il rilancio del trasporto passeggeri. Il rotabile venne progettato atto ad essere accoppiato e dotato di mantici e pedane accoppiabili per l'intercomunicazione. Vennero realizzati anche 10 rimorchi di uguale forma e dimensioni che presero il nome di \"Ln 880\".\nL'ordinativo venne passato, nel 1947, alla Breda; motrici e rimorchiate furono costruite tra il 1950 e il 1953.\nLe prime motrici furono assegnate ai depositi di Napoli Campi Flegrei e Treviso. A Napoli le automotrici furono impiegate sulla Roma-Napoli via Cassino e per una coppia di rapidi tra Napoli Campi Flegrei e Taranto via Salerno-Battipaglia-Metaponto sino al 1964, quando i mezzi di Napoli, molto provati dall'intenso servizio, furono trasferiti a Treviso e Bologna.\nNel 1980 tutte le Aln880 erano suddivise tra i depositi di Verona (che le impiegava verso Rovigo/Chioggia e verso Mantova/Modena), e di Bologna Centrale (che le impiegava sulle linee non elettrificate della Romagna). A Verona furono utilizzate sino al 1983: tutte le unit\u00e0 ancora efficienti furono concentrate a Bologna dove cessarono definitivamente i loro servizi nel 1985. La 2018 venne ancora utilizzata per alcuni anni per l'effettuazione di treni speciali, per poi essere destinata al Museo nazionale ferroviario di Pietrarsa, dove \u00e8 tuttora conservata.\nCaratteristiche.\nLe automotrici del gruppo 880 erano caratterizzate dalla presenza di un unico motore a 12 cilindri sovralimentato Breda tipo D19/SA12P, posto orizzontale sottocassa, in origine tarato a 338\u00a0kW a 1500 giri/m; la trasmissione era affidata ad un cambio epicicloidale di tipo \"Wilson\" accoppiato ad un volano fluido, una soluzione presente in molte realizzazioni della Breda. La trazione era quindi applicata ad un solo carrello. Il motore si rivel\u00f2 molto rumoroso e soggetto a guasti ripetuti (per diminuire le sollecitazioni cui era soggetto, la potenza di taratura fu presto ridotta a 315\u00a0kW); ancora pi\u00f9 soggetto a guasti era il cambio.\nProgetti derivati.\nMotore e trasmissione della ALn 880 furono impiegati anche sulle automotrici M2 121\u00f7147 della Mediterranea Calabro-Lucane; automotrici strettamente derivate da quelle costruite per la MCL furono fornite dalla Breda alle ferrovie della Tessaglia e alle Ferrovie Greche Nord-Ovest."}
{"id": "3035904", "revid": "183114", "url": "https://it.wikipedia.org/wiki?curid=3035904", "title": "High Road to China", "text": ""}
{"id": "3035907", "revid": "767487", "url": "https://it.wikipedia.org/wiki?curid=3035907", "title": "Uki-waza", "text": "L'Uki-waza (letteralmente \"gran rovesciata laterale\") \u00e8 la 34\u00b0 tecnica del Gokyo ed \u00e8 anche l'ultimo colpo del Nage-no-kata. \"Uki-Waza\", agli occhi dei meno esperti, potrebbe sembrare una tecnica di facile esecuzione, ma al contrario \u00e8, come tutte le tecniche del Quinto Kyu, difficile da portare a termine. La proiezione che ne consegue \u00e8 molto spettacolare, ma necessita di un perfetto senso dello squilibrio da parte di colui che la esegue.\nL'esecuzione.\nSituazione ideale \u00e8 rappresentata da uno squilibrio avanti a destra con avanzamento del relativo piede da parte di Uke e spinta con la mano destra. L'attacco di Tori viene apportato indietreggiando il piede sinistro e squilibrando per reazione l'avversario sulla punta del piede destro. Colui che esegue la tecnica sfrutta una rotazione sul piede destro per volgersi verso sinistra. Particolare importanza \u00e8 data dalla posizione della mano di Tori: questa \u00e8 posizionata di palmo all'altezza della scapola, sotto l'ascella sinistra di Uke. La fase di caduta si conclude con Tori che si getta perpendicolarmente al corpo di Uke sul fianco sinistro causando una proiezione laterale.\nSuccessioni e contraccolpi.\nFra le possibili successioni, prima di gettarsi a terra, possiamo eseguire Tsuri-komi-ashi, mentre subendo la tecnica Uke pu\u00f2 reagire riproponendo la stessa in anticipo rispetto all'avversario.\nVideo.\nUki-Waza spiegata dal Sensei Daei"}
{"id": "3035915", "revid": "307923", "url": "https://it.wikipedia.org/wiki?curid=3035915", "title": "Episodi di Hustle - I signori della truffa (prima stagione)", "text": "La prima stagione di \"Hustle - I signori della truffa\" \u00e8 stata trasmessa in prima visione nel Regno Unito dal 24 febbraio al 30 marzo 2004 da BBC One.\nIn Italia \u00e8 stata trasmessa in prima visione nel 2005 da LA7."}
{"id": "3035917", "revid": "307923", "url": "https://it.wikipedia.org/wiki?curid=3035917", "title": "Episodi di Hustle - I signori della truffa (seconda stagione)", "text": "La seconda stagione di \"Hustle - I signori della truffa\" \u00e8 stata trasmessa in prima visione nel Regno Unito dal 29 marzo al 3 maggio 2005 da BBC One.\nIn Italia \u00e8 stata trasmessa in prima visione dal 10 giugno al 24 giugno 2006 dal canale satellitare Fox. In chiaro \u00e8 stata trasmessa da LA7."}
{"id": "3035919", "revid": "307923", "url": "https://it.wikipedia.org/wiki?curid=3035919", "title": "Episodi di Hustle - I signori della truffa (terza stagione)", "text": "La terza stagione di \"Hustle - I signori della truffa\" \u00e8 stata trasmessa in prima visione nel Regno Unito dal 10 marzo al 14 aprile 2006 da BBC One.\nIn Italia \u00e8 stata trasmessa in prima visione nel 2007 da LA7."}
{"id": "3035920", "revid": "125635619", "url": "https://it.wikipedia.org/wiki?curid=3035920", "title": "Ben Amos", "text": "Carriera.\nClub.\nNato a Macclesfield, Cheshire, Amos \u00e8 entrato nel Manchester United all'et\u00e0 di 11 anni, lasciando cos\u00ec il Crewe Alexandra. Ha presenziato per la prima volta nelle file del Manchester United nella squadra Under 18, l'8 ottobre 2005, sostituendo Daniel Rose che a sua volta era subentrato a Ron-Robert Zieler, espulso, il giorno della sconfitta per 2-0 contro il Bolton Wanderers. Ha fatto il suo debutto in prima squadra il 23 settembre 2008 nella partita vinta per 3-1 in casa contro il Middlesbrough. Il 14 dicembre 2008, Amos parte con il Manchester United per la Coppa del mondo per club FIFA 2008, al posto di Ben Foster, infortunato ad una mano. Dopo la partenza di quest'ultimo per andare a giocare tra le file del Birmingham City, Alex Ferguson ha dichiarato che sarebbe stato Amos il terzo portiere del Manchester United per la stagione 2010-2011, dopo Edwin van der Sar e Tomasz Kuszczak.\nDopo i vari prestiti in squadre minori per far esperienza, a partire dalla stagione 2013-2014 torna a Manchester per fare il terzo portiere, alle spalle di David De Gea e Anders Lindegaard. Nel gennaio del 2015 passa in prestito al Bolton.\nIl 1\u00ba luglio 2015 viene riscattato, diventando interamente del Bolton.\nStatistiche.\nPresenze e reti nei club.\n\"Statistiche aggiornate al 23 ottobre 2014.\"\nPalmar\u00e8s.\nCompetizioni nazionali.\nManchester United: 2008-2009"}
{"id": "3035924", "revid": "79913", "url": "https://it.wikipedia.org/wiki?curid=3035924", "title": "Episodi di Hustle - I signori della truffa (quarta stagione)", "text": "La quarta stagione di \"Hustle - I signori della truffa\" \u00e8 stata trasmessa in prima visione nel Regno Unito dal 3 maggio al 7 giugno 2007 da BBC One.\nIn Italia \u00e8 stata trasmessa in prima visione dal 9 agosto al 23 agosto 2008 da LA7."}
{"id": "3035928", "revid": "361760", "url": "https://it.wikipedia.org/wiki?curid=3035928", "title": "Episodi di Hustle - I signori della truffa (quinta stagione)", "text": "La quinta stagione di \"Hustle - I signori della truffa\" \u00e8 stata trasmessa in prima visione assoluta nel Regno Unito da BBC One dall'8 gennaio al 12 febbraio 2009.\nIn Italia, i primi tre episodi sono stati trasmessi in prima visione in chiaro da LA7 dal 18 luglio 2009 al 24 luglio 2011; in seguito, dall'8 al 22 ottobre 2014, l'intera stagione \u00e8 stata trasmessa da Joi, canale a pagamento della piattaforma Mediaset Premium."}
{"id": "3035930", "revid": "115623547", "url": "https://it.wikipedia.org/wiki?curid=3035930", "title": "Selgiuchidi siriani", "text": "I Selgiuchidi siriani furono una dinastia regia e una dinastia emirale che governarono la Siria tra l'XI e il XII secolo.\nRe selgiuchidi di Siria.\n\"Agli Artuqidi\"\nEmiri selgiuchidi di Siria.\n\"Damasco viene conquistata dall'atabeg buride Toghtigin\""}
{"id": "3035931", "revid": "1924342", "url": "https://it.wikipedia.org/wiki?curid=3035931", "title": "Baba Vanga", "text": "I suoi seguaci erano convinti che possedesse abilit\u00e0 paranormali.\nBiografia.\nVanga nacque a Strumica da una famiglia bulgara, da Pando Sur\u010dev (7 maggio 1873 - 8 novembre 1940) e dalla madre Paraskeva Sur\u010deva (morta nel 1914), nei territori dell'allora impero ottomano (oggi Macedonia del Nord). La bambina era prematura e soffr\u00ec di complicazioni mediche. In accordo con le tradizioni locali non le fu dato un nome fino a quando i genitori non la riconobbero in grado di sopravvivere. Quando pianse per la prima volta, un'ostetrica usc\u00ec in strada e chiese ad un passante di dirle un nome; questi propose \"Andromaha\", ma il nome fu rifiutato perch\u00e9 \"troppo greco\", dato che la societ\u00e0 bulgara stava attraversando un periodo di sentimenti anti-ellenici. La proposta di un secondo passante fu \"Vangelia\": quest'ultimo era pi\u00f9 popolare tra i bulgari della regione e fu accettato.\nIl padre di Vangelia era un militante del VRMO e fu arruolato nell'esercito bulgaro durante la prima guerra mondiale, mentre sua madre mor\u00ec poco dopo; questi due avvenimenti lasciarono Vanga in balia delle cure e della carit\u00e0 dei vicini e degli amici di famiglia per gran parte della sua infanzia. Dopo la guerra, la citt\u00e0 di Strumica pass\u00f2 dal controllo bulgaro a quello serbo e le autorit\u00e0 serbe arrestarono il padre per le sue attivit\u00e0 a sostegno dei bulgari e confiscarono tutte le propriet\u00e0 della famiglia, che visse in povert\u00e0 per molti anni. Vanga era considerata molto intelligente per la sua et\u00e0. Le sue tendenze verso il mondo del paranormale iniziarono a manifestarsi quando escogit\u00f2 un gioco chiamato \"la guarigione\", in cui lei impersonava una curatrice e prescriveva delle erbe ai suoi amici, che fingevano di essere malati. Il padre, vedovo, si rispos\u00f2 e diede alla figlia una matrigna.\nIl punto di svolta della vita della ragazza fu un tornado che travolse Vanga e la scagli\u00f2 in un campo vicino (questa affermazione non \u00e8 stata verificata da registri meteorologici o altre fonti dell'epoca). Fu ritrovata dopo una lunga ricerca. I testimoni dissero che era terrorizzata, i suoi occhi erano coperti di sabbia e polvere e non era in grado di aprirli per il dolore. Il denaro disponibile alla famiglia permise solo un'operazione parziale per curarla dalle ferite ricevute e ci\u00f2 risult\u00f2 in una graduale perdita della vista.\nNel 1925, Vanga fu portata presso una scuola per ipovedenti nella citt\u00e0 di Zemun (Regno di Jugoslavia), dove impar\u00f2 a leggere in braille, suonare il pianoforte ed effettuare piccoli lavori domestici come il cucito, la cucina e la pulizia. Dopo la morte della matrigna, fu costretta a tornare a casa per prendersi cura dei suoi fratelli pi\u00f9 piccoli. La famiglia era molto povera e la ragazza era costretta a lavorare ogni giorno.\nDurante la seconda guerra mondiale, Vanga attrasse a s\u00e9 seguaci, convinti delle sue abilit\u00e0 di cura e chiaroveggenza. Un gran numero di persone la visit\u00f2 sperando in un aiuto per rintracciare i propri parenti dispersi o trovare il luogo dove essi avevano trovato la morte. L'8 aprile del 1942, lo zar bulgaro Boris III le fece visita.\nIl 10 maggio 1942, Vanga spos\u00f2 Dimit\u0103r Gu\u0161terov, soldato bulgaro proveniente dal villaggio di Kr\u0103nd\u017eilica, vicino alla citt\u00e0 di Petri\u010d, che and\u00f2 da lei per cercare l'assassino dei suoi fratelli, promettendole per\u00f2 che non avrebbe cercato vendetta. Poco dopo il matrimonio, Dimit\u0103r e Vanga si trasferirono a Petri\u010d, dove in poco tempo divennero famosi. Dimit\u0103r fu arruolato nell'esercito bulgaro e rimase di stanza per qualche tempo nel nord della Grecia, che era stata annessa alla Bulgaria durante la guerra. Si ammal\u00f2 nel 1947, divenne un alcolista e infine mor\u00ec il 1\u00ba aprile 1962.\nVanga continu\u00f2 a essere visitata da dignitari (persone importanti) e da persone comuni. Dopo il secondo conflitto mondiale, politici bulgari e \"leader\" delle varie repubbliche sovietiche chiesero un incontro con lei, tra i quali il pi\u00f9 famoso (ma si tratta di una voce non verificata) \u00e8 quello avvenuto con Leonid Bre\u017enev. Negli anni novanta, con i proventi della sua attivit\u00e0 da chiaroveggente e le donazioni dei suoi seguaci, la donna fece costruire una chiesa secondo sue precise istruzioni, ma ci\u00f2 cre\u00f2 attriti con il clero ortodosso locale, che non aveva intenzione di consacrare lo strano edificio, dato che non aveva un altare, una cupola o un posto per pregare e gli unici ornamenti erano una serie di ritratti di santi dipinti da Svetlin Rusev, un artista bulgaro famoso per la sua arte sperimentale. Alla fine, gli esponenti della chiesa accettarono di consacrare l'edificio per paura di incorrere nell'ira dei seguaci della donna o dei suoi protettori politici. \nVanga mor\u00ec l'11 agosto del 1996 per le complicazioni di un cancro al seno. Ai suoi funerali partecip\u00f2 una numerosa folla, compresi molti dignitari. In accordo con il testamento della donna la sua casa a Petri\u010d fu trasformata in un museo, che apr\u00ec le porte ai visitatori il 5 maggio 2008.\nAttivit\u00e0.\nVanga era analfabeta o semianalfabeta. Nessun documento scritto fu redatto da lei in persona e tutto ci\u00f2 che disse o \u00e8 ipotizzato abbia detto \u00e8 stato trascritto dai seguaci che lavoravano con lei.\nVanga affermava che le sue straordinarie capacit\u00e0 avevano qualcosa a che fare con la presenza di creature invisibili, ma non riusciva a spiegare chiaramente la loro origine. Diceva che quelle creature le davano informazioni sulle persone e che loro non potevano trasmetterle direttamente, perch\u00e9 la distanza e il tempo non avevano importanza per la loro natura. Secondo Vanga, la vita di tutti coloro che le stavano di fronte era come un film, proiettato dalla nascita sino alla morte, e quindi poteva prevedere il loro futuro, ma non era in grado di cambiarlo.\nFonti come la \"Guida pratica Wiesler sul paranormale\" sostengono che lei predisse la disgregazione dell'Unione Sovietica, il disastro di \u010cernobyl', la data della morte di Stalin, l'affondamento del sottomarino russo Kursk, gli attacchi dell'11 settembre, il Terremoto e maremoto dell'Oceano Indiano del 2004 e la vittoria dello scacchista bulgaro Topalov al torneo mondiale di scacchi. Tuttavia, le persone che le erano vicine dissero che non aveva mai profetizzato sul Kursk o su altre profezie circolanti su internet e che molti dei miti su Vanga sono semplicemente falsi, danneggiando cos\u00ec un'analisi sul suo effettivo lavoro. Molte delle profezie a lei attribuite sono nate su internet e si sono poi diffuse per il loro carattere sensazionalistico.\nUna caratteristica anomala nella sua figura fu la tolleranza che i vertici sovietici riservarono alla sua attivit\u00e0 di chiaroveggenza. Il governo comunista perseguitava coloro che si dichiaravano indovini o quanto meno cercavano di evitare che la loro fama si espandesse, vedendo nella chiaroveggenza una superstizione del passato da estirpare. Tuttavia, Vanga non solo fu tollerata, ma anche consultata da alcuni esponenti governativi sia sovietici sia bulgari, cosa che la rese l'unica indovina sostenuta dallo Stato nei tempi moderni. Questa circostanza ha fatto crescere il dubbio, tra gli oppositori, che alcune delle sue previsioni fossero elaborate usando i dati dei servizi segreti.\nControversie.\nLa condizione di analfabetismo in cui versava Vanga getta un'ombra di dubbio sulle effettive profezie proferite, che potrebbero essere state manipolate dai suoi seguaci per farle aderire alla realt\u00e0 a fatto compiuto. I casi in cui le profezie della donna non si sono avverate sono documentati, cos\u00ec come anche i casi il cui significato proveniente da profezie criptiche \u00e8 stato adattato a fatti accaduti dopo che si sono verificati. \u00c8 il caso ad esempio della previsione sul disastro dell'11 settembre, legata secondo gli interpreti alla sibillina frase: \"Orrore, orrore! La fratellanza americana cadr\u00e0 dopo essere stata attaccata dagli uccelli d'acciaio, i lupi ululeranno in un cespuglio e sangue innocente verr\u00e0 versato\" (da notare che la parola \"cespuglio\" in inglese si traduce \"bush\", che \u00e8 il cognome del presidente degli Stati Uniti nel 2001); inutile dire che nessuno aveva mai fatto un collegamento con le torri gemelle, prima degli attentati che le hanno coinvolte.\nInoltre, molte delle profezie raccolte da diversi blog e siti di informazione alternativa, diffuse anche da organi di stampa ufficiali, sono dichiarate false dagli stessi adepti di Vanga e sono mutevoli nel tempo. Una profezia riguardante il 2016 e scritta nel 2008 affermava che l'Europa sarebbe diventata un continente deserto e privo di vita; e un'altra scritta nel 2016 afferma che sarebbe stata invasa da terroristi islamici, contraddicendo la profezia precedente che affermava l'avvento di un continente vuoto."}
{"id": "3035936", "revid": "767487", "url": "https://it.wikipedia.org/wiki?curid=3035936", "title": "Ronald Kreer", "text": "Carriera.\nClub.\nKreer mosse i primi passi da calciatore nel BSG Lokomotive Delitzsch, prima di trasferirsi al Lokomotive Lipsia, con la cui maglia collezion\u00f2 241 presenze e 10 reti in DDR-Oberliga. Durante i dieci anni di militanza nel campionato di calcio tedesco-orientale Kreer non vinse mai il campionato ma conquist\u00f2 due FDGB Pokal e prese parte a numerosi incontri nelle competizioni UEFA per club, compresa la finale di Coppa delle Coppe 1986-1987 nella quale il Lokomotive Lipsia venne sconfitto per 1-0 dall'Ajax con gol di van Basten. Nel 1991-1992, con la maglia del Verein f\u00fcr Bewegungsspiele Lipsia, gioc\u00f2 tre partite nella 2. Fu\u00dfball-Bundesliga, seconda divisione del campionato di calcio della Germania (unita). Nel 1992 si trasfer\u00ec al Chemie Lipsia, societ\u00e0 della stessa citt\u00e0, con la quale termin\u00f2 la carriera disputando due stagioni in NOFV-Oberliga, all'epoca terzo livello del calcio tedesco.\nNazionale.\nIn \u00e0mbito internazionale, Kreer prese parte all'edizione 1980 dell'Europeo Under-21 difendendo i colori della Germania-Est. I tedesco-orientali approdarono fino in finale (in formato andata e ritorno), ed in occasione della gara di ritorno Kreer venne espulso; i suoi persero 1-0 la gara e l'Unione Sovietica, dopo lo 0-0 dell'andata, conquist\u00f2 il titolo. Esord\u00ec in Nazionale maggiore tedesco-orientale il 22 settembre 1982 in una sfida amichevole contro la disputatasi a Burgas e terminata 2-2. Tra il 1982 e il 1989 ha collezionato complessivamente 65 presenze e 2 reti, queste ultime realizzate contro e , rispettivamente nel 1983 e nel 1985.\nCessata la carriera agonistica, ha lavorato con la Federazione calcistica tedesca a progetti per la promozione di giovani calciatori della sua zona (Lipsia e Torgau, in Sassonia)."}
{"id": "3035937", "revid": "117440", "url": "https://it.wikipedia.org/wiki?curid=3035937", "title": "Episodi di Hustle - I signori della truffa (sesta stagione)", "text": "La sesta stagione di \"Hustle - I signori della truffa\" \u00e8 stata trasmessa in prima visione nel Regno Unito dal 4 gennaio all'8 febbraio 2010 da BBC One.\nIn Italia la stagione \u00e8 stata trasmessa in prima visione da Joi, canale a pagamento della piattaforma Mediaset Premium, dal 29 ottobre al 12 novembre 2014."}
{"id": "3035944", "revid": "1543377", "url": "https://it.wikipedia.org/wiki?curid=3035944", "title": "Dioundiou", "text": "Dioundiou \u00e8 un comune rurale del Niger facente parte del dipartimento di Gaya nella regione di Dosso."}
{"id": "3035945", "revid": "767487", "url": "https://it.wikipedia.org/wiki?curid=3035945", "title": "Allan in Wonderland", "text": "Allan in Wonderland \u00e8 il quarto album studio del cantante statunitense Allan Sherman pubblicato nel 1964."}
{"id": "3035947", "revid": "446353", "url": "https://it.wikipedia.org/wiki?curid=3035947", "title": "Battaglia della Landing Zone Albany", "text": "La battaglia della Landing Zone Albany fu il momento culminante e finale della campagna della Valle di Ia Drang, nel novembre 1965 durante la guerra del Vietnam; dopo i duri scontri avvenuti alla Landing Zone X-Ray, il 2\u00ba battaglione del 7\u00ba reggimento di cavalleria appartenente alla famosa 1\u00aa Divisione di cavalleria aerea americana, venne sorpreso il 17 novembre 1965 allo scoperto durante la marcia a piedi di avvicinamento alla cosiddetta Landing Zone Albany e praticamente distrutto dagli attacchi delle forze nordvietnamite dell'Esercito Popolare che lo assalirono da tutte le direzioni.\nSolo l'intervento dell'aviazione americana, che satur\u00f2 la zona con bombe al napalm, e l'arrivo di alcuni rinforzi del 5\u00ba reggimento di cavalleria, impedirono il totale annientamento del battaglione e permisero di salvare una parte delle truppe. Le forze nordvietnamite, dopo aver inflitto terribili perdite e ugualmente decimate dall'intervento degli aerei americani e dalla disperata resistenza della cavalleria, nella notte del 18 novembre si ritirarono permettendo l'evacuazione in elicottero dei miseri resti delle forze americane attaccate. \nSi tratt\u00f2 della battaglia di un giorno in assoluto pi\u00f9 sanguinosa della guerra del Vietnam per le forze americane (con 151 morti, 4 dispersi e 121 feriti in totale su un organico iniziale di circa 450 uomini) e della pi\u00f9 pesante sconfitta subita da un reparto organico americano in campo aperto contro le aggressive e coraggiose forze nordvietnamite.\nNella valle dello Ia Drang.\nDopo aver sanguinosamente respinto i violenti attacchi nemici alla Landing Zone X-Ray, il colonnello Thomas Brown, comandante della 3\u00aa Brigata della 1\u00aa Divisione di Cavalleria aerea, aveva deciso di evacuare l'area dei drammatici combattimenti e di rischierare i tre battaglioni aeromobili (1\u00b0 e 2\u00b0 del 7\u00ba reggimento e 2\u00b0 del 5\u00ba reggimento) in precedenza raggruppati a X-Ray. Quindi, mentre il 1\u00ba battaglione del 7\u00b0 (provatissimo dalla battaglia) veniva evacuato con gli elicotteri, venne invece deciso di spostare gli altri due battaglioni, a piedi via terra.\nEra prevista una marcia forzata del 2\u00ba battaglione/5\u00ba reggimento in direzione nord-est fino ad una nuova Landing Zone denominata \"Columbus\", mentre l'altro battaglione (il 2\u00b0 del 7\u00ba reggimento), dopo aver percorso inizialmente lo stesso cammino del battaglione del 5\u00ba reggimento, avrebbe dovuto deviare a nord-ovest verso la cosiddetta Landing Zone \"Albany\", poco a sud del corso dello Ia Drang. Contemporaneamente a questi spostamenti via terra sarebbe stato sferrato un devastante attacco con B-52 sul massiccio montuoso del Chu Pong, dove si riteneva avessero trovato rifugio i superstiti reparti nordvietnamiti decimati a X-Ray.\nPer mancanza di documentazione ancora oggi non risulta chiaro lo scopo e l'eventuale obiettivo di questi spostamenti via terra che esponevano indubbiamente le forze americane a pericoli di imboscate da parte delle forze nordvietnamite ancora presenti nella zona; difetti di pianificazione e un eccesso di sicurezza, dopo i successi precedenti, indussero forse i comandi a sottovalutare i rischi di una simile manovra su terreno difficile. Alle ore 09.00 del 17 novembre, quindi, il 2\u00ba battaglione del 5\u00ba reggimento cavalleria aerea, guidato dal tenente colonnello Robert Tully, diede inizio alla sua marcia da X-Ray verso la LZ \"Columbus\", seguito dopo dieci minuti dal 2\u00ba battaglione del 7\u00ba reggimento, al comando del tenente colonnello Robert McDade.\nBattaglia a sorpresa.\nMarcia verso \"Albany\".\nLa marcia si svolse senza molte precauzioni in una atmosfera di tranquilla sicurezza, con temperature elevatissime (fino a 40\u00a0\u00b0C) e in un terreno disagevole che sfianc\u00f2 rapidamente gli uomini sovraccarichi di materiali e costretti a muoversi a piedi; dopo circa due chilometri i due reparti americani si separarono e il 2\u00b0/7\u00b0 devi\u00f2 verso nord-ovest per dirigersi alla prevista LZ \"Albany\".\nIl 2\u00ba battaglione marciava in colonna con scarse misure di sicurezza sui fianchi, con i plotoni scaglionati su circa 500 metri di lunghezza; in testa era il plotone da ricognizione del tenente Payne; subito dietro veniva la compagnia \"Alpha\" del capitano Sugdinis (con i plotoni scalati a sinistra e a destra); seguivano la compagnia \"Delta\" del capitano Thorpe e la compagnia \"Charlie\" del capitano Fesmire (schierate in colonna e scarsamente preoccupate di eventuali insidie del nemico). Dopo queste compagnie da combattimento marciava la compagnia comando (capitano Boone) con il personale logistico del battaglione e chiudeva quindi la lunga colonna la compagnia \"Alpha\" del 1\u00ba battaglione del 5\u00ba reggimento, aggregata alle forze di McDade in sostituzione della compagnia \"Bravo\" rimasta a riposo a Camp Holloway; il capitano Forrest, comandante della compagnia \"Alpha\" schierata nelle retrovie, prese l'opportuna precauzione di organizzare vedette sui fianchi per individuare la possibile presenza di forze nemiche.\nIn effetti, dalla cima del massiccio del Chu Pong i nordvietnamiti individuarono subito i movimenti americani da X-Ray e organizzarono squadre di ricognitori per sorvegliare le aree delle Landing Zone nemiche; nel frattempo continuava l'estenuante marcia del 2\u00ba battaglione: su terreno scoperto, con l'erba alta fino al ginocchio e una calura insopportabile, le forze americane progredivano con difficolt\u00e0. Venne raggiunto un gruppo di capanne (rapidamente bruciate e fumanti, in questo modo segnalando malaccortamente al nemico la propria presenza), quindi la marcia prosegu\u00ec sempre pi\u00f9 faticosa, mentre il terreno diventava pi\u00f9 impervio, con erba alta fino al petto e vegetazione molto fitta.\nPrima di mezzogiorno, la colonna fece una breve pausa per il pasto, mentre nel frattempo il battaglione del tenente colonnello Tully aveva ormai raggiunto la Landing Zone \"Columbus\" senza aver incontrato difficolt\u00e0. Nella zona su cui marciava il 2\u00ba battaglione di McDade erano invece presenti in forze numerosi reparti freschi nordvietnamiti, anche loro ignari per il momento dell'avvicinamento della cavalleria americana, ma riposati e pronti al combattimento. Si trattava dell'8\u00ba battaglione del 66\u00ba reggimento regolare arrivato solo da due settimane (appartenente alla famosa 304\u00aa Divisione nordvietnamita, veterana di Dien Bien Phu), rinforzato dai resti del 1\u00ba e del 3\u00ba battaglione del 33\u00ba reggimento (molto indeboliti dopo le precedenti battaglie dello Ia Drang).\nMentre questi agguerriti reparti nordvietnamiti confluivano nell'area per attaccare da tutte le direzioni la lunga colonna americana, il 2\u00ba battaglione proseguiva la sua estenuante marcia verso \"Albany\"; la giungla si faceva sempre pi\u00f9 fitta, mentre la sensazione di isolamento scosse in parte il morale delle truppe; in questa fase vennero inaspettatamente catturati due regolari nordvietnamiti dai ricognitori del tenente Payne, e il tenente colonnello McDade si rec\u00f2 quindi in persona in testa alla colonna per interrogare i prigionieri e chiarire la incerta situazione.\nL'interrogatorio non diede grandi risultati e McDade, allarmato, decise di convocare tutti i comandanti di compagnia in testa alla colonna per un consulto generale sulla situazione; mentre i capitani comandati si recavano dal tenente colonnello, abbandonando di conseguenza le loro compagnie, il battaglione perse definitivamente la sua coesione sparpagliandosi ancor di pi\u00f9 lungo un tratto di alcune centinaia di metri. Stremati, i soldati delle compagnie \"Delta\" e \"Charlie\" si fermarono per riposarsi, mentre la compagnia di coda del capitano Forrest rimase in formazione protettiva; nel frattempo il plotone ricognitori e la compagnia \"Alpha\" con McDade e i vari comandanti di compagnia, proseguiva in avanti per giungere alle ore 13.07 in una prima radura circondata da erba alta e alberi, punteggiata da grandi termitai.\nLa testa della colonna aveva raggiunto \"Albany\", ma il resto del battaglione era disgregato a sud-est della Landing Zone, esposto ad attacchi da tutte le direzioni e privo dei rispettivi comandanti. Proprio in quel momento, venne individuata improvvisamente la presenza del nemico vicinissimo sia a nord che a est e a ovest del battaglione; l'attacco nordvietnamita esplose subitaneamente scatenando immediatamente la confusione generale tra le truppe americane praticamente circondate e divise in gruppi separati in mezzo all'erba alta e agli alberi della boscaglia.\nMassacro nell'erba.\nLe forze americane erano incappate in pieno nelle truppe regolari nordvietnamite presenti nella zona: l'8\u00ba battaglione del 66\u00ba reggimento, che aveva bivaccato proprio a nord-est della colonna del 2\u00ba battaglione in avvicinamento; rapidamente organizzata, la formazione nemica sferr\u00f2 un micidiale attacco da est, mentre i resti del 33\u00ba reggimento impegnarono a distanza ravvicinata la testa dei reparti americani che aveva raggiunto la radura di \"Albany\"; infine i ricognitori del tenente Payne sbucarono proprio nel campo base del 3\u00ba battaglione del 33\u00ba reggimento nordvietnamita e vennero quindi immediatamente attaccati a loro volta. \nErano le 13.15 del 17 novembre e stava per avere inizio il combattimento pi\u00f9 sanguinoso e drammatico per le forze statunitensi della guerra del Vietnam; i soldati nordvietnamiti sbucarono da tutte le direzioni, e, secondo le direttive del colonnello Nguyen Huu An, comandante dei reparti, attaccarono da pi\u00f9 lati, cercando di disgregare la colonna nemica, di frammentarla in gruppi separati e di distruggerla a gruppi, ricercando il combattimento ravvicinato corpo a corpo, per evitare i rischi del fuoco d'artiglieria e aereo del nemico. I soldati nordvietnamiti, riposati e dal morale altissimo, erano in attesa del nemico (allertati da circa venti minuti) e misero subito in grave difficolt\u00e0 la testa della colonna americana per poi attaccare in massa principalmente il lato destro del battaglione nemico.\nIl plotone ricognitori e la compagnia \"Alpha\" vennero quindi attaccati da tutte le direzioni e rapidamente circondati; nonostante la sorpresa e la grande confusione, il tenente Payne riusc\u00ec ad organizzare un perimetro difensivo nella radura e a coordinare una difesa efficace, pur subendo gravi perdite. Il tenente colonnello McDade, presente con la compagnia \"Alpha\", cerc\u00f2 di organizzare una difesa ad \"Albany\" ma perse ogni contatto con il resto della colonna, ormai praticamente circondata, attaccata a gruppi e vicina alla distruzione. Alle 13.26 mentre la battaglia infuriava solo da pochi minuti, il battaglione americano era gi\u00e0 frammentato in gruppi separati, con i ricognitori e la \"Alpha\" con il comandante McDade nel precario perimetro difensivo a nord di \"Albany\", e i soldati nordvietnamiti infiltrati pi\u00f9 a sud dopo aver tagliato in due la lunga colonna.\nDurante il furioso scontro a distanza ravvicinata dei primi minuti, due plotoni della compagnia \"Alpha\" vennero circondati e distrutti mentre i superstiti riuscirono a ripiegare fino al perimetro difensivo dei ricognitori di Payne alla radura di \"Albany\"; nella giungla e in mezzo all'erba alta i reparti nordvietnamiti si infiltrarono da tutte le parti, appoggiati anche da un efficace fuoco di mortai.\nCon i comandanti separati dalle loro truppe, le compagnie americane non riuscirono ad organizzare una difesa efficace; solo la compagnia \"Alpha\" del 1\u00ba/5\u00ba reggimento, in coda alla colonna, fu in grado di costituire un perimetro difensivo e resistere pur subendo fortissime perdite da parte dei nordvietnamiti appostati sugli alberi e nei termitai. Invece le compagnie \"Charlie\" e \"Delta\" vennero travolte completamente. Disorganizzate, senza comandanti e colte di sorpresa, vennero attaccate da tutte le direzioni, falciate dal fuoco delle mitragliatrici e distrutte; la \"Charlie\" ebbe 45 morti e 50 feriti su un contingente totale di 112 uomini, la \"Delta\", circondata e in trappola, venne ugualmente decimata. I nordvietnamiti sbucarono fuori dalla boscaglia e setacciarono l'erba alta alla ricerca dei sopravvissuti e dei feriti americani per uccidere i superstiti e completare l'opera di distruzione della colonna nemica.\nCon tre compagnie decimate e i superstiti raggruppati in precarie posizioni difensive a nord (nella radura \"Albany\" con i ricognitori e i pochi sopravvissuti della \"Alpha\" e il tenente colonnello McDade) e a sud (il perimetro organizzato dal capitano Forrest con i resti della \"Alpha\" del 5\u00ba reggimento), la situazione americana era molto difficile mentre le perdite subite erano state elevatissime durante i furibondi scontri corpo a corpo dei piccoli gruppi separati di soldati americani contro la aggressiva fanteria nordvietnamita.\nSalvataggio dei sopravvissuti.\nLa confusione generale tra le truppe americane, le difficolt\u00e0 di comunicazione, l'isolamento e la scarsa conoscenza della situazione sul terreno da parte del tenente colonnello McDade, impedirono in un primo momento di comprendere la gravit\u00e0 della situazione e di allertare il comando di brigata per ottenere l'indispensabile aiuto. Il colonnello Brown, comandante della 3\u00aa Brigata, inizialmente non comprese la gravit\u00e0 delle perdite subite dal 2\u00ba battaglione e la disperata necessit\u00e0 di soccorso; inoltre la ricognizione aerea e gli elicotteri armati impiegati nell'area non ricevettero informazioni precise e non poterono intervenire sul terreno dove le truppe americane e nordvietnamite erano confusamente frammischiate e impegnate in scontri ravvicinati.\nFinalmente, il colonnello Brown e soprattutto il vicecomandante della divisione, generale Richard Knowles, intervennero energicamente per cercare di salvare i superstiti del 2\u00ba battaglione; Knowles (che si rec\u00f2 in elicottero sopra la radura \"Albany\" ed entr\u00f2 in contatto con McDade) organizz\u00f2 lo sbarramento d'artiglieria per battere le aree intorno al perimetro americano; nel frattempo Brown costitu\u00ec una forza di soccorso con una compagnia del 1\u00ba battaglione/5\u00ba reggimento cavalleria che avrebbe marciato da \"Columbus\" via terra verso la coda della colonna americana e con la compagnia \"Bravo\" del 2\u00ba battaglione/7\u00ba reggimento che, da Camp Holloway, sarebbe partita in elicottero verso \"Albany\".\nNel frattempo lo scontro continuava violentissimo; alla radura di \"Albany\" i superstiti della \"Alpha\" e i ricognitori, guidati dal tenente colonnello McDade, mantennero saldamente le loro posizioni pur accerchiati, e respinsero gli attacchi nemici, infliggendo dure perdite. All'altro capo della colonna, il capitano Forrest aveva ugualmente organizzato un altro perimetro difensivo e i suoi uomini si battevano duramente per resistere agli attacchi. La situazione rimaneva drammatica nello spazio tra questi due precari capisaldi americani: un gruppo di superstiti della compagnia \"Delta\" riusc\u00ec a raggiungere \"Albany\", ma il resto della compagnia e la compagnia \"Charlie\" e la compagnia comando vennero massacrate, mentre i soldati nordvietnamiti si aggiravano spietatamente nell'erba alta per finire i feriti e per eliminare le ultime sporadiche resistenze.\nProprio in questo momento intervennero drammaticamente gli aerei americani; gli A-1 Skyraider iniziarono gli attacchi aerei con il napalm con terribili effetti distruttivi; i nordvietnamiti, impegnati nel rastrellamento finale, subirono terribili perdite, la boscaglia si incendi\u00f2 divorando anche alcuni soldati americani rimasti isolati in mezzo ai nemici. Poco dopo intervenne anche l'artiglieria americana che contribu\u00ec a frenare gli attacchi nemici e a sostenere la resistenza a \"Albany\". Verso le ore 16.30 ci fu una prima pausa nei combattimenti; gli attacchi aerei e il fuoco di artiglieria avevano duramente colpito le forze nordvietnamite, dando respiro ai resti del 2\u00ba battaglione della cavalleria aerea, mentre le colonne di soccorso erano in avvicinamento. Fin dalle 14.55 la compagnia \"Bravo\" del 5\u00ba reggimento del capitano Tully, era partita da \"Columbus\", e alle 17.45 decollarono sugli elicotteri da Camp Holloway gli uomini della compagnia \"Bravo\" del 2\u00ba battaglione/7\u00ba reggimento del capitano Diduryk per sbarcare direttamente a \"Albany\".\nAlle ore 16.30 i soldati della compagnia \"Bravo\" del capitano Tully entrarono in contatto senza grandi difficolt\u00e0 con il perimetro meridionale del capitano Forrest contribuendo al suo rafforzamento e cominciando ad organizzare l'evacuazione dei numerosi feriti; alle 17.00 le prime eliambulanze iniziarono il trasporto, mentre il perimetro era sottoposto a nuovi attacchi nordvietnamiti fino al calar delle tenebre.\nNel frattempo la compagnia del capitano Diduryk entr\u00f2 in azione alle ore 18.45 sbarcando dagli elicotteri direttamente su \"Albany\"; gli elicotteri del maggiore Bruce Crandall (gi\u00e0 valoroso combattente a X-Ray) riuscirono, nonostante il pesante fuoco da terra nemico, a effettuare con successo il trasporto della cavalleria area; otto elicotteri furono colpiti nel crepuscolo illuminato dagli incendi e dagli innumerevoli traccianti. La situazione che trovarono gli uomini del capitano Diduryk e del tenente Rescorla era particolarmente difficile e confusa; grazie ai rinforzi il perimetro di \"Albany\" venne ampliato e rinforzato e alle ore 21.50 da Camp Holloway giunsero quattro elicotteri per iniziare l'evacuazione dei feriti. La manovra, compiuta sotto il fuoco nordvietnamita, ebbe fortunatamente successo. Durante la notte i soldati rimasti ad \"Albany\" trascorsero ore di preoccupazione e ansia, ma i nordvietnamiti (che avevano subito a loro volta dure perdite) non sferrarono altri attacchi e si impegnarono soprattutto nel recupero dei propri caduti, nella eliminazione dei soldati americani feriti o isolati, e nella manovra di ripiegamento di fronte alle crescenti forze nemiche.\nIl 18 novembre lo stesso colonnello Brown giunse a \"Albany\" per valutare di persona la situazione; durante la mattinata i soldati americani si dedicarono soprattutto all'ispezione del tragico campo di battaglia e al recupero dei numerosi caduti; lo spettacolo risult\u00f2 particolarmente impressionante e tragico. Nel frattempo le due compagnie schierate nel perimetro meridionale del capitano Forrest eseguirono con successo il ripiegamento verso la Landing Zone \"Columbus\" che peraltro venne attaccata a sua volta senza successo da un battaglione del 33\u00ba reggimento nordvietnamita.\nLa Landing Zone \"Columbus\" venne alla fine abbandonata dagli americani il 19 novembre mentre Brown organizz\u00f2 una nuova Landing Zone \"Crooks\" dove evacuare i resti del 2\u00ba battaglione/7\u00ba reggimento (in attesa del definitivo ritorno a Camp Holloway) e dove sarebbe stata presto schierata la 2\u00aa Brigata della cavalleria aerea in sostituzione della provata 3\u00aa Brigata. La battaglia di \"Albany\" era terminata: gli americani, dopo aver subito pesanti perdite, avevano evitato la distruzione completa ma erano stati costretti a ripiegare, mentre le forze nordvietnamite avevano a loro volta interrotto gli attacchi e si erano ritirati dopo aver inflitto una grossa batosta alla cavalleria aerea, ma consapevoli di non poter resistere al superiore potenziale di fuoco soprattutto aereo e di artiglieria del nemico.\nBilancio.\nLe notizie della disfatta iniziale americana filtrarono con difficolt\u00e0 e confusione, si diffusero voci di catastrofe e di massacro della cavalleria (si parl\u00f2 di un nuovo Little Big Horn); i comandi statunitensi, lo stesso generale Westmoreland e la propaganda statunitense cercarono inizialmente di minimizzare il sanguinoso costo della battaglia ad \"Albany\" magnificando invece i risultati ottenuti dalle tattiche della cavalleria aerea nella precedente battaglia alla Landing Zone X-Ray e evidenziando le gravi perdite inflitte al nemico (soprattutto grazie al devastante intervento dell'aviazione e dell'artiglieria) e la ritirata finale delle forze nordvietnamite.\nAl contrario, il generale An e i nordvietnamiti sottolinearono sul momento, e confermarono nelle loro memorie, l'importanza della battaglia, gli importanti risultati ottenuti, il successo delle nuove tattiche di combattimento a distanza ravvicinata contro le truppe americane (\"afferrare il nemico per la cintura\", secondo la terminologia vietnamita) e la vittoria morale ottenuta contro il potente nemico in questo primo scontro diretto tra truppe regolari delle due parti.\nIn effetti, anche se tatticamente la battaglia si concluse con la ritirata nordvietnamita e con il riuscito salvataggio dei superstiti del 2\u00ba battaglione, dal punto di vista psicologico il massacro a \"Albany\" incise sulle baldanzose truppe della cavalleria aerea e influenz\u00f2 l'intero corso del conflitto vietnamita, rendendo evidente la durezza della lotta e la pericolosit\u00e0 e la combattivit\u00e0 del nemico, e il rischio ad affrontarlo allo scoperto nell'impervio territorio vietnamita e a distanza ravvicinata. Le perdite americane furono molto alte (in assoluto le pi\u00f9 alte in una battaglia di un solo giorno di tutta la guerra), il 2\u00ba battaglione usc\u00ec decimato dagli scontri (quasi 300 perdite su un organico di circa 450 uomini, i corpi di quattro soldati dispersi furono infine recuperati nell'aprile 1966), dolorosa dimostrazione del futuro che attendeva i combattenti. Lo stesso Ministro della Difesa Robert McNamara divenne improvvisamente cosciente della vera natura della guerra, illustrando realisticamente al Presidente Lyndon Johnson le incerte prospettive della lotta."}
{"id": "3035951", "revid": "1543377", "url": "https://it.wikipedia.org/wiki?curid=3035951", "title": "Karakara (Niger)", "text": "Karakara \u00e8 un comune rurale del Niger facente parte del dipartimento di Gaya nella regione di Dosso."}
{"id": "3035955", "revid": "1543377", "url": "https://it.wikipedia.org/wiki?curid=3035955", "title": "Tanda", "text": "Tanda \u00e8 un comune rurale del Niger facente parte del dipartimento di Gaya nella regione di Dosso."}
{"id": "3035959", "revid": "1543377", "url": "https://it.wikipedia.org/wiki?curid=3035959", "title": "Tounouga", "text": "Tounouga \u00e8 un comune rurale del Niger facente parte del dipartimento di Gaya nella regione di Dosso."}
{"id": "3035962", "revid": "352448", "url": "https://it.wikipedia.org/wiki?curid=3035962", "title": "Terramagnino da Pisa", "text": ""}
{"id": "3035963", "revid": "352448", "url": "https://it.wikipedia.org/wiki?curid=3035963", "title": "Uc Faidit", "text": ""}
{"id": "3035964", "revid": "1543377", "url": "https://it.wikipedia.org/wiki?curid=3035964", "title": "Yelou", "text": "Yelou \u00e8 un comune rurale del Niger facente parte del dipartimento di Gaya nella regione di Dosso."}
{"id": "3035965", "revid": "729019", "url": "https://it.wikipedia.org/wiki?curid=3035965", "title": "Bernardelli PO-18", "text": "La Bernardelli P-018 \u00e8 una pistola semi-automatica introdotta nel 1982 dalla ditta italiana Vincenzo Bernardelli S.p.A. di Gardone Val Trompia.\nStoria.\nDestinata al mercato civile, militare e governativo, essa venne progettata dall'Ing. Zanoni, famoso anche per aver progettato la carabina Franchi LF-58. La produzione della pistola termin\u00f2 nel 1994 quando fu sostituita dal modello P-One, esteticamente pi\u00f9 raffinato, provvisto di una doppia zigrinatura del carrello in posizione sia anteriore che posteriore e con un pulsante di sgancio del caricatore al posto del gancio di arresto del caricatore sul fondo dell'impugnatura, ma con propriet\u00e0 meccaniche e balistiche identiche alla P-018.\nCaratteristiche.\nQuest'arma, la cui produzione \u00e8 terminata, veniva prodotta in due versioni, la Standard con canna da 4,8 pollici e la Compact con canna leggermente pi\u00f9 corta e prodotta rispettivamente in calibro 9x19 Para, 9x21 IMI e 7,65 Para.\nEra proposta sul mercato civile con guancette in plastica e in noce e molto spesso corredata di una pratica valigetta in plastica imbottita con chiusura a combinazione numerica.\nSi tratta di un'arma molto spartana e robusta, quindi anche relativamente economica (in ragione di questo era all'epoca la preferita tra le guardie giurate) ma ben costruita, realizzata con buoni materiali e costruita secondo i canoni classici di produzione e cio\u00e8 interamente tramite fresatura.\nL'arma in oggetto era basata sul sistema di chiusura ideato Browning, a corto rinculo, gruppo di scatto in doppia azione e disponeva della sicura manuale azionabile da una leva posta sulla faccia sinistra dell'arma e della sicura automatica al percussore, portava un caricatore bifilare da 16 colpi ed \u00e8 stata prodotta esclusivamente con mire fisse, ovvero mirino fisso e tacca regolabile solo in deriva grazie al raccordo a coda di rondine nel quale \u00e8 inserita. La rampa di caricamento \u00e8 integrata alla canna (ramped barrel) tramite uno scivolo esterno che d\u00e0 accesso alla camera di cartuccia. \nUn'altra caratteristica dell'arma sono le guide del carrello a tutta lunghezza, come nella SIG P210, che giovano in particolar modo alla precisione dell'arma nel tiro. Infatti, nel 1992 la Bernardelli venne anche proposta in versione sportiva con il modello \"Practical VB\".\nLa pistola P-018 \u00e8 un'arma di risaputa precisione e meccanicamente priva di difetti, penalizzata solamente dai sistemi di mira pi\u00f9 idonei al tiro da difesa che a quello sportivo. Quest'arma si trova oggi solo sul mercato dell'usato e la sua valutazione varia, a seconda delle condizioni di mantenimento, dai \u20ac 150,00 fino ai \u20ac 350,00 specialmente se in 9 \u00d7 21mm IMI e con guancette in noce.\nP-018 (Standard / Compact) "}
{"id": "3035967", "revid": "1543377", "url": "https://it.wikipedia.org/wiki?curid=3035967", "title": "Zabori", "text": "Zabori \u00e8 un comune rurale del Niger facente parte del dipartimento di Gaya nella regione di Dosso."}
{"id": "3035969", "revid": "1904508", "url": "https://it.wikipedia.org/wiki?curid=3035969", "title": "Federica Carolina di Sassonia-Coburgo-Saalfeld", "text": "Biografia.\nInfanzia.\nFederica era la penultima figlia del duca Francesco Giosea di Sassonia-Coburgo-Saalfeld (1697\u20131764) e di sua moglie Anna Sofia di Schwarzburg-Rudolstadt (1700\u20131780).\nMatrimonio.\nSpos\u00f2 a Coburgo, il 22 novembre 1754, il Margravio Carlo Alessandro di Brandeburgo-Ansbach (1736\u20131806). Il matrimonio venne concluso puramente per motivi dinastici.Infatti, sebbene Federica Carolina venisse considerata una donna virtuosa, dolce, benefica e devota, Carlo Alessandro la riteneva brutta, ignorante e noiosa. Il matrimonio rimase senza figli, Cristiano si separ\u00f2 dalla moglie, che da quel momento visse nel Castello di Schwaningen presso Unterschwaningen, ed inizi\u00f2 a convivere con la sua amante Elizabeth Craven.\nIl fratello di Federica Carolina, Federico Giosia di Sassonia-Coburgo-Saalfeld, dovette a sua sorella l'ammissione nel reggimento, di cui suo cognato era il capitano, cosa che costitu\u00ec il punto di partenza della sua brillante carriera militare.\nMorte.\nDopo la morte di Federica Carolina, suo marito rinunci\u00f2 al suo ruolo di regnante, lasci\u00f2 il paese e spos\u00f2 la sua amante inglese. Federica Carolina \u00e8 sepolta nella Gumbertuskirche di Ansbach.\nBibliografia.\nJulius Mebes: Beitr\u00e4ge zur Geschichte des Brandenburgisch-Preussischen Staates, Band 1, L\u00fcderitz, 1861, S. 766"}
{"id": "3035970", "revid": "1305772", "url": "https://it.wikipedia.org/wiki?curid=3035970", "title": "Wiegmann", "text": ""}
{"id": "3035971", "revid": "1543377", "url": "https://it.wikipedia.org/wiki?curid=3035971", "title": "Loga", "text": "Loga \u00e8 un comune urbano del Niger, capoluogo del dipartimento omonimo nella regione di Dosso."}
{"id": "3035974", "revid": "1543377", "url": "https://it.wikipedia.org/wiki?curid=3035974", "title": "Falwel", "text": "Falwel \u00e8 un comune rurale del Niger facente parte del dipartimento di Loga nella regione di Dosso."}
{"id": "3035978", "revid": "767487", "url": "https://it.wikipedia.org/wiki?curid=3035978", "title": "Thomas Lemuel James", "text": "Biografia.\nFu il ventinovesimo direttore generale delle poste degli Stati Uniti durante la presidenza di James A. Garfield (ventesimo presidente) prima e la presidenza di Chester Arthur (ventunesimo presidente) poi.\nNato nello stato di New York, i suoi genitori erano William James e Jane Maria Price, ebbe 4 mogli: Emily Ida Freedburn (1852), E. R. Borden, Edith Colborne, Florence MacDonnell Gaffney (1911)\nDivent\u00f2 presidente della Lincoln National Bank nel 1882.\nMassone, fu membro della \"Hamilton Lodge\" No. 120 di Hamilton, nella contea di Madison (New York) ."}
{"id": "3035979", "revid": "287204", "url": "https://it.wikipedia.org/wiki?curid=3035979", "title": "Norbert van Bloemen", "text": "Biografia.\nApparteneva ad una famiglia di pittori e disegnatori fiamminghi, attivi anche in Italia e in Francia. Anche i suoi fratelli Pieter e Jan Frans erano pittori. Pieter, il maggiore, fu insegnante degli altri fratelli nell'arte della pittura.\nNorbert raggiunse i due fratelli maggiori a Roma e anch'egli ader\u00ec alla Schildersbent, con il soprannome di \"Cephalus\". Qui si dedic\u00f2 soprattutto allo studio. Non essendo riuscito ad affermarsi in questa citt\u00e0 ritorn\u00f2 ad Anversa, ma nemmeno qui ebbe maggior fortuna. Perci\u00f2 si trasfer\u00ec ad Amsterdam, dove dipinse soggetti storici, scene d'interni, ritratti, ad esempio quello del mercante d'arte e collezionista Jan Pieterszoon Zoomer e soggetti religiosi.\nSecondo il Pilkington, i suoi dipinti avrebbero avuto una valutazione pi\u00f9 alta, se avesse utilizzato colori meno puri e sgargianti e colorato in modo pi\u00f9 realistico. Anche secondo Fielding, le opere di Norbert van Bloemen sono di buona fattura, eccetto che per i colori troppo appariscenti.\nNonostante avesse parecchio lavoro, tuttavia, secondo Macfarquhar e Gleig, fu molto inferiore ai fratelli nell'arte della pittura.\nTra i suoi allievi ci fu Cornelis Ploos van Amstel."}
{"id": "3036000", "revid": "125956647", "url": "https://it.wikipedia.org/wiki?curid=3036000", "title": "Galluppi", "text": "I Galluppi sono una famiglia nobile italiana originaria di Tropea e comprendente vari rami, uno dei quali stabilitosi in Francia nel XIV secolo, un altro in Sicilia intorno alla fine del XVI.\nUno dei membri della famiglia di nome Cristoforo nel 1340 spos\u00f2 donna Giacoma Ruffo, baronessa di Altavilla, ottenendo in dote la met\u00e0 del feudo baronale di Altavilla. \nRamo di Messina e Santa Lucia del Mela.\nDon Cesare Galluppi, barone di Cirella e Joppolo, discendente di Cristoforo, vissuto alla fine del Cinquecento, si spost\u00f2 a Messina, dove spos\u00f2 Giovanna Porzio, venendo ascritto dal senato alla nobilit\u00e0 di quella citt\u00e0. Con lui ebbe inizio il ramo messinese dei Galluppi, che alcuni decenni dopo si spost\u00f2 a Santa Lucia del Mela con don Onofrio Galluppi.\nFrancesco Galluppi, barone di Cirella, Joppolo e Coccorino e proprietario di altri importanti beni in Calabria, figlio primogenito di don Cesare e di donna Giovanna Porzio, dilapid\u00f2 in breve tempo quasi tutto il patrimonio paterno. Egli aveva sposato nel 1611 in Messina Isabella Patti, figlia unica di Ansaldo, ereditiera del feudo di Belvedere e del territorio di San Girolamo, situati nei pressi della citt\u00e0 di Santa Lucia. \nFrancesco Galluppi suo nipote partecip\u00f2 alla rivoluzione dei Merli e Malvizzi e fu uno dei comandanti della citt\u00e0 di Messina contro gli spagnoli; per questo motivo sub\u00ec la confisca del feudo di Belvedere nel 1674. \nA Santa Lucia i Galluppi furono per generazioni al vertice del potere politico ed ecclesiastico. Un Ansaldo Galluppi Patti (n. 1721), con privilegio del 15 settembre 1748, ottenne da Carlo III il titolo di barone di Cirella (feudo gi\u00e0 posseduto dai suoi antenati) e compr\u00f2 dalla citt\u00e0 di Santa Lucia il feudo della Foresta.\nIl barone don Vincenzo Galluppi, figlio di Ansaldo, torn\u00f2 a Tropea per ravvivare in quella citt\u00e0 l'altro ramo della famiglia, che rischiava l'estinzione. Nel 1765 spos\u00f2 la lontana cugina donna Lucrezia Galluppi e fu padre del filosofo Pasquale Galluppi.\nUno dei rami dei Galluppi di Santa Lucia eredit\u00f2 dalla nobile famiglia Raineri anche il titolo di barone di Pancaldo. Il barone di Pancaldo don Rainero Galluppi Raineri (1816-1899), senatore di Messina (1858), figlio di don Francesco Galluppi Raineri e della baronessa donna Vincenza Raineri Galluppi, spos\u00f2 donna Letteria Cuzzaniti Arenaprimo (1816-1906). Ne nacque Giuseppe Galluppi, cavaliere di onore e devozione nell'ordine di Malta, araldista e genealogista, autore di numerose pubblicazioni, ultimo dei Galluppi baroni di Pancaldo, morto senza prole maschile. Attuali discendenti per via femminile sono i baroni Laudamo.\nRamo di Tropea.\nI Galluppi di Tropea vantano tra le loro file il filosofo Pasquale Galluppi, decorato della Legion d'onore da Luigi Filippo di Francia e Francesco I d'Austria.\nParentele.\nIl ramo dei Galluppi stabilitosi a Santa Lucia si alle\u00f2, attraverso un'attenta politica matrimoniale, con le famiglie pi\u00f9 in vista della cittadina messinese. Tra le parentele pi\u00f9 significative si ricordano quelle con i Cuzzaniti, i Pulejo, i Celi-Valdina, i Sisilli e i Basile.\nArma.\nArma: d'azzurro, allo scaglione, accompagnato da tre stelle, il tutto d'oro.\nCimiero: testa e collo di cavallo morello al naturale.\nCollegamenti esterni.\nErasmo Ricca, \"Istoria de' feudi del regno delle Due Sicilie di qua dal faro\", volume 3, Napoli 1865 (testo on line)"}
{"id": "3036001", "revid": "729019", "url": "https://it.wikipedia.org/wiki?curid=3036001", "title": "Breda Ba.205", "text": "Il Breda Ba.205 fu un aereo da addestramento con capacit\u00e0 acrobatiche, monomotore biplano, sviluppato dalla divisione aeronautica dell'azienda italiana Societ\u00e0 Italiana Ernesto Breda a cavallo degli anni trenta e quaranta e rimasto allo stadio di prototipo.\nVenne proposto su richiesta della Regia Aeronautica ma a causa delle caratteristiche non conformi alle specifiche richieste venne accantonato in attesa di ulteriori sviluppi e quindi, a causa dello svolgersi della Seconda guerra mondiale, non pi\u00f9 ripreso.\nStoria del progetto.\nNel 1938 la Direzione del Genio e delle Costruzioni Aeronautiche (DGCA) e la Regia Aeronautica espressero l'esigenza di poter disporre di un nuovo velivolo destinato all'addestramento acrobatico ad alte prestazioni dei propri piloti. A tale scopo venne istituito il Comitato Progetti, un apposito comitato incaricato di stabilire ed emettere una specifica, modificata in corso d'opera almeno due occasioni (5 settembre 1938 e 11 ottobre 1939), che verr\u00e0 comunicata nella sua forma definitiva il 21 marzo 1940. Tra i requisiti richiesti vi era la tassativa condizione per l'utilizzo del motore, l'Isotta Fraschini Beta (6 cilindri, 280 CV) o il CAN D. VIII (8 cilindri, 300 cv).\nAl concorso risposero sei aziende italiane con i loro progetti, richiamate dalla possibilit\u00e0, vista la particolare tipologia del velivolo, di aggiudicarsi una consistente commessa; la Breda, che present\u00f2 il suo Ba.92, la Caproni con tre modelli, il Caproni Vizzola CV.3, il Caproni Ca.214 sviluppato a Taliedo ed il Caproni Predappio Ca.602, la CANSA con il CANSA FC.11, e l'IMAM con il Ro.71. Dopo un esame preliminare la commissione decise di assegnare a Breda, IMAM e Caproni Predappio la possibilit\u00e0 di fornire due prototipi per le valutazioni comparative.\nTecnica.\nIl Ba.205 era un velivolo dall'impostazione classica e non particolarmente moderna, monomotore biplano con carrello fisso, scelta per ottimizzare le doti di maneggevolezza tipiche dei velivoli dotati di doppia velatura."}
{"id": "3036007", "revid": "180202", "url": "https://it.wikipedia.org/wiki?curid=3036007", "title": "Ricky Schroder", "text": ""}
{"id": "3036018", "revid": "276444", "url": "https://it.wikipedia.org/wiki?curid=3036018", "title": "JW Automotive Engineering Ltd.", "text": ""}
{"id": "3036022", "revid": "1573940", "url": "https://it.wikipedia.org/wiki?curid=3036022", "title": "Xenopus laevis", "text": "Lo xenopo liscio o platanna (Xenopus laevis ) \u00e8 una rana acquatica appartenente alla famiglia Pipidae, endemica dell'Africa australe. \u00c8 un importante organismo modello negli studi di biologia evolutiva dello sviluppo.\nDescrizione.\nI maschi di \"X. laevis\" sono lunghi 5\u20136\u00a0cm e raggiungono un peso di circa 60\u00a0g, mentre le femmine raggiungono i 10\u201312\u00a0cm e i 200\u00a0g.\nLa pelle \u00e8 liscia e presenta una colorazione variegata dal grigio al verde oliva sul dorso, mentre il ventre \u00e8 biancastro con sfumature giallastre. Sono state descritte forme albine, prive di pigmentazione.\nIl corpo \u00e8 appiattito e la testa di forma triangolare. Sono privi di lingua e di dentatura, e le orecchie esterne sono anch'esse assenti. Nei maschi manca il sacco vocale. Gli occhi, piccoli e situati nella parte anteriore del capo, sono privi di palpebre. Gli arti anteriori sono piccoli e non palmati, mentre le zampe posteriori sono grandi e palmate e sulle falangi distali delle prime tre dita sono presenti dei piccoli artigli.\nBiologia.\nQueste rane passano la maggior parte del loro ciclo vitale in acqua, che abbandonano solo nei periodi di siccit\u00e0 e sono notturne. Quando si verifica un periodo di siccit\u00e0, possono ricorrere a due possibili strategie: alle volte si scavano una tana nel fango di essiccazione, ove possono sopravvivere fino ad un anno senza cibo; in altre occasioni possono migrare alla ricerca di nuove pozze stagionali..\nAlimentazione.\nLa loro dieta si basa quasi completamente sulla predazione di organismi acquatici, in prevalenza crostacei (copepodi e cladoceri), insetti nectonici (efemerotteri, zigotteri e anisotteri) e bentonici (chironomidi e ceratopogonidi). Una quota inferiore della dieta deriva da animali terrestri caduti accidentalmente in acqua e da cannibalismo nei confronti di uova e larve di altre specie di anfibi.\nRiproduzione.\nL'accoppiamento pu\u00f2 avvenire durante tutto l'anno, pi\u00f9 comunemente in primavera; sono stati documentati sino a quattro cicli riproduttivi per anno.\nI maschi emettono il loro richiamo di accoppiamento prevalentemente durante le ore serali. La mancanza del sacco vocale \u00e8 sopperita da rapide contrazioni dei muscoli laringei, che producono un richiamo caratterizzato dalla alternanza di trilli lunghi e corti. Le femmine possono rispondere al richiamo sia con un canto di consenso sia con un canto di rifiuto, comportamento assolutamente inusuale tra gli anfibi. Ottenuto il consenso della femmina il maschio la cinge per la vita (amplesso pelvico) e d\u00e0 inizio all'accoppiamento.\nDopo l'accoppiamento la femmina depone centinaia di uova, attaccandole, singolarmente o in piccoli gruppi, a piante acquatiche, rocce o altre strutture bentoniche. Dalle uova si sviluppano i girini che completano il loro sviluppo in 6-8 settimane.\nDistribuzione e habitat.\nL'areale della specie va dall'Angola meridionale alla provincia del Capo in Sudafrica, comprendendo Zambia, Malawi, Mozambico, Zimbabwe, Botswana, Namibia, Lesotho e Swaziland. Esiste inoltre una sottospecie \"X. laevis sudanensis\" (da alcuni considerata al rango di specie a s\u00e9 stante) con un areale disgiunto che comprende Nigeria, Camerun, Repubblica Centrafricana e Repubblica Democratica del Congo.\nA causa del grande utilizzo come animali da laboratorio e da acquario, si sono diffuse in alcuni stati degli Stati Uniti d'America meridionali (California, Arizona), in Messico, in Cile, in Galles, in Francia e, recentemente, in Italia (Sicilia). La popolazione siciliana risulta avere un areale particolarmente ampio, ben pi\u00f9 ampio di quello della popolazione francese (considerata fino a qualche anno fa la pi\u00f9 estesa in Europa): i censimenti condotti negli ultimi anni hanno evidenziato un'estensione di circa 225\u00a0km\u00b2 che include le valli del fiume Jato e del Belice; la specie \u00e8 rinvenibile inoltre in un grande invaso artificiale e in numerosi stagni agricoli del territorio limitrofo. Ha dimostrato di avere notevole capacit\u00e0 invasiva e influenze negative sulla riproduzione di specie locali di anfibi tra cui \"Hyla intermedia\", \"Discoglossus pictus\" e \"Pelophylax hispanicus\".\n\"Xenopus laevis\" nella ricerca.\n\"X. laevis\" \u00e8 un importante organismo modello in biologia evolutiva dello sviluppo. \u00c8 stato uno dei primi vertebrati ad essere clonato, nel 1958 da John Bertrand Gurdon (premio Nobel per la Medicina e la Fisiologia nel 2012 insieme al giapponese Shinya Yamanaka) e collaboratori.\nRaggiunge la maturit\u00e0 sessuale in 1-2 anni e, come la maggior parte delle specie del suo genere, ha un corredo cromosomico tetraploide (numero cromosomico 2n=36 ) e ha embrioni di grandi dimensioni, in grado di svilupparsi \"in vitro\" in una semplice soluzione salina.\n\"X. laevis\" \u00e8 stato utilizzato per uno dei primi test di gravidanza, attualmente obsoleto: la gonadotropina corionica (HCG) contenuta nell'urina delle donne gravide \u00e8 infatti in grado di indurre la deposizione di uova nella femmina adulta di \"X. laevis\". Oggigiorno tale propriet\u00e0 viene utilizzata a fini di ricerca, per stimolare l'accoppiamento negli animali da laboratorio.\nGli oociti di \"X. laevis\" sono spesso usati in biologia molecolare per studiare l'espressione del DNA o del mRNA in un sistema controllato..\nAlcuni esemplari di \"X. laevis\" erano presenti sullo Space Shuttle Endeavour lanciato in orbita il 12 settembre del 1992, al fine di studiare le possibilit\u00e0 di accoppiamento e gestazione in assenza di gravit\u00e0.\nStudi condotti sui girini di \"X. laevis\" hanno consentito di dimostrare che gli endocannabinoidi, e in particolare, l'endocannabinoide 2-arachidonoilglicerolo (2-AG), modulano l'attivit\u00e0 dei neuroni sensoriali dell'epitelio olfattivo. Il 2-AG, sintetizzato sia dalle cellule neuronali che da quelle della glia, controlla la soglia olfattiva tramite l'attivazione del recettore cannabinoide CB(1), influenzando i comportamenti di ricerca del cibo.\nGli esemplari adulti di \"X. laevis\" sono infine utilizzati come modello per gli studi sulla chitridiomicosi, una malattia della pelle letale, causata dal fungo chitride \"Batrachochytrium dendrobatidis\", che affligge le popolazioni di anfibi in molte parti del mondo. \nModello per lo studio della apoptosi.\nLa rana acquatica \"Xenopus laevis\" serve anche come modello ideale per lo studio del meccanismo della apoptosi. Infatti lo iodio e la tiroxina stimolano la spettacolare apoptosi delle cellule larvali delle branchie, della coda e delle pinne dei girini durante la metamorfosi degli anfibi, e inoltre stimolano anche la evoluzione del loro sistema nervoso trasformando il girino acquatico e vegetariano in rana carnivora."}
{"id": "3036025", "revid": "1573940", "url": "https://it.wikipedia.org/wiki?curid=3036025", "title": "Timothy Otis Howe", "text": "Biografia.\nFu il trentesimo direttore generale delle poste degli Stati Uniti sotto il presidente degli Stati Uniti Chester A. Arthur (ventunesimo presidente).\nNato nello stato del Maine, i suoi genitori furono Timothy Howe e Betsey Howard. Studi\u00f2 a quello che poi venne chiamato Kents Hill School, nella citt\u00e0 di Readfield, e continu\u00f2 specializzandosi in legge diventando avvocato. Spos\u00f2 Linda Ann Haines da cui ebbe due figli, Mary E. Howe e Frank K. Howe.\nAlla sua morte (aveva 67 anni) il corpo venne seppellito al Woodlawn Cemetery"}
{"id": "3036039", "revid": "2091899", "url": "https://it.wikipedia.org/wiki?curid=3036039", "title": "San Giovanni del Tempio", "text": "San Giovanni del Tempio \u00e8 una frazione del comune di Sacile che sorge sulle sponde dei rii Paisa e Saccon\nStoria.\nLa chiesa del paese fu costruita nel 1931 in seguito allo smembramento territoriale della parrocchia di S. Nicol\u00f2 di Sacile. Filiale di Sacile e parrocchia dal 15 maggio 1931. \nUn tempo si chiamava S. Croce del Camol, dal nome della sua prima chiesa, che dette il titolo anche alla famosa Fiera che si teneva ogni anno dal 14 al 29 settembre fin dall'epoca barbarica. \nQui anticamente esisteva il castello detto di S. Leonardo del \"Camol\". \nDurante la dominazione longobarda ospitava una specie di lazzaretto per i lebbrosi; si chiam\u00f2 anche Ospitale di S. Giovanni Gerosolimitano, ovvero ai Cavalieri Giovanniti; in seguito appartenne all'ordine di Malta e si chiam\u00f2 infine S. Giovanni del Tempio, per dipendere dal priorato di San Giovanni del Tempio di Venezia. \u00c8 erronea la notizia secondo la quale vi fu un'appartenenza ai Templari, come ha ben documentato Pier Carlo Begotti in \"Presenze templari e giovannite nel Friuli Occidentale\", in \"Templari. Atti del IX convegno di ricerche templari\", San Quirino 1991. La confusione nasce dal predicato del Tempio, che per\u00f2 non si ritrova mai nei documenti antecedenti al 1312, quando la chiesa era ancora dedica a San Leonardo dei Camolli.\nIl 16 aprile 1809 nella battaglia tra francesi e austriaci caddero in rovina la chiesa e anche l'ospizio. La nuova chiesa venne eretta nel 1922; sul piazzale antistante vi sono i resti di antichissime mura.\nAll'interno della chiesa \u00e8 presente una Via Crucis in legno, opera dell'artista Mauro Corona.\nNei locali adiacenti alla chiesa \u00e8 stato creato il Museo archeologico-didattico liventino, contenente resti e documenti della storia locale.\nFin dai tempi antichi a San Giovanni erano funzionanti due molini: uno detto \"mulin de Rover\" (tuttora esistente), e l'altro ubicato vicino alla chiesa. Il molino aveva due macine, una per il granturco, l'altra per il frumento; era azionato con le acque del rio Saccon e rest\u00f2 attivo fino agli anni '70 del secolo XX. Ancora oggi si possono ammirare le due antiche macine in granito che portano scolpite due croci, e anche l'affresco devozionale (1861) conservato sulla facciata sud del molino.\nAnche a San Giovanni del Tempio, in via Bandida, \u00e8 presente un capitello ora dedicato a Maria Bambina. Vuole la tradizione che, essendo stato il paese incendiato nel corso della battaglia dei Camolli, il capitello venisse dedicato al culto di San Floriano (protettore degli incendi).\nManifestazioni.\nDurante la seconda e la terza settimana del mese di giugno, ogni anno, viene organizzata la Festa del Santo Patrono (San Giovanni Battista) con una sagra nel piazzale vicino alla chiesa."}
{"id": "3036040", "revid": "1632387", "url": "https://it.wikipedia.org/wiki?curid=3036040", "title": "The Call of the Wood", "text": "The Call of the Wood \u00e8 il primo album della symphonic black metal band Opera IX.\nIl prodotto \u00e8 considerato uno dei punti di forza della discografia della band, con la presenza di diversi brani riproposti in sede live e molto apprezzati dai fans, come \"The Call of the Wood\", \"Born in the Grave\" (del quale venne anche girato un videoclip ufficiale) e \"Rhymes about Dying Stones\".\nL'album \u00e8 stato registrato ed arrangiato al PKM Studios durante i mesi di agosto e settembre 1994 e distribuito dalla Nosferatu Records."}
{"id": "3036043", "revid": "1543377", "url": "https://it.wikipedia.org/wiki?curid=3036043", "title": "Cartulario di Land\u00e9vennec", "text": "Il cartulario di Land\u00e9vennec (in francese: \"cartulaire de Land\u00e9vennec\") \u00e8 un insieme di manoscritti in lingua latina, redatti tra il IX e il X secolo nell'Abbazia della citt\u00e0 bretone di Land\u00e9vennec (Finist\u00e8re), nel nord-ovest della Francia.\nSi tratta dei pi\u00f9 antichi manoscritti attestati nel Finist\u00e8re e di una delle pi\u00f9 importanti fonti per la conoscenza della storia della Bretagna (in particolare della \"Cornouaille\") medievale, oltre che dell'onomastica e toponomastica della regione.\nDescrizione.\nIl manoscritto consta di 164 fogli in pergamena dell'altezza di 270\u00a0mm e della larghezza di 180\u00a0mm redatti in minuscolo carolingio.\nDel testo del cartulario di Land\u00e9vennec, si distinguono sostanzialmente due parti, una di carattere agiografico e un'altra di carattere diplomatico-giuridico.\nLa parte di carattere agiografico \u00e8 quella che va dal foglio 1 al foglio 140: risale al IX secolo e tratta in gran parte della vita di Vinvaleo (forma antica: \"Uinualo\u00eb\"; in bretone: \"Gwenole\" o \"Gwennole\"), fondatore dell'Abbazia di Land\u00e9vennec, presente in tre diverse versioni, una delle quali viene attribuita all'abate Wrdisten, che l'avrebbe redatta prima dell'884.\nVi si trovano poi, tra l'altro, alcuni documenti di un autore anonimo che trattano della vita di San Idunet (o San Ethbin) e tre inni (uno dei quali composto dall'abate Cl\u00e9ment tra l'857 e l'874) dedicati a san Vinvaleo.\nLa parte restante del cartulario, ovvero quella che va dal foglio 141 al foglio 165, comprende documenti relativi ai diritti sul possesso dell'Abbazia di Land\u00e9vennec e fu redatta tra il IX e il X secolo."}
{"id": "3036046", "revid": "709565", "url": "https://it.wikipedia.org/wiki?curid=3036046", "title": "Episodi de Il mio amico Arnold (prima stagione)", "text": "La prima stagione della sitcom Il mio amico Arnold \u00e8 stata trasmessa negli Stati Uniti dal 3 novembre 1978 al 4 maggio 1979. \n\"I due di Harlem\".\nTrama.\nIl ricco Philip Drummond si prepara ad accogliere i due figli della sua defunta governante, Arnold e Willis Jackson. I due andranno a vivere nell'attico di Park Avenue con lui, sua figlia Kimberly e la nuova governante, la signora Garrett. Arnold apprezza il gesto di Drummond ma Willis vuole tornare ad Harlem.\n\"L'assistente sociale\".\nTrama.\nUn'assistente sociale \u00e8 del parere che Arnold e Willis debbano vivere con una famiglia di colore. Arnold sente il signor Drummond raccontare ci\u00f2 alla signora Garrett e crede che questa sia l'opinione dell'uomo. \n\"L'ultima visita della mamma\".\nTrama.\nLa madre del signor Drummond, una donna snob e piena di pregiudizi, arriva all'attico e non sembra essere molto contenta della nuova situazione familiare del figlio.\n\"La scuola privata\".\nTrama.\nIl signor Drummond vuole iscrivere Arnold e Willis alla sua vecchia scuola privata.\n\"La sculacciata\".\nTrama.\nI Drummond e la signora Garrett scoprono che Arnold, per evitare una punizione dopo aver gettato un gavettone dal balcone, \u00e8 sparito.\n\"Ciao bambola\".\nTrama.\nI Drummond e la signora Garrett non riescono a dormire a causa di Arnold, la cui bambola \u00e8 stata data in beneficenza da Kimberly. Il signor Drummond assume un detective che compra una bambola identica ma non ottiene successo.\n\"Il processo\".\nTrama.\nIl signor Drummond trova Abramo nella vasca idromassaggio e Willis ritiene ingiusto condannare Arnold senza un processo. Tutta la famiglia, con la signora Garrett nelle vesti di giudice, simula un'udienza.\n\"Una notte di nostalgia: Parte 1\".\nTrama.\nDurante le festivit\u00e0 natalizie, la famiglia Drummond e la signora Garrett ricordano il tempo passato da quando Arnold e Willis si sono trasferiti all'attico (tramite flashbacks di episodi precedenti).\n\"Una notte di nostalgia: Parte 2\".\nTrama.\nI Drummond e la signora Garrett continuano a ricordare il tempo passato (tramite flashbacks di episodi precedenti).\n\"Il combattimento\".\nTrama.\nNonostante le obiezioni del signor Drummond, Willis esorta Arnold a reagire ai tormenti di un bullo della scuola.\n\"Riunione di circolo\".\nTrama.\nWillis sente la mancanza dei suoi vecchi amici di Harlem e decide di invitarli nella sua nuova casa.\n\"La fidanzata del signor Drummond\".\nTrama.\nIl signor Drummond frequenta una donna che ha intenzione di mandare i bambini in scuole all'estero.\n\"Non c'\u00e8 tempo per Arnold\".\nTrama.\nSentendosi trascurato, Arnold finge di soffrire di incontinenza per attirare l'attenzione della famiglia.\n\"La cugina\".\nTrama.\nUna lontana cugina di Arnold e Willis arriva in visita e, vedendo quanto sia confortevole l'ambiente, finge di ferirsi in modo da prolungare la sua permanenza.\n\"L'insegnante privato\".\nTrama.\nIl signor Drummond assume un insegnante dai metodi molto particolari per Willis. Con il suo aiuto si scopre che il ragazzo ha un blocco mentale relativo al 1975, l'anno della morte di suo padre.\n\"Il nuovo padrone di casa\".\nTrama.\nIl nuovo proprietario dell'edificio ha intenzione di sfrattare i Drummond e la signora Garrett a causa dell'et\u00e0 di Arnold. \n\"Willis contro Arnold\".\nTrama.\nWillis \u00e8 stanco di avere sempre Arnold intorno e pretende di avere i suoi spazi.\n\"La crisi della signora Garrett\".\nTrama.\nLa signora Garrett ritiene che la sua vita da governante non sia entusiasmante come quella delle sue amiche e vorrebbe licenziarsi. Solo pi\u00f9 tardi si render\u00e0 conto di quanto sia amata e benvoluta dalla famiglia Drummond.\n\"Il lavoro\".\nTrama.\nWillis viene assunto e licenziato nell'arco di poche ore e cerca di nasconderlo al signor Drummond.\n\"Il viaggio: Parte 1\".\nTrama.\nI Drummond partono per Portland per visitare Larry Alder, un vecchio amico del signor Drummond. Nel frattempo, la signora Garrett va a trovare sua sorella a Seattle.\n\"Il viaggio: Parte 2\".\nTrama.\nIl signor Drummond si sente in colpa per aver fatto perdere il lavoro a Larry e cerca un modo per riscattarsi.\n\"Al ladro\".\nTrama.\nArnold assiste a una rapina e vorrebbe andare alla polizia ma una minacciosa telefonata costringe il signor Drummond a impedire il suo coinvolgimento.\n\"Il compleanno di Willis\".\nTrama.\nWillis vorrebbe festeggiare il suo compleanno ad Harlem con i suoi amici ma il signor Drummond \u00e8 titubante.\n\"Le compagne di scuola\".\nTrama.\nLa signora Garrett aiuta le compagne di scuola di Kimberly a cucire i costumi per una recita e guadagna il posto di istitutrice. "}
{"id": "3036049", "revid": "726373", "url": "https://it.wikipedia.org/wiki?curid=3036049", "title": "Arrondissement di Grande-Rivi\u00e8re-du-Nord", "text": "L'arrondissement di Grande-Rivi\u00e8re-du-Nord \u00e8 un arrondissement di Haiti facente parte del dipartimento del Nord. Il capoluogo \u00e8 Grande-Rivi\u00e8re-du-Nord. \nSuddivisione amministrativa.\nL'arrondissement di Grande-Rivi\u00e8re-du-Nord comprende 2 comuni:"}
{"id": "3036051", "revid": "253269", "url": "https://it.wikipedia.org/wiki?curid=3036051", "title": "Brian G. Hutton", "text": "Biografia.\nBrian G. Hutton nacque e si form\u00f2 artisticamente a New York. Prima di iniziare la sua carriera nel cinema, lavor\u00f2 come attore recitando anche in parti secondarie in numerose serie televisive, anche grazie all'aiuto del regista Douglas Heyes; sempre come attore prese parte anche ad alcuni film negli anni cinquanta e sessanta.\nLa sua attivit\u00e0 di regista ebbe inizio a met\u00e0 degli anni sessanta. Il suo primo lavoro dietro la macchina da presa fu \"Seme selvaggio\", prodotto nel 1965 dalla Universal Pictures. Seguirono \"Come utilizzare la gar\u00e7onniere\" (1966) e \"Con le spalle al muro\" (1968). In seguito pass\u00f2 a dirigere opere di maggior respiro, come il fortunato \"Dove osano le aquile\" (1968), basato su un soggetto di Alistair MacLean e interpretato da Richard Burton e Clint Eastwood. Un altro grande successo fu la commedia bellica \"I guerrieri\" (1970), ambientato durante la seconda guerra mondiale, con Clint Eastwood, Telly Savalas e Donald Sutherland.\nMeno fortuna ebbero invece i film successivi, il drammatico \"X Y e Zi\" (1973), con Elizabeth Taylor, Michael Caine e Susannah York, e i due film gialli successivi, \"Ad un'ora della notte\" (1973), con Liz Taylor e Laurence Harvey, e \"Delitti inutili\" (1980), che segn\u00f2 il ritorno al cinema di Frank Sinatra dopo dieci anni di assenza dal grande schermo. Dopo il suo ultimo lavoro, il film \"Avventurieri ai confini del mondo\" (1983), abbandon\u00f2 il mondo dello spettacolo per lavorare in un'agenzia immobiliare.\nNel 2012 rimase vedovo della moglie, Victoria Palacio Sierra, con cui era sposato dal 1955, e due anni dopo mor\u00ec a 79 anni per un infarto."}
{"id": "3036072", "revid": "716642", "url": "https://it.wikipedia.org/wiki?curid=3036072", "title": "Rob Edwards", "text": "Carriera.\nClub.\nDurante la sua carriera ha giocato con varie squadre, tra cui il Blackpool, al quale si \u00e8 trasferito nel 2008.\nNazionale.\nFinora conta 15 presenze con la maglia della Nazionale gallese."}
{"id": "3036081", "revid": "726373", "url": "https://it.wikipedia.org/wiki?curid=3036081", "title": "Arrondissement di Limb\u00e9", "text": "L'arrondissement di Limb\u00e9 \u00e8 un arrondissement di Haiti facente parte del dipartimento del Nord. Il capoluogo \u00e8 Limb\u00e9.\nSuddivisione amministrativa.\nL'arrondissement di Limb\u00e9 comprende 2 comuni:"}
{"id": "3036095", "revid": "287204", "url": "https://it.wikipedia.org/wiki?curid=3036095", "title": "Clavulinopsis corniculata", "text": "Clavulinopsis corniculata , \u00e8 un fungo basidiomicete appartenente alla famiglia delle Clavulinaceae.\nDescrizione della specie.\nIl corpo fruttifero del \"Clavulinopsis corniculata\", \u00e8 lungo fino a 5-6 cm, possiede un aspetto ramificato di colore giallo vivo con base bianca.\nDistribuzione e habitat.\nIl fungo \u00e8 reperibile nei sentieri boschivi dal mese di aprile a quello di dicembre. \u00c8 presente in Europa e in Nord America."}
{"id": "3036098", "revid": "287204", "url": "https://it.wikipedia.org/wiki?curid=3036098", "title": "E57", "text": "E57 pu\u00f2 riferirsi a:"}
{"id": "3036099", "revid": "287204", "url": "https://it.wikipedia.org/wiki?curid=3036099", "title": "E59", "text": "E59 pu\u00f2 riferirsi a:"}
{"id": "3036100", "revid": "287204", "url": "https://it.wikipedia.org/wiki?curid=3036100", "title": "E58", "text": "E58 pu\u00f2 riferirsi a:"}
{"id": "3036101", "revid": "200568", "url": "https://it.wikipedia.org/wiki?curid=3036101", "title": "Lydia Litvyak", "text": ""}
{"id": "3036102", "revid": "726373", "url": "https://it.wikipedia.org/wiki?curid=3036102", "title": "Arrondissement di Plaisance", "text": "L'arrondissement di Plaisance \u00e8 un arrondissement di Haiti facente parte del dipartimento del Nord. Il capoluogo \u00e8 Plaisance. \nSuddivisione amministrativa.\nL'arrondissement di Plaisance comprende 2 comuni:"}
{"id": "3036103", "revid": "287204", "url": "https://it.wikipedia.org/wiki?curid=3036103", "title": "E62", "text": "E62 pu\u00f2 riferirsi a:"}
{"id": "3036104", "revid": "287204", "url": "https://it.wikipedia.org/wiki?curid=3036104", "title": "E61", "text": "E61 pu\u00f2 riferirsi a:"}
{"id": "3036109", "revid": "287204", "url": "https://it.wikipedia.org/wiki?curid=3036109", "title": "E63", "text": "E63 pu\u00f2 riferirsi a:"}
{"id": "3036110", "revid": "287204", "url": "https://it.wikipedia.org/wiki?curid=3036110", "title": "E64", "text": "E64 pu\u00f2 riferirsi a:"}
{"id": "3036111", "revid": "726373", "url": "https://it.wikipedia.org/wiki?curid=3036111", "title": "Arrondissement di Saint-Rapha\u00ebl", "text": "Storia.\nSulla scia del terremoto di Haiti del 2010, il cibo era diventato insufficiente. Il 31 gennaio 2010, una spedizione di cibo inviata attraverso l'aeroporto di Pignon, per un orfanotrofio nel comune di Pignon, \u00e8 stata saccheggiata subito dopo aver lasciato i cancelli dell'aeroporto. Una trattativa tra gli spedizionieri e il sindaco locale ha portato a una ripartizione degli aiuti alimentari tra l'orfanotrofio e il resto della popolazione.\nL'arrondissement di Saint-Rapha\u00ebl \u00e8 un arrondissement di Haiti facente parte del dipartimento del Nord. Il capoluogo \u00e8 Saint-Rapha\u00ebl.\nSuddivisione amministrativa.\nL'arrondissement di Saint-Rapha\u00ebl comprende 5 comuni:"}
{"id": "3036113", "revid": "287204", "url": "https://it.wikipedia.org/wiki?curid=3036113", "title": "E66", "text": "E66 pu\u00f2 riferirsi a:"}
{"id": "3036114", "revid": "287204", "url": "https://it.wikipedia.org/wiki?curid=3036114", "title": "E67", "text": "E67 pu\u00f2 riferirsi a:"}
{"id": "3036115", "revid": "298055", "url": "https://it.wikipedia.org/wiki?curid=3036115", "title": "Juliet O'Hara", "text": ""}
{"id": "3036116", "revid": "287204", "url": "https://it.wikipedia.org/wiki?curid=3036116", "title": "E68", "text": "E68 pu\u00f2 riferirsi a:"}
{"id": "3036117", "revid": "28592", "url": "https://it.wikipedia.org/wiki?curid=3036117", "title": "Lev Vladimirovich Rudnev", "text": ""}
{"id": "3036119", "revid": "287204", "url": "https://it.wikipedia.org/wiki?curid=3036119", "title": "E69", "text": "E69 pu\u00f2 riferirsi a:"}
{"id": "3036121", "revid": "508156", "url": "https://it.wikipedia.org/wiki?curid=3036121", "title": "Non credere/Dai dai domani", "text": "Non credere/Dai dai domani \u00e8 il 96\u00b0 singolo di Mina, pubblicato a aprile del 1969 su vinile a 45 giri dall'etichetta privata dell'artista PDU e distribuito dalla Durium.\nIl disco.\nEsiste anche in versione per jukebox.\nLa copertina \u00e8 stata realizzata con la tecnica dei retini sovrapposti per un effetto sfumato del volto, molto in voga alla fine degli anni '60. Altre fonti, compreso il sito ufficiale dell'artista, riportano una copertina differente.\nStampato e distribuito in Germania da agosto 1969 con copertina ancora diversa (EMI Columbia C006 934595).\nArrangiamenti e direzione orchestrale: Augusto Martelli.\nEntrambi i brani sono stati inseriti inizialmente nell'introvabile raccolta \"Mina d'estate\" (giugno 1969), pubblicata solo su musicassetta e stereo8, per ricomparire rimasterizzati su CD solo nel 2004, nella \"Platinum Collection\".\nInvece le registrazioni dal vivo per la trasmissione televisiva \"Senza rete (programma televisivo)\" del 1969 sono presenti nel DVD \"Gli anni Rai 1968-1972 Vol. 2\", inserito in un cofanetto monografico di 10 volumi pubblicato da Rai Trade e GSU nel 2008.\nSuccesso e classifiche.\nCon questo 45 giri Mina ritorna in classifica e sul podio; \u00e8 la prima volta da quando lavora per la sua stessa casa discografica, la PDU fondata insieme al padre alla fine del 1967.\nMancava solo un grande successo di vendite su questo supporto, l'ultimo era stato \"La banda/Se c'\u00e8 una cosa che mi fa impazzire\" di due anni prima, infatti sul mercato i recenti album \"Mina alla Bussola dal vivo\", \"I discorsi\" e \"Canzonissima '68\" avevano ottenuto rispettivamente ottimi e buoni risultati.\n\u00c8 il terzo singolo pi\u00f9 venduto nel 1969 con oltre 600.000 copie.\n\"Non credere\".\nMina dopo aver ascoltato per caso la canzone (precedentemente rifiutata sia da Ivan Graziani sia da Iva Zanicchi) decide di inciderla, dandone come al solito una notevole interpretazione.\nCon il brano, Mina partecipa, eccezionalmente, alla prima edizione della manifestazione \"Un disco per l'Europa\" tenutasi a Lugano nel 1969.\nPropone inoltre il pezzo in svariate trasmissioni televisive italiane: \"A che gioco giochiamo?\", \"Doppia coppia\", \"\u00c8 domenica, ma senza impegno\", \"Senza Rete\" e \"Ieri e oggi\"; ma anche in programmi all'estero: \"Esta noche con Mina\" (Spagna) e \"Venti minuti con Mina\" (Svizzera), entrambi registrati nel 1970.\nIl DVD \"I miei preferiti (Gli anni Rai)\" pubblicato nel 2014, riporta un'esibizione registrata a \"Senza Rete\" nella puntata del 26 giugno 1969. Mentre sul CD dello stesso cofanetto \u00e8 presente l'audio di un medley tratto da \"Notte di speranza\" del 24 dicembre 1969 che vede Pino Calvi al pianoforte e Giorgio Albertazzi come voce recitante.\nInserito anche nel consueto LP autunnale intitolato \"...bugiardo pi\u00f9 che mai... pi\u00f9 incosciente che mai...\" (1969), che risulter\u00e0 l'album pi\u00f9 venduto nel 1970. Subito dopo far\u00e0 parte del primo volume della raccolta \"Del mio meglio\" (1971).\n\u00c8 stato anche utilizzato in due spot pubblicitari per la Barilla, filmati nel 1969 per la regia di Duccio Tessari e nel 1970 da Valerio Zurlini.\nMusica e testo.\nL'ottimo arrangiamento di Augusto Martelli valorizza, con un avvolgente tappeto d'archi, la vocalit\u00e0 di Mina, che ormai si dimostra cantante matura e capace di creare atmosfere suggestive. Ne scaturisce un brano di grande qualit\u00e0, allo stesso tempo melodico, romantico e malinconico, una novit\u00e0 in anticipo di qualche anno rispetto alla musica del periodo.\nNel testo, una donna pur di riconquistare il suo uomo, insidiato da un'altra per un puro capriccio momentaneo, senza capire la reale situazione si chiede se valga la pena di farsi da parte.\n\"Dai dai domani\".\nCover in italiano, con il testo di Paolo Limiti, del samba intitolato A pra\u00e7a di Carlos Imperial.\nLa prima incisione originale del 1967 \u00e8 di Nara Le\u00e3o.\nLa versione in portoghese di Mina \u00e8 presente nell'album \"Mina canta o Brasil\" del 1970.\nAnche questa canzone \u00e8 stata usata nella pubblicit\u00e0 televisiva della Barilla."}
{"id": "3036122", "revid": "287204", "url": "https://it.wikipedia.org/wiki?curid=3036122", "title": "E72", "text": "E72 pu\u00f2 riferirsi a:"}
{"id": "3036123", "revid": "287204", "url": "https://it.wikipedia.org/wiki?curid=3036123", "title": "E71", "text": "E71 pu\u00f2 riferirsi a:"}
{"id": "3036125", "revid": "339392", "url": "https://it.wikipedia.org/wiki?curid=3036125", "title": "Mikhail Kasyanov", "text": ""}
{"id": "3036126", "revid": "287204", "url": "https://it.wikipedia.org/wiki?curid=3036126", "title": "E73", "text": "E73 pu\u00f2 riferirsi a:"}
{"id": "3036127", "revid": "287204", "url": "https://it.wikipedia.org/wiki?curid=3036127", "title": "E74", "text": "E74 pu\u00f2 riferirsi a:"}
{"id": "3036133", "revid": "952686", "url": "https://it.wikipedia.org/wiki?curid=3036133", "title": "Gino Tellini", "text": "Dal 2017 \u00e8 professore emerito di Letteratura italiana all\u2019Universit\u00e0 degli Studi di Firenze.\nBiografia.\nLaureato in Lettere nel 1970 presso l'Universit\u00e0 degli Studi di Firenze, Gino Tellini \u00e8 stato allievo e poi successore di Lanfranco Caretti.\nOrdinario di Letteratura italiana moderna e contemporanea dal 1980 al 1984 all\u2019Universit\u00e0 di Parma, \u00e8 stato dal 1985 al 2016 ordinario di Letteratura italiana all\u2019Universit\u00e0 di Firenze. Ha tenuto lezioni, seminari e conferenze nelle Universit\u00e0 di Parigi, Digione, Poitiers, Chamb\u00e9ry, Francoforte sul Meno, Bonn, Eichst\u00e4tt, Varsavia, Toronto, Klagenfurt, Praga, e in Italia all'Universit\u00e0 Cattolica di Milano e alla Scuola Normale Superiore di Pisa.\nDal 1994 tiene corsi estivi di letteratura italiana al Middlebury College, in Vermont e in California (Usa). Nel 2007 \u00e8 stato \"Visiting Professor\" all'Universit\u00e0 di Toronto.\nHa tenuto nel 2015 la prolusione al Congresso degli Italianisti tedeschi, all\u2019Universit\u00e0 di Amburgo.\nNell\u2019ottobre 2019 ha tenuto la prolusione al XVIII Congresso dell\u2019Associazione Brasiliana dei Professori di Italiano, a Belo Horizonte, presso l\u2019Universit\u00e0 Federale di MinasGerais (UFMG). \nFa parte del Comitato Scientifico dell\u2019Edizione Nazionale delle Opere di Alessandro Manzoni, dell\u2019Edizione Nazionale delle Opere di Giovanni Verga e degli \u00abAnnali della Fondazione Verga\u00bb.\n\u00c8 stato fondatore e coordinatore della Scuola di dottorato in Italianistica dell'Universit\u00e0 di Firenze. \u00c8 stato fondatore e direttore del Centro di Studi \"Aldo Palazzeschi\", che si occupa della gestione dell'archivio di Aldo Palazzeschi e dell'edizione delle opere dell'autore fiorentino.\nGli interessi di ricerca di Gino Tellini si concentrano sulla letteratura italiana dal Trecento al Novecento con particolare attenzione a Boccaccio, Alfieri, Manzoni, Leopardi, Verga, Svevo, Tozzi, Govoni, Palazzeschi, l'epistolografia, la parodia e il romanzo italiano dell'800 e 900.\n\u00c8 autore di monografie, saggi, capitoli di storia letteraria, nonch\u00e9 di manuali per la scuola.\nDirige inoltre le collane \u00abLe Parole ritrovate\u00bb e \u00abBiblioteca di letteratura\u00bb, e la rivista \"Studi italiani\"."}
{"id": "3036134", "revid": "200568", "url": "https://it.wikipedia.org/wiki?curid=3036134", "title": "Aleksei Kudrin", "text": ""}
{"id": "3036137", "revid": "1305772", "url": "https://it.wikipedia.org/wiki?curid=3036137", "title": "Woohoo", "text": "Woohoo \u00e8 un singolo della cantautrice statunitense Christina Aguilera, pubblicato il 18 maggio 2010 come secondo estratto dal sesto album in studio \"Bionic\".\nLa canzone \u00e8 stata scritta, oltre che dalla stessa Aguilera, da Nicki Minaj, Claude Kelly, Ester Dean e Jamal Jones. Nicki Minaj, oltre a scrivere il brano, appare anche come featuring del brano.\n\u00c8 stato pubblicato dall'etichetta RCA Records in formato di download digitale negli Stati Uniti e in Canada, ed \u00e8 entrato anche nella classifica britannica dopo la pubblicazione dell'album. \u00c8 stato infine inviato alle radio il 25 maggio.\nDescrizione.\nIl brano parla esplicitamente di sesso orale.\nLive.\nLa cantante si \u00e8 esibita live il 6 giugno 2010 agli MTV Movie Awards 2010 cantando \"Bionic\", \"Not Myself Tonight\" e infine \"Woohoo\"."}
{"id": "3036138", "revid": "184755", "url": "https://it.wikipedia.org/wiki?curid=3036138", "title": "Verit\u00e0 processuale", "text": "La verit\u00e0 processuale o verdetto giuridico \u00e8 l'insieme dei giudizi formulati seguendo le regole del diritto processuale, e resa pubblica attraverso la sentenza. Non necessariamente corrisponde alla verit\u00e0 in senso assoluto, ma a quello che pu\u00f2 essere accertato \"\u00abal di l\u00e0 di ogni ragionevole dubbio\u00bb\".\nDescrizione.\nIl rispetto delle regole \u00e8 finalizzato al rispetto dei diritti: se le regole vengono violate, il risultato non potr\u00e0 concorrere a formare la verit\u00e0 processuale.\nLa mai certa corrispondenza tra verit\u00e0 processuale e realt\u00e0 \u00e8 uno degli argomenti contro la pena di morte (oltre a quelli dell'espiazione e dello scopo riabilitativo della detenzione): l'esito del processo (verit\u00e0 processuale, per l'appunto) pu\u00f2 essere infatti influenzato da numerosi fattori che divergono dall'effettivo svolgimento dei fatti, e una tal pena risulterebbe perci\u00f2 spropositata e irreversibile.\nNel mondo.\nItalia.\nNel processo penale, le nullit\u00e0 in alcuni casi possono essere rilevate entro termini molto stretti e solo su impulso di parte, mentre altre sono rilevabili anche al giudice e senza limiti temporali. Per esempio, il codice di procedura penale, all'articolo 188 (\"libert\u00e0 morale della persona nell'assunzione della prova\") stabilisce che non \u00e8 ammessa la tortura dell'interrogato. Se tale regola viene violata, anche se l'interrogato confessa un crimine, la confessione non \u00e8 utilizzabile e dunque non pu\u00f2 concorrere a formare la base della verit\u00e0 processuale (pure nel caso in cui il fatto confessato fosse realmente accaduto nei termini e modi descritti). Infatti, \"la prova, per risultare idonea all'accertamento dei fatti, non pu\u00f2 prescindere da forme volte a garantire genuinit\u00e0 e affidabilit\u00e0 sicura\".\nIn pi\u00f9 casi la sentenza stabilisce una verit\u00e0 processuale che pu\u00f2 essere diversa da quanto in realt\u00e0 accaduto: la prescrizione, per esempio, \u00e8 una formula di assoluzione nonostante possa accertare la responsabilit\u00e0 per i fatti ascritti.\nIl concetto di ragionevole dubbio, sebbene gi\u00e0 presente a livello giurisprudenziale e implicito, fu introdotto a livello scritto nell'ordinamento italiano dalla cosiddetta legge Pecorella."}
{"id": "3036143", "revid": "200568", "url": "https://it.wikipedia.org/wiki?curid=3036143", "title": "Repubblica di Adighezia", "text": ""}
{"id": "3036144", "revid": "46291", "url": "https://it.wikipedia.org/wiki?curid=3036144", "title": "Agrostemma githago", "text": "Il gittaione (\"Agrostemma githago\" ) \u00e8 una pianta erbacea annuale della famiglia delle Caryophyllaceae.\nDescrizione.\nHa steli eretti, di circa 30\u201350\u00a0cm di altezza, con foglie lunghe e strette, appuntite ed opposte, unite alla base e fiori singoli di colore rosa-violetto. Il calice si prolunga in cinque lacinie, pi\u00f9 lunghe dei petali. Fiorisce da maggio a giugno.\nI semi sono piuttosto grandi e bitorzoluti.\nDistribuzione e habitat.\nLa pianta \u00e8 stata diffusa in tutto il mondo da epoca antichissima, per i semi mescolati con quelli del grano, si ritiene al seguito della diffusione e domesticazione del grano.\nIl gittaione \u00e8 una delle cosiddette \"malerbe\" (note anche come piante messicole), che infestavano, con i fiordalisi e i papaveri, i campi di grano, dando loro tonalita di colore azzurro, rosso e violetto. \nAttualmente nei campi \u00e8 molto raro, per l'uso dei diserbanti.\nTossicit\u00e0.\nLa pianta \u00e8 molto tossica per la presenza di un glicoside saponinico detto gittagina, che \u00e8 contenuta in piccole quantit\u00e0 in ogni parte della pianta, ma soprattutto nei semi.\nI foraggi contenenti semi di gittaione possono provocare gravi intossicazioni negli animali erbivori (cavalli e mucche), mentre altri animali da cortile come polli ed anatre sembrano esserne immuni.\nIn passato i semi contenuti nel grano, se venivano macinati nelle farine, producevano gravi intossicazioni anche all'uomo.\nAltri usi.\nLa pianta \u00e8 notevolmente decorativa, ed \u00e8 per questo che i semi possono essere disponibili per il giardinaggio."}
{"id": "3036145", "revid": "200568", "url": "https://it.wikipedia.org/wiki?curid=3036145", "title": "Aslan Tkhakushinov", "text": ""}
{"id": "3036147", "revid": "71433", "url": "https://it.wikipedia.org/wiki?curid=3036147", "title": "Harem Suar\u00e9", "text": ""}
{"id": "3036149", "revid": "4175", "url": "https://it.wikipedia.org/wiki?curid=3036149", "title": "Benetton Rugby Treviso 2009-2010", "text": ""}
{"id": "3036150", "revid": "695564", "url": "https://it.wikipedia.org/wiki?curid=3036150", "title": "Gradi e qualifiche dell'Arma dei Carabinieri", "text": "Tabella riassuntiva dei gradi e delle qualifiche.\nCon la \"Q\" viene indicata la qualifica.\nDotazione organica dei ruoli.\nLa forza effettiva del personale, al 2020, \u00e8 fissata sulle 109.659 unit\u00e0, cos\u00ec ripartite:\nSono inoltre espressamente stabilite dall'art. 823 del D. Lgs. 66/2010 le dotazioni organiche complessive per i gradi di generale e colonnello in:\nLa forza extraorganica dell'Arma dei Carabinieri \u00e8 costituita da carabinieri che prestano servizio presso:\nLa consistenza degli organici nei vari ruoli \u00e8 stabilita dagli articoli 825-830 del D. Lgs. 66/2010. In totale, escludendo i carabinieri in servizio presso la Presidenza del Consiglio dei ministri, si hanno 2.896 militari in forza extra-organica.. L'Arma tra le sue file conta anche del personale civile in misura di 311 unit\u00e0.\nReclutamento e avanzamento di ruolo.\nIl reclutamento del personale avviene tramite concorso pubblico aperto sia al personale gi\u00e0 appartenente al corpo che civile; in quest'ultimo caso per\u00f2 solo in determinate ipotesi, soprattutto dopo la sospensione del servizio militare di leva in Italia. Per le selezioni circa l'avanzamento di ruolo (riservate al personale interno) la nomina al grado \u00e8 subordinata ad un corso di formazione, durante il quale il militare ha la qualifica di \"allievo\". A rigor di legge, non vi sono discriminazioni n\u00e9 limitazioni fra uomini e donne.\nCon l'entrata in vigore della legge n. 226 del 23 agosto 2004 (detta legge Martino dal nome dell'allora ministro della Difesa), che sospendeva il servizio militare di leva in Italia, per l'arruolamento come carabiniere semplice \u00e8 stato posto come requisito necessario l'aver svolto il servizio militare in qualit\u00e0 di volontario in ferma prefissata di 1 anno (VFP1). La legge ha efficacia a decorrere dal 1\u00ba gennaio 2006 fino al 31 dicembre 2020.\nLa partecipazione al concorso ha limiti di et\u00e0 per i civili, mentre per i militari del corpo la partecipazione non ha limiti di et\u00e0, ad eccezione del concorso per sottotenenti, al quale si pu\u00f2 partecipare fino a 28 anni.\nLe prove concorsuali sono tenute nel Centro nazionale selezione e reclutamento sito nella caserma Salvo D'Acquisto, a Roma in viale Tor di Quinto 151."}
{"id": "3036153", "revid": "204012", "url": "https://it.wikipedia.org/wiki?curid=3036153", "title": "Timothy O. Howe", "text": ""}
{"id": "3036154", "revid": "72396", "url": "https://it.wikipedia.org/wiki?curid=3036154", "title": "Istituto europeo per l'innovazione e la tecnologia", "text": "L'Istituto europeo per l'innovazione e la tecnologia (meglio conosciuto tramite l'acronimo EIT, sigla derivata dalla denominazione inglese \"European Institute of Innovation and Technology\") \u00e8 un organismo indipendente dell'Unione europea creato nel 2008 e incaricato di identificare, co-finanziare e coordinare l'attivit\u00e0 di specifiche \u00abcomunit\u00e0 della conoscenza e dell'innovazione\u00bb (ingl.: KICs, \"Knowledge and Innovation Communities\"), partenariati composti da universit\u00e0, centri di ricerca e imprese uniti dal comune intento di perseguire una agenda strategica in specifici settori scientifici e tecnologici, mediante attivit\u00e0 integrate di alta formazione, ricerca e innovazione."}
{"id": "3036159", "revid": "287204", "url": "https://it.wikipedia.org/wiki?curid=3036159", "title": "Governatore del Missouri", "text": "Il governatore del Missouri \u00e8 il capo dell'esecutivo statale dello stato statunitense del Missouri.\nL'attuale governatore \u00e8 il Repubblicano Mike Parson, in carica dal 1 giugno 2018\nNumero di governatori del Missouri per partito di appartenenza: \nElenco.\nDi seguito \u00e8 riportato un elenco dei governatori del Missouri da quando il suo territorio divenne parte degli Stati Uniti."}
{"id": "3036165", "revid": "111974224", "url": "https://it.wikipedia.org/wiki?curid=3036165", "title": "Antonio Cafaro", "text": "Biografia.\nNacque in Montrone di Bari, oggi Adelfia, dal Notar Nicola e da Francesca Danisi.\nComp\u00ec gli studi elementari in Montrone ed apprese nozioni di latino dall'Arciprete Don Lorenzo Angiuli. Dopo la morte del padre (1864) si trasfer\u00ec a Napoli dove, sopravvissuto all'epidemia di colera del 1865, consegu\u00ec il diploma di maestro elementare.\nIl 14 settembre 1867 si laure\u00f2 in giurisprudenza, nel 1868 ottenne la nomina di Uditore giudiziario e venne assegnato alla Regia Procura del Tribunale di Napoli.\nLa sua carriera giudiziaria prosegu\u00ec prima come aggiunto giudiziario al Tribunale Civile di Napoli poi come Reggente Sostituto Procuratore Erariale di 2\u00aa classe sempre a Napoli fino a tutto il 1887. L'11 dicembre 1887 fu trasferito a Palermo quale Reggente Vice Avvocato Erariale.\nFu trasferito a Roma il 19 dicembre 1892 con la nomina di Reggente Sostituto Avvocato Generale. Durante i quasi sei anni di permanenza a Roma dette conferma delle sue alte qualit\u00e0, tanto che fu chiamato ad incarichi speciali.\nNel 1898 fu trasferito a Trani con la carica di Avvocato Erariale Distrettuale di 2\u00aa classe. Il 31 luglio 1914 torn\u00f2 a Roma a disposizione dell'Avvocatura Generale e destinato a reggere, come Primo Avvocato Distrettuale, l'Avvocatura Distrettuale di Roma, con competenza sulle provincie romane, degli Abruzzi, dell'Umbria e delle Marche. Con la breve missione romana, che dur\u00f2 meno di due mesi, contribu\u00ec in modo determinante alla costituzione della Commissione permanente per la nomina ai posti di Avvocati Distrettuali.\nPer motivi di salute si vide costretto a chiedere, con pochi mesi di anticipo, il collocamento a riposo. La gotta di cui soffriva lo aveva costretto ad assentarsi dall'ufficio per vari mesi nel 1908 e 1910. Lasci\u00f2 l'ufficio il 30 giugno 1915 andando in pensione dal 1\u00ba luglio 1915.\nCollocato a riposo, pass\u00f2 gli ultimi anni in Montrone con le due sorelle. Assiduo in chiesa, mattina e sera, visse modestamente, rispettato e venerato da tutti.\nNon lo insuperbivano i titoli onorifici e le onorificenze: era stato insignito del titolo di Cavaliere dell'Ordine della Corona d'Italia e dell'Ordine dei Santi Maurizio e Lazzaro, della Commenda degli stessi Ordini, di Grand'Ufficiale dell'Ordine della Corona d'Italia.\nIl \"Corriere delle Puglie\" il 9 gennaio 1919 descriveva i suoi solenni funerali, dopo averne delineato la figura: \"\u00abfervente cristiano, accoppiava alla santit\u00e0 della vita una cultura giuridica insuperabile, ebbe il segreto incantevole di farsi amare da tutti, fu capo avvocato erariale delle sedi di Napoli, Palermo, Roma e Trani, carica che sostenne con rara onest\u00e0 e correttezza impareggiabile\u00bb\".\nNella seduta del Consiglio Comunale del 27 aprile 1919 il Sindaco Cav. Avv. Luigi Angiuli fece solenne commemorazione proponendo che gli venisse intitolata una strada del paese: quella che costeggia la casa dove mor\u00ec.\nFu sepolto in una tomba erettagli nel lato destro del cimitero: vi si ammirano in alto il suo volto ed ai lati i due simboli della Fede e della Giustizia, scolpiti dall'artista Sabatelli di Bari. L'iscrizione fu dettata da don Trifone Modugno, suo confessore:\n&lt;poem&gt;\n\u00abFU LUMINARE DEL DIRITTO\nCHE COLTIV\u00d2 COME MINISTERO SACRO\nARDENTE DI FEDE CRISTIANA\nVIVENDO DA RELIGIOSO NEL SECOLO\nLE SUE AGIATEZZE DISTRIBU\u00cc AI POVERI\nDEL MONDO INCREDULO CONTEMPORANEO\nSEMBR\u00d2 UN ANACRONISMO\nI CREDENTI LO EBBERO COME UN SANTO\u00bb.\n&lt;/poem&gt;"}
{"id": "3036175", "revid": "767487", "url": "https://it.wikipedia.org/wiki?curid=3036175", "title": "STEMM", "text": "Gli STEMM sono un gruppo metal statunitense, originario di Niagara Falls, New York, \nContesto.\nI primi anni.\nFormatisi nel giugno 1998, per mano di Joe Cafarella, Russ Martin, Jimi e Louis Penque, riusciranno - in un arco di tempo relativamente breve - ad incidere due canzoni da includere nel primissimo EP d'esordio, intitolato Further Efforts, che in soli quattro mesi vender\u00e0 pi\u00f9 di 600 copie. Inizialmente, il sound degli STEMM incorporava elementi ibridi sia di hardcore che di rapcore, stili per molti versi simili a quelli in uso nella band E.Town Concrete. Dopo aver assoldato tra le file, nel luglio 2000, il secondo chitarrista Rich Spalla, gli STEMM debutteranno sul panorama musicale pubblicando il loro primo lavoro indipendente, intitolato \"Dead to Me\" pubblicato nel 2002.\nUFC e il combattimento televisivo.\nSempre nel 2002, gli STEMM si assicureranno un contratto di collaborazione con la UFC, un'organizzazione di arti marziali statunitense, che incorporer\u00e0 la loro musica durante gli eventi live dall'Agosto 2002.. Tra le canzoni incluse per ogni combattimento pay-per-wiew di The Ultimate Fighter troviamo \"Holding On\", \"Fallen\" e \"Face the Pain\". Quest'ultima sar\u00e0 usata come tema portante della colonna sonora del UFC 2009 Undisputed, e verr\u00e0 inclusa nella compilation ufficiale della UFC, denominata \"UFC Ultimate Beatdowns Volume 1\", assieme a band del calibro di Fear Factory, Slayer e Shadows Fall. Recentemente, gli STEMM hanno anche stipulato un contratto per trasmettere la loro musica sulla stazione televisiva canadese The Fight Network.\nTransizione.\nIl 2004 vedr\u00e0 la formazione del gruppo subire alcuni importanti cambiamenti: Jimi Penque lascer\u00e0 gli STEMM, a causa di divergenze sia creative che musicali, e qualche mese dopo Louis Penque seguir\u00e0 lo stesso destino per motivi familiari. Questi imprevisti getteranno le basi per l'inizio della collaborazione tra i membri rimasti degli STEMM e il gruppo metal di Buffalo 5 Years Gone. Il batterista Dan Nelligan e il cantante T.J. Frost inizieranno cos\u00ec a comporre nuovo materiale, mentre il chitarrista degli STEMM restituir\u00e0 loro il favore sostituendo i due chitarristi che da poco avevano abbandonato il gruppo di Buffalo. Dopo aver allontanato anche il bassista Russ Martin, le due band finiranno infine per fondersi, imboccando da l\u00ec a poco una nuova direzione musicale. Nonostante questo discosti il gruppo dal lavoro precedente in termini di influenze e stile, il nome rester\u00e0 comunque invariato, vista la grande rilevanza che gli STEMM avevano riscosso grazie alla UFC.\nUn nuovo inizio.\nDopo aver riassemblato la formazione, gli STEMM firmeranno un contratto per l'etichetta Triple M Management, fondata da Rob Arnold, il chitarrista dei Chimaira. Grazie al suo aiuto, nei primi mesi del 2004 vedr\u00e0 la luce \"5\", contenente per l'appunto 5 pezzi, dove si segnala l'apparizione del cantante dei Chimaira Mark Hunter come special-guest nella canzone \"13 Years\". Il nuovo EP arriver\u00e0 a vendere pi\u00f9 di mille copie in un paio di mesi, grazie anche al grande lavoro di promozione sul palco della band durante i concerti di apertura per i Sevendust, e lungo tutto il tour nazionale con Chimaira e Trivium. Gli STEMM faranno da apripista per lo show dei Damageplan, il giorno prima che un fan uccidesse sul palco Darrell \"Dimebag\" Abbott, ed apriranno i concerti per i Bleed the Sky, dell'etichetta Nuclear Blast, nel leggendario locale Whisky a Go Go. Inoltre, nel 2005 prenderanno parte anche al New England Metal and Hardcore Festival, al fianco di pesi massimi come Soilwork, Danzig, Dark Tranquillity and Mnemic. Nel novembre dello stesso anno, la band pubblicher\u00e0 il secondo album indipendente, dal titolo \"Songs for the Incurable Heart\". Quattro tracce gi\u00e0 incluse nel precedente demo, sommate al nuovo materiale prodotto, inclusa la canzone \"The Day the Earth Stood Still\" come tributo alle vittime degli attacchi dell'11 settembre, a cui il cantante T.J. Frost era sopravvissuto.\nContratto finale.\nNell'Agosto 2006, la band annuncer\u00e0 sulla propria pagina di MySpace d'aver ufficialmente stipulato un contratto di registrazione con la \"I Scream Records\" per ristampare il loro secondo album, \"Songs for the Incurable Heart.\" Gli STEMM continueranno per un altro anno ad aprire i concerti di Godsmack e Stone Sour, finch\u00e9, il 30 luglio 2007, il cantante T.J. Frost non abbandoner\u00e0 il gruppo per \"dissapori personali.\" Con la sua partenza, il gruppo assolder\u00e0 il chitarrista Alex Scouten dei 3 Minutes of Hate (che aveva precedentemente collaborato con loro nel 2003) per sostituire Rich Spalla, e affiancare Joe Cafarella, passando quest'ultimo dalla seconda voce direttamente al ruolo di cantante.\nCatch 22 e Blood Scent.\nDopo essersi assicurati una solida formazione, la band incomincia a lavorare su nuovo materiale per il terzo album: \"Blood Scent\". La canzone \"Poopmouth\", rinominata e in seguito inclusa nell'album come \"Broken Face Masterpiece\", verr\u00e0 inserita in un CD allegato all'edizione di maggio della rivista Metal Edge Magazine. Nei primi di luglio verr\u00e0 annunciata la fine dei lavori, ma si dovr\u00e0 aspettare met\u00e0 ottobre per veder terminate le rifiniture sulla scaletta e i lavori di grafica per la copertina. Allo stesso tempo, il gruppo riveler\u00e0 di aver firmato per la Catch 22 Records, una filiale della MVD Entertainment, che avrebbe gestito l'uscita del nuovo lavoro. Secondo le stesse parole del cantante Joe Cafarella, questo album sarebbe stato il loro equivalente di \"Vulgar Display of Power\"., facendo cos\u00ec un paragone diretto con il ben noto capolavoro dei Pantera. L'affermazione, per\u00f2, non voleva forzare un confronto tra le due opere, bens\u00ec puntare il dito sul modo in cui questo li rappresentava per completezza nell'insieme. \"Volevamo solo fare un CD che non ci avrebbe costretto a sottostare ad un certo clich\u00e9 di stile. Diciamolo chiaro, i Pantera lo hanno fatto durante le loro performance dal vivo. Mentre MTV mandava \u2018Walk\u2019 e \u2018This Love\u2019, le nostre teste si scuotevano per Fucking Hostile e Mouth for War.\" Blood Scent verr\u00e0 pubblicato l'11 novembre 2008. In un comunicato stampa della UFC, l'organizzazione annuncer\u00e0 che la canzone \"House of Cards\" sar\u00e0 usata come colonna sonora per lo show UFC Wired. Il primo singolo, \"Awake\", sar\u00e0 accompagnato da un video prodotto e diretto dalla GDM Video Production company.\nL'unione delle forze con la Trans-Fusion Entertainment.\nNel tardo 2008, gli Stemm troveranno finalmente un'agenzia di booking in grado di proiettarli al di l\u00e0 del mercato locale, permettendogli cos\u00ec un tour per tutti gli Stati Uniti per l'album Blood Scent.\nRide Or Die Tour 2009.\nNel giugno 2009, la band annuncer\u00e0 la propria partecipazione all'Ride Or Die Tour con le band His Name Was Yesterday e Adakain.\nMembri della Band.\nLine-up corrente.\nJoe Cafarella - voce, chitarra ritmica (1998 - 2012)\nAlex Scouten - chitarra solista, beat box (1998 - 2000) (2007 - 2012)\nMario Nobilio - basso (2011 - 2012)\nDan Nelligan - batteria (2003 - 2012)\nEx membri.\nLouis Penque - voce (1998 - 2003)\nRuss Martin - basso (1998 - 2003)\nJimi Penque - batteria (1998 - 2003)\nT.J. Frost - voce (2003 - 2007)\nRich Spalla - chitarra (2000 - 2008)\nStephen Crowl - basso (2003 - 2011)\nCuriosit\u00e0.\nIl primo concerto di apertura degli STEMM per l'etichetta dei Sevendust \u00e8 stato uno tra i maggiori in assoluto.\nGli STEMM utilizzano i modelli di chitarra ESP, le Jagermeister e i Mesa Boogie.\nHanno vinto il Buffalo Music Award nella categoria Best Hardcore/Metal per 3 anni consecutivi. (2001, 2002, &amp; 2003)\nTom \"T.J.\" Frost \u00e8 stato il cantante dei Buffalo, per la band death metal Baphomet (divenuta poi Banished),ed anche tecnico chitarrista per Chimaira e Ill Nino."}
{"id": "3036179", "revid": "22475", "url": "https://it.wikipedia.org/wiki?curid=3036179", "title": "Benzoxonio cloruro", "text": ""}
{"id": "3036193", "revid": "1748167", "url": "https://it.wikipedia.org/wiki?curid=3036193", "title": "Chitridiomicosi", "text": "La chitridiomicosi \u00e8 una malattia provocata dal fungo chitride \"Batrachochytrium dendrobatidis\" che colpisce, spesso con conseguenze letali, la cute degli anfibi.\nIl fungo decompone la cheratina della pelle e si \u00e8 rivelato in grado di infettare pressoch\u00e9 tutte le specie note di anuri e urodeli. La sensibilit\u00e0 delle varie specie tuttavia \u00e8 differente: mentre alcune muoiono rapidamente in seguito all'infezione, altre, tra cui la rana verde maggiore (\"Pelophylax ridibundus\"), la rana toro (\"Lithobates catesbeianus\") e lo xenopo liscio (\"Xenopus laevis\"), riescono a sopravvivere, favorendo la diffusione della malattia attraverso la contaminazione dell'acqua. La suscettibilit\u00e0 delle diverse specie sembra in parte legata alle tossine cutanee che alcune specie sono in grado di produrre.\nL'origine di questa epidemia \u00e8 tuttora incerta. Esistono al riguardo due teorie: la prima sostiene che i mutamenti climatici legati al surriscaldamento globale, si siano tradotti in una fonte di stress per gli anfibi, rendendoli pi\u00f9 suscettibili alle infezioni. La seconda teoria afferma che il fungo, originariamente confinato in Africa, si sia diffuso grazie al commercio mondiale degli anfibi, incontrandosi in tal modo con popolazioni di anfibi maggiormente suscettibili. A sostegno della seconda teoria sta l'isolamento del \"B. dendrobatidis\" su esemplari di \"Xenopus laevis\" conservati nei musei, risalenti al 1938.\nDiffusione.\nLa chitridiomicosi si \u00e8 manifestata per la prima volta in maniera eclatante nel 1993 in Australia, dove ha provocato morie di massa di diverse popolazioni di rane, conducendo alcune specie sull'orlo dell'estinzione. La malattia si \u00e8 poi progressivamente diffusa nei cinque continenti rendendosi responsabile di fenomeni di mortalit\u00e0 in massa di intere popolazioni.\nI primi casi di infezione in Italia sono stati diagnosticati nell'estate del 2001 su esemplari di ululone appenninico (\"Bombina pachypus\")\nI danni.\nI danni causati da questo fungo sono estesissimi, basti pensare che in alcuni stati come Panama ha ucciso dal 90% al 100% delle rane presenti lungo i torrenti. Se tale cifra non \u0117 gi\u00e0 allarmante questo fungo colpisce anche su altri fronti, infatti:\n- uccidendo le rane e di conseguenza anche i girini che nelle ultime fasi del loro sviluppo si cibano delle alghe presenti sul fondale, fa (indirettamente) proliferare queste ultime. Ci\u00f2 pu\u00f2 non sembrare molto, ma basta a distruggere tutti i microorganismi che appunto vivendo sul fondale tengono pulito quest'ultimo, senza dimenticare che essi sono alla base della catena alimentare dell'ecosistema e il loro mancamento si ripercuote su tutto il resto.\n- Senza le rane che tengono a bada i moscerini e gli insetti di piccola taglia questi ultimi aumentano in un modo sconsiderato causando un ulteriore danno all'ecosistema."}
{"id": "3036199", "revid": "321906", "url": "https://it.wikipedia.org/wiki?curid=3036199", "title": "...e di altri Romei e di altre Giuliette", "text": ""}
{"id": "3036200", "revid": "287204", "url": "https://it.wikipedia.org/wiki?curid=3036200", "title": "Gran Premio di Germania 2010", "text": "Il Gran Premio di Germania 2010 \u00e8 l'undicesima prova della stagione 2010 del Campionato mondiale di Formula 1. Si \u00e8 corso domenica 25 luglio 2010 sull'Hockenheimring. La gara \u00e8 stata vinta dal pilota spagnolo Fernando Alonso su Ferrari.\nVigilia.\nAspetti tecnici.\nEra stato messo in dubbio l'utilizzo dell'Hockenheimring quale sede del Gran Premio di Germania, a causa delle difficolt\u00e0 finanziarie in cui si dibatteva la struttura. Tuttavia, nel settembre 2009, venne esteso il contratto con la FOA per ospitare la manifestazione fino al 2018, con l'impegno della stessa di coprire eventuali perdite.\nLa Bridgestone, fornitore unico degli pneumatici, annuncia per questo gran premio coperture di tipo \"supersoft\" e \"dure\". Per questo gran premio quindi vengono fornite mescole con due \"step\" di discontinuit\u00e0.\nAlcuni team mettono in dubbio la regolarit\u00e0 dell'alettone anteriore utilizzato da Ferrari e Red Bull; lo stesso non sarebbe rigido ma flessibile, cosa vietata dal regolamento. Le vetture sono comunque considerate regolari dai commissari.\nAspetti sportivi.\nBruno Senna torna al volante della sua HRT, mentre Sakon Yamamoto prende il posto di Karun Chandhok. Nella prima sessione di prove libere del venerd\u00ec Fairuz Fauzy ha sostituito Heikki Kovalainen alla Lotus. L'ex pilota Danny Sullivan viene nominato quale commissario aggiunto dalla FIA.\nLa Sauber festeggia il quarantesimo anno dalla sua fondazione ponendo sulle vetture un logo celebrativo.\nProve.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nLa Q1 viene interrotta con bandiera rossa a causa di un incidente che coinvolge Vitantonio Liuzzi. La sua vettura esce troppo rapida dall'ultima curva, finendo leggermente oltre il cordolo; parte in testacoda andando a sbattere contro il muretto sull'altro lato della pista. Il pilota \u00e8 incolume ma la vettura risulta inutilizzabile per il resto della sessione. I molti detriti lasciati sul tracciato rendono necessaria l'interruzione della sessione.\nNella Q2 esce a sorpresa la Mercedes GP di Michael Schumacher. In Q3 tutti i dieci qualificati escono immediatamente sul tracciato, al fine di anticipare l'eventuale arrivo della pioggia. La \"pole\" \u00e8 conquistata per la decima volta su undici gare della stagione da una Red Bull. Sebastian Vettel, undicesima \"pole\" in carriera, precede di soli due millesimi Fernando Alonso. La seconda fila \u00e8 anch'essa occupata da Ferrari e Red Bull.\nNella sessione di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in Q1, Q2 e Q3.\nGara.\nResoconto.\nAlla partenza Sebastian Vettel chiude verso destra per proteggersi da Fernando Alonso; ne approfitta l'altro ferrarista, Felipe Massa, che passa in testa. La manovra del tedesco ha poca fortuna, visto che viene passato anche dallo spagnolo.\nNel corso del primo giro, alla staccata dopo la \"Parabolika\", Lewis Hamilton scalza Mark Webber dalla quarta posizione. Nelle retrovie Jaime Alguersuari tampona il compagno di scuderia, S\u00e9bastien Buemi: lo svizzero vede strapparsi l'alettone posteriore ed \u00e8 costretto al ritiro. Al termine della prima tornata Massa guida su Alonso, Vettel, Hamilton, Webber, Button, Robert Kubica, Michael Schumacher, Nico Rosberg e Kamui Kobayashi.\nI due ferraristi sono capaci di imprimere un buon ritmo alla gara e si tirano dietro Vettel mentre le McLaren sembrano faticare, soprattutto Button che commette un paio di sbavature. Vettel \u00e8 il primo dei piloti in alta classifica a cambiare gli pneumatici al giro 12. Nei giri seguenti c'\u00e8 la girandola dei \"pit\", che non muta le posizioni di alta classifica, Button allunga lo stint e si ritrova in testa riuscendo ora a girare a buon ritmo. Kubica, dopo la sua sosta, si difende bene da un attacco di Schumacher che finisce per perdere una posizione a favore di Rosberg.\nAl 20\u00ba giro, sfruttando il rallentamento dovuto a un doppiaggio, Alonso cerca di passare Massa, sempre al tornate, ma senza successo. Il pilota asturiano si lamenta via radio dicendo \"this is ridiculous\" (\"questo \u00e8 ridicolo\"), in quanto riteneva che il compagno di squadra avrebbe dovuto farlo passare. Dopo due giri anche Button cambia le gomme; il britannico si ritrova quinto davanti a Webber, mentre le due Ferrari ritornano prima e seconda.\nI due mantengono le rispettive posizioni fino al 48\u00ba giro, quando in seguito ad una comunicazione radio col suo ingegnere di pista Massa rallenta all'uscita del tornante, facendo passare il compagno di squadra. L'ordine di squadra, proibito dal regolamento dal 2003, fu poi sanzionato con una multa per la squadra, ma nessuna penalizzazione per i piloti. La classifica resta di fatto congelata fino all'arrivo, senza che Vettel riesca a impensierire Massa per il secondo posto. La Ferrari conquista la seconda vittoria della stagione, la 212\u00aa nella sua storia in Formula 1.\nRisultati.\nI risultati del gran premio sono i seguenti:\nDecisioni della FIA.\nLa FIA ha multato la Scuderia Ferrari di 100\u00a0000 $ per aver violato il divieto di impartire ordini di scuderia ai piloti. La scuderia italiana avrebbe, infatti, imposto a Massa di farsi superare da Alonso; in particolare i commissari di gara si sono concentrati sulla comunicazione radio tra l'ingegnere di pista di Massa ed il pilota immediatamente precedente allo scambio di posizioni. La scuderia stessa \u00e8 stata deferita al Consiglio mondiale della Federazione. L'udienza si tiene a Parigi l'8 settembre 2010 senza che la FIA prenda ulteriori provvedimenti. Negli atti del processo, pubblicati all'indomani dell'udienza, il Consiglio Mondiale specifica di aver riconosciuto \"incoerenza dell'applicazione del concetto di ordine di squadra negli anni recenti\"."}
{"id": "3036201", "revid": "321906", "url": "https://it.wikipedia.org/wiki?curid=3036201", "title": "La casa dorata di Samarcanda", "text": ""}
{"id": "3036202", "revid": "712828", "url": "https://it.wikipedia.org/wiki?curid=3036202", "title": "Le elvetiche &quot;Rosa Alchemica&quot;", "text": ""}
{"id": "3036203", "revid": "712828", "url": "https://it.wikipedia.org/wiki?curid=3036203", "title": "Le elvetiche", "text": ""}
{"id": "3036204", "revid": "712828", "url": "https://it.wikipedia.org/wiki?curid=3036204", "title": "Rosa Alchemica", "text": ""}
{"id": "3036206", "revid": "339392", "url": "https://it.wikipedia.org/wiki?curid=3036206", "title": "Oberbayern", "text": ""}
{"id": "3036207", "revid": "339392", "url": "https://it.wikipedia.org/wiki?curid=3036207", "title": "Niederbayern", "text": ""}
{"id": "3036208", "revid": "2519", "url": "https://it.wikipedia.org/wiki?curid=3036208", "title": "Oberpfalz", "text": ""}
{"id": "3036209", "revid": "339392", "url": "https://it.wikipedia.org/wiki?curid=3036209", "title": "Oberfranken", "text": ""}
{"id": "3036210", "revid": "339392", "url": "https://it.wikipedia.org/wiki?curid=3036210", "title": "Mittelfranken", "text": ""}
{"id": "3036211", "revid": "287204", "url": "https://it.wikipedia.org/wiki?curid=3036211", "title": "Gran Premio d'Ungheria 2010", "text": "Il Gran Premio d'Ungheria 2010 \u00e8 stata la 12\u00aa prova del Campionato mondiale di Formula 1 2010 e si \u00e8 svolta domenica 1\u00ba agosto 2010 sull'Hungaroring a Budapest con la vittoria di Mark Webber su RBR-Renault.\nVigilia.\nAspetti tecnici.\nLa Bridgestone, fornitore unico degli pneumatici, annuncia per questo gran premio coperture di tipo \"supersoft\" e \"medie\". Per questo gran premio quindi vengono nuovamente fornite mescole con un solo \"step\" di discontinuit\u00e0.\nAspetti sportivi.\nDerek Warwick viene inserito nella commissione della FIA; l'ex pilota britannico aveva gi\u00e0 svolto questo ruolo al Gran Premio di Spagna.\nSakon Yamamoto continuer\u00e0 a sostituire Karun Chandhok alla guida della HRT-Cosworth, accanto a Bruno Senna. Paul Di Resta sostituisce Vitantonio Liuzzi nella prima sessione di prove del venerd\u00ec.\nProve.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nL'attesa pioggia non arriva e quindi le qualifiche si tengono con pista asciutta. La Q1 non registra sorprese, con Kamui Kobayashi che viene eliminato assieme ai 6 piloti dei tre nuovi team. In Q2 vengono eliminati, tra gli altri, Jenson Button e Michael Schumacher. La \"pole\" \u00e8 contesa dalle due Red Bull; la spunta Sebastian Vettel, per la dodicesima volta in carriera. Per il team anglo-austriaco \u00e8 la \"pole\" numero undici nelle prime dodici gare della stagione.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nIl \"poleman\" Sebastian Vettel scatta bene dal via e riesce a resistere all'attacco di Fernando Alonso, che in partenza \u00e8 riuscito a sopravanzare l'altra Red Bull, quella di Mark Webber, che partiva dal secondo posto. Dietro Vitalij Petrov \u00e8 capace di infilare Lewis Hamilton. Al termine del primo giro Vettel comanda su Alonso, Webber, Massa, Petrov, Hamilton, Rosberg, Kubica, Barrichello e H\u00fclkenberg. Nelle retrovie \u00e8 bravo Kamui Kobayashi, che partito penultimo, \u00e8 gi\u00e0 sedicesimo. Al giro seguente Hamilton si riprende la quinta piazza con un bel sorpasso alla curva 2.\nVettel imprime subito un ritmo vertiginoso alla gara e riesce nei primi giri a distanziare subito Alonso. La gara si ravviva al giro 14, quando Vitantonio Liuzzi perde un pezzo della sua vettura; la necessit\u00e0 di ripulire il tracciato costringe all'entrata la \"Safety-car\".\nWebber si ritrova primo, non essendo rientrato a cambiare gli pneumatici come fanno tutti gli altri piloti di testa. Al \"pit\" la vettura di Nico Rosberg riparte con una ruota non ben fissata; lo pneumatico si stacca dalla vettura e finisce tra i meccanici, ferendone uno della Williams: nello stesso istante i meccanici della Renault fanno ripartire Kubica dalla piazzola proprio nel momento in cui Adrian Sutil sta fermandosi per il cambio gomme. L'incrocio delle traiettorie \u00e8 inevitabile. Il contatto costringe Sutil al ritiro. Kubica, invece, sar\u00e0 costretto, qualche giro dopo, a uno \"stop&amp;go\" di dieci secondi.\nAlla ripartenza della vettura di sicurezza, Vettel, ora secondo, lascia troppo spazio tra s\u00e9 e la vettura del compagno di scuderia Webber, passato in testa; Alonso \u00e8 terzo, poi c'\u00e8 Hamilton, seguito da Massa, Barrichello (nemmeno lui ha cambiato gli pneumatici), Petrov, H\u00fclkenberg, De la Rosa, Button e Kobayashi.\nAl giro 23 si ritira Hamilton per un guasto tecnico e, poco dopo, anche Kubica, che ripartito dai \"box\" dopo l'incidente con Sutil, era comunque attardato di un giro.\nVettel viene penalizzato con un \"drive through\" per la manovra dietro la \"Safety car\". Ne approfitta Alonso che sale al secondo posto. Davanti c'\u00e8 solo Webber che, con gomme morbide, non ha ancora effettuato la sosta. L'australiano inanella una serie di giri molto veloci costantemente sull\u20191\u201924\u201d basso fino a centrare alla 38\u00aa tornata uno strepitoso 1\u201923\u201d7. Al 43\u00ba giro ha un margine tale da consentirgli di cambiare le gomme senza perdere la prima posizione.\nNegli ultimi giri Vettel si riavvicina ad Alonso e tenta in qualche occasione il sorpasso, sfruttando anche dei doppiaggi. Un paio di escursioni di pista non gli consentono per\u00f2 di assaltare la seconda posizione. Al giro 56 cambia le coperture anche Barrichello. Il brasiliano rientra undicesimo, dietro all'ex compagno di scuderia Michael Schumacher. Fra i due si accende una bella lotta per il decimo posto che si conclude con il sorpasso del brasiliano, pur in presenza di una dura manovra di difesa del tedesco.\nVince cos\u00ec Webber, per la sesta volta in carriera, che si ritrova anche leader del campionato. Secondo \u00e8 Alonso, davanti a Vettel. A punti vanno, tra le altre, le due Williams e le due Sauber, con Kobayashi autore di una grande rimonta.\nRisultati.\nI risultati del gran premio sono stati i seguenti:\nDecisioni della FIA.\nI commissari hanno deciso di penalizzare di 10 posizioni in griglia Michael Schumacher nel Gran Premio successivo, per aver ostacolato irregolarmente Rubens Barrichello durante una fase di sorpasso.\nLa Renault \u00e8 stata multata di 50.000 $ per aver consentito a Kubica di ripartire dalla piazzola dei \"box\" mentre sopraggiungeva Sutil, innescando cos\u00ec l'incidente. La stessa multa \u00e8 stata comminata alla Mercedes GP per la perdita della ruota di Rosberg ai \"box\"."}
{"id": "3036212", "revid": "339392", "url": "https://it.wikipedia.org/wiki?curid=3036212", "title": "Unterfranken", "text": ""}
{"id": "3036213", "revid": "321906", "url": "https://it.wikipedia.org/wiki?curid=3036213", "title": "Mu (Corto Maltese)", "text": ""}
{"id": "3036214", "revid": "770813", "url": "https://it.wikipedia.org/wiki?curid=3036214", "title": "Force a\u00e9rienne togolaise", "text": "La Force A\u00e9rienne Togolaise, nota anche con la sigla FAT, tradotto dalla lingua francese Forza aerea del Togo ed internazionalmente nota con la dizione in lingua inglese Togolese Air Force e con la sigla TAF, \u00e8 l'attuale aeronautica militare del Togo e parte integrante, assieme ad esercito e marina, delle forze armate togolesi.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "3036217", "revid": "321906", "url": "https://it.wikipedia.org/wiki?curid=3036217", "title": "Sotto la bandiera dell'oro", "text": ""}
{"id": "3036222", "revid": "321906", "url": "https://it.wikipedia.org/wiki?curid=3036222", "title": "Sogno di un mattino di mezzo inverno", "text": ""}
{"id": "3036224", "revid": "321906", "url": "https://it.wikipedia.org/wiki?curid=3036224", "title": "C\u00f4tes de nuit e rose di Piccardia", "text": ""}
{"id": "3036225", "revid": "321906", "url": "https://it.wikipedia.org/wiki?curid=3036225", "title": "Cotes de nuit e rose di Piccardia", "text": ""}
{"id": "3036226", "revid": "321906", "url": "https://it.wikipedia.org/wiki?curid=3036226", "title": "Burlesca e no tra Zuydcoote e Bray-Dunes", "text": ""}
{"id": "3036229", "revid": "321906", "url": "https://it.wikipedia.org/wiki?curid=3036229", "title": "Burlesca e no tra Zuydcote e Bray-Dunes", "text": ""}
{"id": "3036230", "revid": "321906", "url": "https://it.wikipedia.org/wiki?curid=3036230", "title": "Burlesca e no tra Zuydcoote e Bray Dunes", "text": ""}
{"id": "3036231", "revid": "321906", "url": "https://it.wikipedia.org/wiki?curid=3036231", "title": "Burlesca e no tra Zuydcote e Bray Dunes", "text": ""}
{"id": "3036233", "revid": "321906", "url": "https://it.wikipedia.org/wiki?curid=3036233", "title": "Leopardi (Corto Maltese)", "text": ""}
{"id": "3036234", "revid": "321906", "url": "https://it.wikipedia.org/wiki?curid=3036234", "title": "Tango (Corto Maltese)", "text": ""}
{"id": "3036235", "revid": "599013", "url": "https://it.wikipedia.org/wiki?curid=3036235", "title": "Compagnia di Sant'Orsola", "text": "La Compagnia di Sant'Orsola - Istituto Secolare di Sant'Angela Merici, \u00e8 un istituto secolare femminile di diritto pontificio.\nStoria.\nL'originaria Compagnia di Sant'Orsola venne fondata a Brescia nel 1535 da Angela Merici e venne approvata da papa Paolo III con la bolla \"Regimini universalis ecclesiae\" del 3 giugno 1544: fu la prima forma di vita consacrata nel secolo approvata dalla Chiesa.\nNegli anni successivi molte comunit\u00e0 di orsoline vennero riunite in conventi o dovettero accettare la monacazione. La compagnia secolare sopravvisse fino al periodo napoleonico.\nLa rinascita delle orsoline secolari fu promossa a Mornese da Angelo Maccagno nel 1850 e nel 1856 a Genova da Giuseppe Frassinetti, che redasse per loro anche una regola: le orsoline secolari si diffusero in tutta Italia ma, pur osservando tutte le regole di Frassinetti, ogni compagnia diocesana era autonoma e riconosceva il proprio vescovo come superiore.\nNel 1866 le sorelle Maddalena ed Elisabetta Girelli ricostituirono la compagnia a Brescia ma il vescovo Girolamo Verzeri fece adottare loro la regola delle orsoline di San Carlo, ritenute quelle originali: tutte le compagnie si adeguarono abbandonando la regola di Frassinetti.\nDopo la pubblicazione della costituzione \"Provida Mater Ecclesia\" (1947), che riconobbe gli istituti secolari, le varie compagnie diocesane adottarono questa forma di vita: nel 1952 si riunirono in una federazione, approvata dalla Santa Sede il 21 gennaio 1956.\nCon il decreto \"Vetustum et praeclarum Institutum\" del 28 maggio 1958 la Compagnia di Sant'Orsola venne approvata come istituto secolare di diritto pontificio: alcune compagnie diocesane (di Brescia, di Mantova, di Verona) preferirono non aderire alla federazione.\nAttivit\u00e0 e diffusione.\nLe orsoline secolari non hanno finalit\u00e0 specifiche, ma si impegnano a testimoniare nella vita quotidiana la forza rinnovatrice del Vangelo.\nLe compagnie federate, diocesane o interdiocesane, sono in Italia, Brasile, Canada, Francia, Germania, Malta, Polonia, Slovacchia; le orsoline della Compagnia operano anche in Austria, Bangladesh, Camerun, Repubblica Democratica del Congo, Eritrea, Etiopia, Indonesia, Madagascar, Messico, Singapore, Slovenia, Stati Uniti d'America, Svizzera.\nLa sede centrale \u00e8 in frazione Mottaziana di Borgonovo Val Tidone."}
{"id": "3036238", "revid": "321906", "url": "https://it.wikipedia.org/wiki?curid=3036238", "title": "Concerto in O' minore per arpa e nitroglicerina", "text": ""}
{"id": "3036242", "revid": "204376", "url": "https://it.wikipedia.org/wiki?curid=3036242", "title": "Shimon bar Yohay", "text": ""}
{"id": "3036245", "revid": "767487", "url": "https://it.wikipedia.org/wiki?curid=3036245", "title": "The Bride Screamed Murder", "text": "The Bride Screamed Murder \u00e8 il diciassettesimo album del gruppo musicale statunitense Melvins, pubblicato il 1\u00ba giugno del 2010. Nonostante ci sia ancora la stessa line up degli ultimi due dischi precedenti (Melvins + Big Business) l'album appare sin dalla prima traccia pi\u00f9 strano e sperimentale. The Water Glass infatti parte con un fragoroso ed incalzante riff come nel loro stile per\u00f2 dopo un po' si blocca per dare spazio a delle ritmiche con cadenze militari e un divertente botta e risposta stile Full Metal Jacket.\nBuzz Osborne stesso dichiarer\u00e0 che aveva in mente da tempo di registrare un qualcosa del genere ma voleva personalmente controllare se fosse il primo a farlo.\nRiguardo al disco dir\u00e0 che per la prima volta ha potuto lavorare non fregandosene niente e fregandosene molto allo stesso tempo, ovvero ci ha messo molta cura nella composizione ma dopo 25 anni di carriera indipendente si sente molto libero e senza pressioni.\nUn esempio \u00e8 Evil New War God che chiude con diversi ed imprevedibili assoli di batteria.\nMy Generation \u00e8 appunto la cover della canzone degli Who per\u00f2 in versione doom lenta.\nL'ascolto \u00e8 eterogeneo di sonorit\u00e0, oltre ai marchi di fabbrica Melvins appaiono anche canti tribali e un segmento di jazz sfrenato.\nLa voce che conta nell'ultimo brano \u00e8 quella della figlia di Dale Crover."}
{"id": "3036251", "revid": "124860591", "url": "https://it.wikipedia.org/wiki?curid=3036251", "title": "Nicol\u00f2 Don\u00e0 (patriarca)", "text": "Biografia.\nFiglio di patrizi, nacque da Bernardo di Maffeo Don\u00e0, uomo ricchissimo e di grandi possibilit\u00e0 economiche, e da Lucia di Giovanni Loredan. Il padre percorse una prestigiosa carriera politica, che aiut\u00f2 notevolmente l'ascesa di Nicol\u00f2 e quella dei suoi numerosi fratelli.\nDopo aver conseguito dunque il dottorato in diritto canonico, risulta che il 28 novembre 1464 fosse primicerio della chiesa di San Marco a Candia, poich\u00e9 si candid\u00f2 come patriarca di Aquileia, ma la sua proposta fu per\u00f2 respinta; tent\u00f2 nuovamente l'8 aprile 1466, dopo la morte del patriarca Ludovico Scarampi Mezzarota, sempre con esito negativo; lo stesso giorno cerc\u00f2 di ottenere, in subordine, il vescovado di Treviso, vacante per la morte di Teodoro de Lellis, fu scelto, invece, il canonico Francesco Barozzi.\nDopo questi insuccessi Nicol\u00f2 Donato soggiorn\u00f2 a Roma per un certo periodo, come risulta da un documento del 1477, riuscendo ad ottenere il titolo di protonotaro, mentre a Venezia i suoi famigliari cercavano appoggi per candidarlo a cariche importanti, come ricorda lo stesso Nicol\u00f2 nel suo testamento.\nFinalmente il 7 giugno 1479 riusc\u00ec a conseguire la nomina a vescovo di Limisso, nell'isola di Cipro, dopo l'esborso di ben 1.000 fiorini.\nSuccessivamente, alla morte di Marco Barbo, fu scelto come patriarca di Aquileia dal Senato veneto in contrapposizione a Ermolao Barbaro, nominato dal papa Innocenzo VIII. Ne deriv\u00f2 una situazione di stallo, durante la quale la diocesi patriarcale fu amministrata da Giacomo Valaresso (anche \"Valleresso\"), vescovo di Capodistria, con il titolo di \"Governatore generale\".\nLa morte del Barbaro nel 1493 risolse la questione ed il papa Alessandro VI\nratific\u00f2 la nomina di Donato, che nel 1495 riport\u00f2 la sede patriarcale a Cividale. Inoltre, finanzi\u00f2 la ricostruzione del Duomo di Cividale del Friuli, i cui lavori erano fermi da alcuni anni.\nNel 1495 scelse come proprio suffraganeo (vescovo ausiliare) Sebastiano Nascimbeni, vescovo titolare di Cunavia.\nMor\u00ec all'improvviso a Cividale del Friuli il 3 settembre 1497."}
{"id": "3036256", "revid": "118791902", "url": "https://it.wikipedia.org/wiki?curid=3036256", "title": "Casa Galimberti", "text": "Casa Galimberti \u00e8 un palazzo di Milano in via Malpighi 3.\nStoria dell'edificio.\nProgettato dall'architetto Giovanni Battista Bossi (1864-1924) nel 1903-1905 su incarico dei fratelli Galimberti, \u00e8 ritenuto uno dei pezzi pi\u00f9 brillanti del Liberty milanese grazie al rivestimento di gran parte della facciata esterna con piastrelle figurate in ceramica, ferri battuti e motivi floreali in cemento, tutti disegnati da Bossi.\nI fratelli Galimberti costruirono negli stessi anni Casa Campanini (1904-1906), uno degli edifici pi\u00f9 rappresentativi del Liberty milanese, su progetto di Alfredo Campanini (1873-1926).\nL'edificio fu costruito in una parte dell'area occupata dalla Societ\u00e0 Anonima degli Omnibus (S.A.O), fondata nel 1861 per gestire il trasporto pubblico di Milano con tram a cavallo e che ebbe la concessione anche dell'ippovia ferrata Milano-Monza, inaugurata l'8 luglio 1876 dal principe Umberto di Savoia.\nNel 1900 il Comune decise di indire una gara per un servizio di tram elettrici, vinta dalla Edison, la S.A.O. arriv\u00f2 seconda con la tecnologia Westinghouse. La rimessa di \"via Sirtori\" che ospitava 280 cavalli, fu dismessa, il terreno venduto a privati e gli edifici demoliti tranne 3 scuderie da 54 cavalli, ancora visibili in via Sirtori 32 (societ\u00e0 Roland Berger) e 24 (negozio di abbigliamento Nervesa).\nFu aperta \"via Malpighi\" e costruiti nuovi edifici lungo la via.\nL'edificio \u00e8 stato sottoposto a vincolo monumentale nel 1965.\nStruttura dell'edificio.\nHa negozi e locali pubblici al piano terreno e 4 appartamenti per piano negli altri quattro piani.\n\u00c8 formato da due parti non perpendicolari tra loro all'angolo di \"via Malpighi\" con \"via Sirtori\", lunghi rispettivamente 32 e 33 metri.\nSotto l'angolo del palazzo passa la Roggia Gerenzana, che porta acque pulite dalla Martesana a Rogoredo per irrigare i terreni agricoli dei Conti Brivio Sforza. Un tratto ancora scoperto lungo 20 metri \u00e8 visibile nel cortile dell'edificio di via Spallanzani 10 (Unes). La roggia dava acqua alle scuderie della S.A.O.\nLa struttura \u00e8 composta da murature portanti in mattoni. Il solaio tra cantina e piano terra \u00e8 in cemento armato.\nIl basamento della facciata \u00e8 quasi tutto in ceppo gentile della cave di Brembate e Trezzo, fornito dalla ditta Corda e Malvestiti di Vaprio d\u2019Adda.\nLe balaustre del primo piano sono interamente in cemento, quelle del secondo hanno gli angoli in cemento e la parte centrale in ferro battuto, dal terzo piano in poi le balaustre sono interamente in ferro battuto.\nLe decorazioni.\nLa ricca decorazione in ceramica ricopre quasi tutta la facciata per circa 170 m\u00b2 ed \u00e8 eseguita in ceramica dipinta a fuoco su motivi disegnati dall'architetto Bossi.\nLa tecnica della pittura a fuoco su ceramica consiste nel dipingere sul prodotto gi\u00e0 cotto e verniciato e richiede un'ulteriore cottura del pezzo.\nLe ceramiche sono opera della Societ\u00e0 Ceramica Lombarda \u201cIng. A. Bertoni &amp; C.\u201d e le pitture sono state eseguite da Pio Pinzauti per la parte ornamentale e da Ferdinando Brambilla per le figure. Al primo piano sono raffigurate delle formose figure femminili mentre negli altri piani vi sono motivi floreali. Le decorazioni in ferro battuto sono state eseguite dalla Ditta Arcari e Bellomi con sede in c.so Magenta 66.\nAlla fine degli anni Novanta del secolo scorso un sapiente restauro dell'androne d'ingresso e del vano scala ha riportato in luce la decorazione interna che, a partire dal vano portineria richiama i motivi floreali presenti nelle facciate esterne.\nNel mese di marzo 2018 \u00e8 iniziato il restauro conservativo delle facciate e delle maioliche che purtroppo si stavano staccando dalla facciata. Il progetto e la direzione lavori sono dell'architetto Nicoletta Giudici e del Geometra Stefano Galbiati mentre l'impresa affidataria \u00e8 Riva srl impresa restauri Italia di Robecco sul Naviglio con il restauratore Enzo Medardo Costantini e la direzione di restauro d'impresa dell'architetto Laura Gropallo. Si completer\u00e0 opera nel mese di giugno 2018. Tutte le fasi lavorative potranno essere viste nel sito dedicato di Casa Galimberti."}
{"id": "3036271", "revid": "767487", "url": "https://it.wikipedia.org/wiki?curid=3036271", "title": "Premi Emmy 1983", "text": "La consegna dei Premi Emmy 1983 per il Primetime (35\u00aa edizione) fu tenuta al Pasadena Civic Auditorium di Pasadena (California) il 25 settembre 1983. La cerimonia fu presentata da Eddie Murphy e Joan Rivers. I Creative Arts Emmy Awards furono consegnati il 18 settembre. Per le candidature, furono presi in considerazione i programmi trasmessi tra il 1\u00ba luglio 1982 e il 30 giugno 1983.\nLa consegna dei Premi Emmy 1983 per il Daytime (10\u00aa edizione) fu tenuta il 6 giugno 1983. La cerimonia non fu trasmessa a causa di problemi tra il canale televisivo NBC e la NABET (National Association of Broadcast Employees and Technicians)."}
{"id": "3036273", "revid": "247222", "url": "https://it.wikipedia.org/wiki?curid=3036273", "title": "New York New York", "text": "New York New York (\"Cagney &amp; Lacey\") \u00e8 una serie televisiva statunitense andata in onda dal 25 marzo 1982 al 16 maggio 1988 sul canale televisivo degli Stati Uniti CBS. In Italia \u00e8 stata trasmessa per la prima volta nel 1983 da Italia 1. In seguito fu spostata su Canale 5, venendo replicata anche da altri canali.\nSerie appartenente al genere \"police procedural\", \"New York New York\" ha come protagoniste le detective Christine Cagney (Sharon Gless), donna single in carriera, e Mary Beth Lacey (Tyne Daly), moglie e madre. Le due donne lavoravano al 14\u00ba Distretto di polizia di Manhattan.\nAll'origine della serie, esiste un film per la televisione del 1981, in cui il ruolo di Cagney fu interpretato da Loretta Swit. Costretta a rifiutare il ruolo nella serie televisiva a causa del contratto che la legava alla serie \"M*A*S*H\", la sua parte fu quindi offerta a Meg Foster, che interpret\u00f2 Christine per i primi sei episodi. Quando la serie fu confermata per la stagione 1982-1983, Sharon Gless prese il posto della Foster, ritenuta troppo \"aggressiva\" nell'interpretazione e percepita dagli spettatori come lesbica.\nI manager della CBS volevano comunque una rappresentazione meno \"femminile\" del personaggio di Cagney, cos\u00ec chiesero agli autori di trasformarlo da donna dura e arguta della classe lavoratrice media in una donna snob e di famiglia benestante. I produttori, Barney Rosenzweig e Barbara Corday, rifiutarono il cambiamento facendo di Christine uno dei personaggi televisivi pi\u00f9 popolari degli anni '80.\nAlla fine della prima stagione, la serie venne cancellata dalla CBS a causa dei bassi ascolti, ma in seguito ad una campagna organizzata dal produttore Barney Rosenzweig, alla quale migliaia di spettatori risposero con lettere di protesta al canale televisivo, lo show torn\u00f2 in tv. Nella stagione 1983-1984, la serie entr\u00f2 tra i 10 programmi pi\u00f9 visti. Tra il 1982 e il 1988, ricevette 36 nomination agli Emmy, vincendone 14 (tra cui 4 premi a Tyne Daly, 2 a Sharon Gless e 2 come Migliore Serie Drammatica nel 1985 e nel 1986) e 13 nomination ai Golden Globe (con una sola statuetta per Sharon Gless nel 1986).\nSviluppo della serie.\nIl produttore Barney Rosenzweig fu influenzato dal movimento femminista da quella che allora era la sua compagna, Barbara Corday. Barbara gli consigli\u00f2 di leggere il libro \"From Reverence to Rape\" di Molly Haskell. Dopo aver saputo dall\u2019autrice del libro che non era mai stato realizzato un \"buddy film\" con due protagoniste donne, Rosenzweig cerc\u00f2 quindi di realizzarne uno, sul genere della commedia, inizialmente intitolata \"Newman &amp; Redford\", titolo che poi fu cambiato per questioni legali. La sceneggiatura fu scritta quindi da Avedon &amp; Corday. Dato che nessuno studio cinematografico si dimostr\u00f2 interessato a produrre il film, Rosenzweig inizi\u00f2 a considerare di realizzarlo per la televisione. Cos\u00ec il produttore cambi\u00f2 tutta la trama, lasciando intatto solo lo sviluppo dei personaggi, e fece richiesta a molti network televisivi, tra i quali solamente la CBS accett\u00f2 di produrre la serie. \nColonna sonora.\nI titoli di testa della prima stagione sono accompagnati dalla sigla \"Ain't That the Way\" di Michael Stull, cantata da Marie Cain, e mostra prima le due protagoniste vestite da detective, poi mascherate da prostitute. Nelle stagioni successive, il pezzo fu sostituito da una sigla strumentale composta da Bill Conti, dove venivano mostrate una serie di scene d\u2019azione alternate a scene comiche, che presentavano i personaggi della serie."}
{"id": "3036278", "revid": "55935", "url": "https://it.wikipedia.org/wiki?curid=3036278", "title": "Torcicollo (zoologia)", "text": ""}
{"id": "3036279", "revid": "767487", "url": "https://it.wikipedia.org/wiki?curid=3036279", "title": "Armonium (gruppo musicale)", "text": "Armonium \u00e8 un complesso italiano di musica leggera, attivo a partire dagli anni settanta.\nStoria del complesso.\nLa band si forma nel 1973 ed inizia ad esibirsi in varie manifestazioni locali proponendo brani inediti (composti da Stavolo e Zulian) fino ad ottenere un contratto discografico con la EMI Italiana, che li fa debuttare nel 1975. L'anno seguente partecipa al Festival di Sanremo 1976 con \"Stella cadente\"; sempre nel 1976 esegue due canzoni (\"Emanuelle in America\" e \"Naked Emanuelle\") scritte da Nico Fidenco ed inserite nella colonna sonora del film \"Emanuelle in America\" di Joe D'Amato.\nNel 1979 la band stringe un solido rapporto professionale con Enzo Ghinazzi in arte Pupo; il cantante si avvale dei musicisti del complesso durante i suoi concerti e consente loro l'approdo nella scuderia della Baby Records, etichetta per la quale il gruppo supporta il cantante toscano in sala di registrazione. Con Baby Records incide alcuni singoli a 45 giri tra cui \"Bambina mia\", su musica di Anna Rita Della Rosa e Franco Bracardi e testo di Gianni Boncompagni Daniele Pace e Claudio Scotti Galletta che viene pubblicato anche in Spagna e Germania. Il complesso prosegue l'attivit\u00e0 live fino al 1984 con concerti in Europa e tourn\u00e9e in Canada, Stati Uniti d'America e Australia. Con \"Ti desidero\" la band partecipa al Festival di Sanremo 1980; nel 1986 cambia nuovamente casa discografica e pubblica il suo primo album, \"Made in Italy\".\nNel 1999, prima di interrompere l'attivit\u00e0, dopo un periodo di pausa discografica, il complesso pubblica il secondo album \"Il meglio degli Armonium\", comprendente alcune nuove versioni di vecchi brani e quattro inediti. L'album sar\u00e0 realizzato in studio dietro la Guida di Claudio Scotti e pubblicato. Eseguono i brani Piero Martoglio, Stefano Zina e Marina Alfonsi (Mary) che partecipa nella formazione come voce femminile del gruppo. Registrano oltre agli altri brani del Cd, la canzone \" Lei non ti vuole pi\u00f9\" a tre voci. Marina Alfonsi in questa pubblicazione, \"fischia\" (perch\u00e9 cos\u00ec richiede il brano) insieme a Piero Martoglio, il motivo di Wanted disco d'oro in Messico nel 1976 gi\u00e0 eseguito da Doogy degli Armonium.\nNel 2004, Claudio Scotti, il bassista e leader del gruppo nel frattempo diventato impresario, ricostituisce il gruppo per lo spettacolo itinerante \"Girocantando 2004\", trasmesso dall'emittente televisiva Odeon TV e nel 2005 incidono l'album \"Davanti all'orizzonte - Omaggio a Umberto Bindi\", promosso con un tour, seguito nel 2006 dall'album \"Opera\" e nel 2007 da \"Oro blu\". Da allora il gruppo ha ripreso in modo continuativo l'attivit\u00e0 di concerti dal vivo, sia in tour che in occasione di eventi e manifestazioni.\nNel 2011 gli Armonium passano sotto contratto con l'etichetta discografica Azzurra Music e pubblicano l'album \"Armonium Collection.\"\n2013 cambiano ancora etichetta discografica in occasione dei quarant'anni dalla fondazione del gruppo, la Rockestra; incidono l'album \"Siamo ancora qui - 40 anni di musica insieme\" a cui partecipano Maurizio Mattioli, Matilde Brandi, Franco Oppini, Savino Zaba e Giucas Casella.\nNel 2014, tour estivo anche insieme a Maurizio Mattioli. Partecipazione a varie trasmissioni televisive e radiofoniche.\nNel 2015, partecipazione a SANREMO DOC come ospiti d'onore. Presenti nella compilation SANREMO DOC 2015 COMPILATION con due brani: \"Bambina mia e Ma perch\u00e9\". Apparizioni televisive su varie emittenti TV e Radio. Live nazionale, in piazze e teatri.\nNel 2016, partecipazione a SANREMO DOC come ospiti d'onore. Presenti nella compilation SANREMO DOC 2016 COMPILATION con due brani: \"Stella cadente e Canto finale\". Apparizioni televisive su varie emittenti TV e Radio. Live nazionale, in piazze e teatri.\nNel 2017, partecipazione a SANREMO DOC come ospiti d'onore. Presenti nella compilation SANREMO DOC 2017 COMPILATION con due brani: \"Ti desidero e Un posto per sognare\". Premiati dalla Federazione Europea per la Tutela dei Diritti Umani e Sociali nel Mondo (FEALP) con il prestigioso \"CAVALLINO D'ORO\". Testimonial mondiali dell'Associazione. Apparizioni televisive su varie emittenti TV e Radio. Live nazionale, in piazze e teatri. Il 17 dicembre esce il nuovo singolo: IO SARO' CON TE, il cui ricavato delle vendite sar\u00e0 devoluto all'associazione onlus: EMERGENZA SORRISI.\nNel 2018 e nel 2019, live nazionale, in piazze e teatri.\nNel 2020, live nazionale, in piazze e teatri. (Al momento sospeso causa Pandemia Covid 19)"}
{"id": "3036287", "revid": "110157", "url": "https://it.wikipedia.org/wiki?curid=3036287", "title": "Kirovskij rajon (Oblast' di Kaluga)", "text": "Il Kirovskij rajon () \u00e8 un rajon dell'Oblast' di Kaluga, nella Russia europea; il capoluogo \u00e8 Kirov. Istituito nel 1929, ricopre una superficie di 1.000,4 chilometri quadrati."}
{"id": "3036288", "revid": "729019", "url": "https://it.wikipedia.org/wiki?curid=3036288", "title": "Stone Age (gioco)", "text": "Stone Age \u00e8 un gioco da tavolo ideato da Michael Tummelhofer e prodotto da Hans im Gl\u00fcck. Il gioco ha ricevuto la nomination allo Spiel des Jahres nel 2008 ma \u00e8 stato battuto da Keltis di Reiner Knizia.\nDescrizione.\nIl gioco \u00e8 ambientato nella preistoria, i giocatori interpretano le trib\u00f9 che cercano di progredire dal punto di vista produttivo e scientifico.\nAll'inizio della partita ogni giocatore riceve cinque pedine \"lavoratore\" ed una plancia di gioco.\nI giocatori possono scegliere dove piazzare i loro lavoratori sul tabellone di gioco, a seconda dell'area in cui vengono piazzati i lavoratori daranno diritto a dei bonus di diverso tipo, il primo giocatore di turno sceglie la prima area da occupare con uno o pi\u00f9 lavoratori, poi tocca al secondo, al terzo, al quarto e poi di nuovo al primo. Si procede in questo modo fin quando tutti hanno posizionato tutti i loro lavoratori, bisogna sottolineare che per un giocatore non \u00e8 pi\u00f9 possibile aggiungere lavoratori in un'area in cui ha gi\u00e0 posizionato dei lavoratori.\nLe aree di piazzamento sono:\nPer ottenere risorse bisogna lanciare dei dadi in numero proporzionale al numero di lavoratori messi in quell'area risorsa e dividere il risultato ottenuto per il costo della risorsa. Il cibo costa 2, il legno 3, l'argilla 4, la pietra 5 e l'oro 6 quindi. Il gioco prevede la possibilit\u00e0 di \"arrotondare\" i risultati dei dadi tramite gli attrezzi. Se per esempio si piazzano 3 lavoratori nell'area dell'argilla si lanciano 3 dadi e si ottiene 15 allora si divide il risultato per il valore dell'argilla cio\u00e8 4 e si ottiene 3 con il resto di 3, di conseguenza si prendono 3 risorse di argilla. Per\u00f2 se si possiede un attrezzo di valore di almeno 1 \u00e8 possibile arrotondare il risultato a 16 e prendere direttamente 4 risorse.\nLe risorse vengono utilizzate per pagare le carte civlizzazione e le tessere capanna, che danno diritto a dei bonus e soprattutto ai punti vittoria. La partita termina quando non ci sono pi\u00f9 carte o tessere. Alla fine della partita chi ha pi\u00f9 punti vince.\nEspansioni.\nAl gioco base sono seguite le espansioni \"Stone Age - The New Huts\" e \"Stone Age - Alla meta con stile\".\nCampionato italiano di Stone Age.\nDal 2015 viene organizzato dalla Boardgame League e coinvolge ogni anno centinaia di giocatori da tutta Italia. Di seguito l'elenco delle edizioni con i relativi vincitori."}
{"id": "3036292", "revid": "287204", "url": "https://it.wikipedia.org/wiki?curid=3036292", "title": "Bernd Brunnhofer", "text": "Carriera.\nPrima di dedicarsi al mondo dei giochi da tavolo ha insegnato come docente di sociologia presso l'Universit\u00e0 Tecnica di Monaco di Baviera.\nDal 1984 ha lasciato la cattedra per dedicarsi a tempo pieno ai giochi da tavolo, pubblicando giochi come autore e soprattutto gestendo a tempo pieno la sua casa editrice di giochi Hans im Gl\u00fcck, di cui \u00e8 stato a capo fino al 2017, quando gli \u00e8 subentrato il figlio Moritz Brunnhofer.\nCome editore il suo pi\u00f9 grande successo \u00e8 stato quello di credere nella pubblicazione del gioco \"Carcassone\", che ha ricevuto numerosi premi, tra cui il prestigioso \"Spiel des Jahres\", e che \u00e8 tuttora uno dei giochi pi\u00f9 venduti del mondo.\nI maggiori successi come autore di giochi li ha ottenuti firmandosi con lo pseudonimo di Michael Tummelhofer. Vive attualmente a Monaco di Baviera, in Germania.\nLudografia.\nEcco una lista di giochi pubblicati da Bernd Brunnhofer come autore (tutti con Hans im Gl\u00fcck):\nPremi.\nSia \"Saint Petersburg\" che \"Stone Age\" sono stati nominati per lo \"Spiel des Jahres\" (nel 2004 e nel 2008) ma nessuno dei due ha vinto, tuttavia Brunnhofer ha nel suo palmar\u00e8s alcuni premi importanti:"}
{"id": "3036293", "revid": "119982", "url": "https://it.wikipedia.org/wiki?curid=3036293", "title": "Michael Tummelhofer", "text": ""}
{"id": "3036294", "revid": "33689", "url": "https://it.wikipedia.org/wiki?curid=3036294", "title": "Folquet de Romans", "text": "Falquet era originario di Romans d'Is\u00e8ra, un luogo natale condiviso con la trobairitz Bieiris de Romans. La sua \"vida\" ci dice che egli era \"a suo agio nelle corti e di piacevole conversazione... molto rinomato nell'alta societ\u00e0.\"\nCarriera in Italia e Provenza.\nFalchetto trascorse molta della sua carriera in Italia. Gi\u00e0 prima del dicembre del 1220, aveva scritto dal Monferrato la nostalgica \"Una chanso sirventes\", dedicata alla sua signora d'oltralpe. Egli confessa di essere incapace di smettere di pensare \"pus parti de Vianes\" (\"la maggior parte [del suo tempo] al Viennois\"). Oltre alla corte del Monferrato, si trovano allusioni in Peire de la Mula che potrebbero collocare Falchetto anche alla corte di Ottone del Carretto. Probabilmente si trovava l\u00ec, tra il 1220 e il 1226, quando scrisse il suo \"sirventes\" che incitava l'imperatore a \"liberare\" la Terrasanta.\nFalchetto era in contatti con il troviero Ugo IV di Berz\u00e9 (\"N'Ugo de Bersie\") il quale gli scrisse una poesia (chiamandolo Fouquet o Fouquez) chiedendoli di unirsi a lui riguardo a un'imminente crociata \"outra mar\" (d'oltremare). La poesia di Ugo (Hugues) gli venne spedita tramite il giullare Bernart (o Bernarz) d'Argentau. Secondo il troviero, n\u00e9 lui n\u00e9 Falchetto erano ormai pi\u00f9 giovani a quel tempo. Infatti, Ugo mor\u00ec nell'agosto del 1220, il che fornisce una data \"ante quem\" per la poesia. Afferma inoltre che Falchetto era stato una volta giullare, un dettaglio fornito anche dalla \"vida\" di Falchetto. Sebbene lo scambio poetico venga fatto risalire al 1201 o al novembre del 1220\u2013settembre 1221, la prima data \u00e8 troppo recente e l'ultima viene invalidata dalla morte di Ugo. Di recente sono state proposte le date 1215, 1216, 1217 e 1219. La poesia di Ugo, scritta in francese antico, si conserva nei chansonniers insieme a una \"raz\u00f3\" occitana.\nFalchetto era tornato in Provenza nel 1226\u20131228, quando scrisse la \"tenzone\", \"En chantan volh quem digatz\", insieme a Blacatz. Questa \u00e8 la sola \"tenso\" composta fuori dall'Italia, mentre collabora insieme a Nicoletto da Torino (\"Nicolet, gran malenansa\") e al Conte di Biandrate (\"Pois vezem qu'el tond e pela\"). Nel 1228 Falchetto torna in Italia, dove compone una canzone che parla della partenza di Federico II per la sesta crociata.\nPoesia.\nLa sua opera pervenutaci \u00e8 costituita da quattordici o quindici composizioni di sicura attribuzione: quattro \"sirventesi\" (due religiosi e due \"canso-sirventes\"), una canzone di crociata), tre \"tenzones\" (ognuna lunga due \"coblas\"), diverse \"cansos\" d'amore, un \"salut d'amor\" (o \"epistola\") di 254 versi, e un'\"alba\" religiosa. La sua poesia, in genere, \u00e8 chiara ed elegante e vi traspare apparentemente la sua grande religiosit\u00e0.\nFalchetto era molto colto ed erudito. Abbondano nella sua poesia riferimenti alla letteratura contemporanea (principalmente riguardanti il romanzo cavalleresco). Nella sua \"Ma bella domna, per vos dei esser gais\" il riferimento va al \"Floire et Blancheflor\" (il primo lo chiamato \"Flori\"), il \"Roman d'Andrieu de Fransa\", e al \"Raoul de Cambrai\". In altre due occasioni fa riferimento al \"Floire et Blancheflor\" e nel suo 254 verso al \"Roman de Renart\" e a Tristano e Isotta (altrove chiamandoli Tristanz e Ysolt).\nComplessivamente, Falchetto ha composto tre canzoni religiose, due \"sirventes\", e una famosa \"alba\". Quest'ultima, \"Vers Dieu, el vostre nom e de Sancta Maria\", viene dedicata a Dio e alla Vergine Maria. L'alba si conclude con un'alta nota al sorgere del sole:\nDelle vedute politiche di Falchetto molto poco ci sarebbe noto, se non ci avesse lasciato un \"sirventes\" scritto contro i ricchi e i potenti, in cui si trova la prescrizione per una riforma socio-politica:\nOltre a questa chiara dichiarazione, Falchetto compone altri \"sirventes joglarescs\" (attacchi/insulti sui giullari, spesso alla maniera dei giullari) con lo scopo, cos\u00ec si legge nella sua \"vida\", \"di elogiare il buono e biasimare il cattivo\".\nDal 1220 circa, troviamo Falchetto a incitare l'imperatore, suo mecenate, ad andare alla Crociata e nel 1228 ne menziona la partenza. Nel frattempo scrive \"Quan lo dous temps ven e vai la freidors\", una delle pi\u00f9 efficaci canzoni di crociata mai scritte. Il tema centrale dell'opera \u00e8 il tumulto che affliggeva l'Europa \"imbottigliata\" nel conflitto tra Papato e Impero e la crociata albigese."}
{"id": "3036296", "revid": "1573940", "url": "https://it.wikipedia.org/wiki?curid=3036296", "title": "Rasak", "text": "R\u0101sak (farsi \u0631\u0627\u0633\u06a9) \u00e8 il capoluogo dello shahrest\u0101n di Sarbaz, circoscrizione Centrale, nella provincia del Sistan e Baluchistan in Iran. Aveva, nel 2006, una popolazione di 5.931 abitanti. Si trova sulla strada statale 95 che collega Iranshahr a Chabahar."}
{"id": "3036297", "revid": "128245", "url": "https://it.wikipedia.org/wiki?curid=3036297", "title": "Hans im Gl\u00fcck", "text": "La Hans im Gl\u00fcck GmbH \u00e8 una casa editrice tedesca di giochi da tavolo, specializzata nella produzione e pubblicazione di giochi in stile tedesco.\nNonostante il grande successo internazionale dei propri giochi l'azienda pubblica i propri giochi solo in Germania, affidandosi a terze parti per la pubblicazione su altri mercati. Per esempio negli USA il compito \u00e8 affidato alla Rio Grande Games mentre nei Paesi Bassi alla 999 Games.\nIl nome dell'azienda \u00e8 dovuto all'omonima fiaba scritta dai Fratelli Grimm (\"La fortuna di Hans\" in italiano), contenuta nella raccolta \"Fiabe del focolare\".\nPremi e riconoscimenti.\nTra i riconoscimenti pi\u00f9 prestigiosi vinti da Hans im Gl\u00fcck ci sono lo Spiel des Jahres (\"Miglior gioco dell'anno\"), il Deutscher Spiele Preis (\"Premio tedesco per i giochi\") e il Kinderspiel des Jahres (\"Gioco per bambini dell'anno\").\nSpiel des Jahres.\nIl prestigioso premio Spiel des Jahres \u00e8 stato vinto con:\nKernnerspiel des Jahres.\nIl premio Kennerspiel des Jahres \u00e8 stato vinto con:\nDeutscher Spiele Preis.\nIl premio Deutscher Spiele Preis \u00e8 stato vinto con:\nKinderspiel des Jahres.\nIl prestigioso premio Kinderspiel des Jahres \u00e8 stato vinto con:"}
{"id": "3036298", "revid": "729019", "url": "https://it.wikipedia.org/wiki?curid=3036298", "title": "SAML S.2", "text": "Il SAML S.2 era un biplano monomotore da ricognizione e addestramento prodotto dall'azienda italiana Societ\u00e0 Anonima Meccanica Lombarda (SAML) negli anni dieci del XX secolo; derivava dal precedente SAML S.1.\nSviluppo.\nImmediatamente successivo al progetto S.1, anche il SAML S.2 nacque sulla base delle esperienze inizialmente maturate dalla Societ\u00e0 Anonima Meccanica Lombarda costruendo su licenza l'Aviatik B.I. Le modifiche apportate erano intese a migliorarne le prestazioni ed a renderlo pi\u00f9 adatto alle condizioni d'impiego sul fronte italiano, con particolare considerazione per i campi di volo presenti nelle strette valli alpine. Fra i produttori coinvolti, un ruolo di rilievo fu assunto dalle Officine Moncenisio di Condove.\nRispetto al diretto predecessore le modifiche strutturali interessarono prevalentemente le ali: l'apertura venne ridotta, complessivamente oltre il 10% della misura iniziale, portando ad una sensibile riduzione della superficie; tale riduzione consent\u00ec di ridurre a due per ciascun lato le coppie di montanti che collegavano fra loro i due piani alari.\nDi notevole rilievo fu l'impiego della pi\u00f9 recente versione del motore Fiat A.12 che garant\u00ec l'incremento della potenza erogata, per raggiungere un valore quasi doppio rispetto a quello precedente.\nDescrizione tecnica.\nIl SAML S.2 manteneva integre le caratteristiche dei suoi diretti predecessori e si connotava come velivolo dall'aspetto e dalla costruzione, per l'epoca, convenzionale: biplano, monomotore con carrello fisso realizzato in legno e tela.\nLa fusoliera riproponeva i due abitacoli distinti, aperti e disposti in tandem, caratterizzati dalla disposizione del pilota nel pozzetto posteriore. A differenza di quanto avvenuto con l'S.1, le ali erano collegate tra loro da due sole coppie di montanti e da tiranti in cavetto d'acciaio. Gli impennaggi erano di tipo classico monoderiva e mantenevano la caratteristica forma a cuore.\nIl carrello d'atterraggio era di tipo fisso, con grandi ruote collegate tramite un assale rigido ed integrato posteriormente da un pattino d'appoggio posizionato sotto la fusoliera in prossimit\u00e0 della coda.\nLa propulsione era affidata ad un motore Fiat A.12bis: si trattava di un motore a 6 cilindri disposti in linea, raffreddato a liquido in grado di erogare una potenza pari a 300 CV (220,6 kW) ed abbinato ad un'elica bipala in legno.\nAnche l'armamento riproponeva quello del modello precedente, costituito da una o due mitragliatrici Lewis o Fiat Mod. 14 tipo Aviazione di cui una disposta al di sopra dell'ala superiore (a disposizione del pilota) e sparante esternamente al disco dell'elica.\nImpiego operativo.\nIn Italia il velivolo venne utilizzato dal Servizio Aeronautico del Regio Esercito nel corso della prima guerra mondiale, contemporaneamente al modello S.1; allo stesso modo, nell'immediato dopoguerra, entrambi i biplani della SAML vennero impiegati nelle scuole di volo della Regia Aeronautica ma nelle fonti reperite non \u00e8 specificato sempre per modelli distinti il numero effettivo di esemplari impiegati.\nLa 120\u00aa Squadriglia ha un incidente di volo con un S.2 il 27 febbraio 1918.\nLa 114\u00aa Squadriglia nasce sugli S.2 il 1\u00ba luglio 1917.\nLa 115\u00aa Squadriglia SAML riceve gli S.2 nelle prime due settimane di luglio della 114\u00aa Squadriglia.\nLa 112\u00aa Squadriglia transita sugli S.2 dal 20 luglio 1917.\nLa 21\u00aa Squadriglia transita su 12 S.2 dal 15 settembre 1918.\nNei primi anni venti una decina di esemplari risultano impiegati dalla Aviation Militaire Belge, anche in questo caso con compiti di addestramento."}
{"id": "3036301", "revid": "1573940", "url": "https://it.wikipedia.org/wiki?curid=3036301", "title": "Pishin", "text": "P\u012bsh\u012bn (farsi \u067e\u06cc\u0634\u06cc\u0646) \u00e8 una citt\u00e0 dello shahrest\u0101n di Sarbaz, circoscrizione di Pishin, nella provincia del Sistan e Baluchistan in Iran. Aveva, nel 2006, una popolazione di 10.477 abitanti. Si trova al confine con il Pakistan ed ha un punto di controllo doganale."}
{"id": "3036304", "revid": "92723", "url": "https://it.wikipedia.org/wiki?curid=3036304", "title": "Coppa Davis 2010 Spareggi Gruppo Mondiale", "text": "Gli spareggi per l'accesso al Gruppo Mondiale (\"World Group Play-offs\" in inglese) sono i principali spareggi nella Coppa Davis 2010. Gli otto vincitori vengono ammessi al Gruppo Mondiale 2011, i perdenti sono costretti a partecipare alle fasi zonali."}
{"id": "3036307", "revid": "80598", "url": "https://it.wikipedia.org/wiki?curid=3036307", "title": "Doogy degli Armonium", "text": ""}
{"id": "3036310", "revid": "352448", "url": "https://it.wikipedia.org/wiki?curid=3036310", "title": "Falquet de Romans", "text": ""}
{"id": "3036313", "revid": "352448", "url": "https://it.wikipedia.org/wiki?curid=3036313", "title": "Folchetto di Romans", "text": ""}
{"id": "3036315", "revid": "352448", "url": "https://it.wikipedia.org/wiki?curid=3036315", "title": "Falchetto di Romans", "text": ""}
{"id": "3036323", "revid": "729019", "url": "https://it.wikipedia.org/wiki?curid=3036323", "title": "El Grande", "text": "El Grande \u00e8 un gioco da tavolo tedesco ideato da Wolfgang Kramer e Richard Ulrich e pubblicato nel 1995 da Hans im Gl\u00fcck in tedesco e da Rio Grande Games in inglese.\nIl gioco ha vinto sia lo Spiel des Jahres che il Deutscher Spiele Preis nel 1996 ed \u00e8 tuttora considerato uno dei capolavori di Wolfgang Kramer. Il successo \u00e8 stato tale da convincere l'autore a pubblicare due espansioni: \"El Grande: The El Grande Expansions\" e \"El Grande: Grandissimo\" rispettivamente nel 1997 e 2000.\nIl gioco \u00e8 ambientato nell'et\u00e0 del rinascimento in Spagna, i giocatori interpretano il ruolo dei nobili in lotta per il controllo delle 9 regioni del gioco.\nRegolamento.\nLa partita \u00e8 divisa in nove turni e viene giocata su una mappa della Spagna suddivisa in nove regioni, pi\u00f9 una regione speciale coperta dal castillo (una torre in legno o cartoncino a seconda dell'edizione). Ogni giocatore ha a disposizione una mano identica di tredici carte numerate da 1 a 13, un grosso cubetto che rappresenta il suo \"El Grande\" e 30 cubetti pi\u00f9 piccoli che rappresentano i suoi \"caballeros\". All'inizio del gioco pesca casualmente una carta regione che gli assegna la sua regione iniziale, in questa posiziona El Grande e due caballeros. Posiziona quindi otto caballeros sulla carta \"regione\" che sono considerati i caballeros nella corte, i rimanenti caballeros sono considerati essere nelle \"province\".\nCompletano i componenti del gioco una pedina che rappresenta il re e che viene piazzata inizialmente su una regione libera da caballeros e cinque mazzetti di carte azione costituiti ognuno da diverse carte eccetto per il quinto che \u00e8 costituito da un'unica carta. La prima carta di ogni mazzetto viene rivelata.\nIl gioco si svolge in nove turni. All'inizio di ogni turno i giocatori si contendono l'ordine di gioco giocando una delle carte potere. Il giocatore che era ultimo nel turno precedente gioca per primo una carta, quindi procedendo in senso orario ogni altro giocatore gioca a sua volta una carta a piacere, con il vincolo che non pu\u00f2 giocare una carta gi\u00e0 giocata da un altro giocatore in quel turno. Quindi ogni giocatore gioca il proprio turno sequendo l'ordine della carta che ha giocato, da quella di valore maggiore a quella minore. Una volta che un giocatore ha giocato una carta potere non pu\u00f2 pi\u00f9 riutilizzarla nella partita.\nNel proprio turno ogni giocatore sposta un numero di caballeros dalle province alla corte, questo numero dipende dalla carta azione che ha giocato per assicurarsi l'ordine nel turno: pi\u00f9 alto il suo valore meno caballeros potr\u00e0 spostare nella corte (si va da sei caballeros per la carta 1 fino a nessun cavaliere per la carta 13). Sceglie quindi una delle carte dai cinque mazzetti, la carta del primo mazzetto gli permette di spostare un cavaliere dalla corte ad una delle regioni, la carta del secondo mazzetto due caballeros, e cos\u00ec via fino alla carta del quinto mazzetto che permette di spostarne cinque. Ovviamente al massimo i caballeros disponibili nella corte, anche se la carta scelta gli permetterebbe di spostarne di pi\u00f9. I nuovi caballeros possono essere piazzati solo nelle regioni adiacenti a quella in cui si trova in re, oppure nella regione speciale. In quest'ultimo caso deve dichiarare esplicitamente quanti caballeros introduce in cima alla torre che si trova sopra alla regione speciale (i caballeros rotolano in fondo alla torre e rimangono nascosti fino a quando la torre non sar\u00e0 rivelata).\nLa carta azione gli consente inoltre di eseguire un'azione speciale che pu\u00f2 compiere prima o dopo aver spostato i caballeros dalla Corte alle regioni del tabellone (o anche decidere di non eseguire del tutto). Le azioni consistono nello spostare caballeros propri o altrui da una regione all'altra, valutare il punteggio di una o pi\u00f9 regioni (per esempio tutte le regioni, solo quelle di valore 4, una regione a scelta di chi prende la carta, una regione a scelta di ogni giocatore), posizionare altri caballeros dalla corte al tabellone di gioco (senza il limite che vengano piazzati nelle regioni adiacenti al Re), riportare caballeros degli altri giocatori dal tabellone alla corte o alle province. Qualunque sia l'azione vale sempre la regola che non si possono aggiungere o togliere caballeros dalla regione in cui si trova il Re. L'azione dell'unica carta che costituisce il quinto mazzetto consente di spostare il Re in una nuova regione.\nAl termine del terzo, sesto e nono turno di gioco si rimuove la torre ed assegnato il suo punteggio, quindi ogni giocatore decide segretamente in contemporanea una regione normale del tabellone e vi sposta tutti i suoi caballeros che si trovavano nella regione della torre. Si valuta quindi il valore di tutte le regioni del tabellone. Al termine del nono turno il giocatore che ha ricevuto pi\u00f9 punti viene dichiarato vincitore.\nPremi e riconoscimenti.\nIl gioco ha vinto nel 1996 lo Spiel des Jahres e il Deutscher Spiele Preis"}
{"id": "3036325", "revid": "287204", "url": "https://it.wikipedia.org/wiki?curid=3036325", "title": "Swedish Open 2010", "text": "Lo Swedish Open 2010 \u00e8 stato un torneo di tennis giocato sulla terra battuta facente parte della categoria ATP World Tour 250 series nell'ambito dell'ATP World Tour 2010 e della categoria International nell'ambito del WTA Tour 2010. Sia il torneo maschile che femminile a B\u00e5stad in Svezia. Il torneo femminile si \u00e8 giocato dal 5 all'11 luglio, quello maschile dall'12 al 18 luglio 2010. \u00c8 stata la 63\u00aa edizione del torneo maschile. la 2\u00aa del torneo femminile.\nPartecipanti WTA.\nAltre partecipanti.\nLe seguenti giocatrici hanno ricevuto una wild-card per il tabellone principale:\nLe seguenti giocatrici sono entrate nel tabellone principale passando dalle qualificazioni:\nPartecipanti ATP.\nAltri partecipanti.\nI seguenti giocatori hanno ricevuto una wild-card per il tabellone principale:\nI seguenti giocatori sono entrati nel tabellone principale passando dalle qualificazioni:\nCampioni.\nSingolare maschile.\n Nicol\u00e1s Almagro ha battuto in finale Robin S\u00f6derling 7\u20135, 3\u20136, 6\u20132\nSingolare femminile.\n Aravane Reza\u00ef ha battuto in finale Gisela Dulko, 6\u20133, 4\u20136, 6\u20134\nDoppio maschile.\n Robert Lindstedt / Horia Tec\u0103u hanno battuto in finale Andreas Seppi / Simone Vagnozzi, 6\u20134, 7\u20135\nDoppio femminile.\n Gisela Dulko / Flavia Pennetta hanno battuto in finale Renata Vor\u00e1\u010dov\u00e1 / Barbora Z\u00e1hlavov\u00e1-Str\u00fdcov\u00e1 7\u201360, 6\u20130"}
{"id": "3036327", "revid": "729019", "url": "https://it.wikipedia.org/wiki?curid=3036327", "title": "Ra\u0161ko Kati\u0107", "text": ""}
{"id": "3036328", "revid": "287204", "url": "https://it.wikipedia.org/wiki?curid=3036328", "title": "Rasko Katic", "text": ""}
{"id": "3036329", "revid": "1442080", "url": "https://it.wikipedia.org/wiki?curid=3036329", "title": "Swedish Open 2010 - Singolare femminile", "text": "Il singolare femminile dello Swedish Open 2010 \u00e8 stato un torneo di tennis facente parte del WTA Tour 2010.\nMar\u00eda Jos\u00e9 Mart\u00ednez S\u00e1nchez era la detentrice del titolo, ma si \u00e8 ritirata a causa di un infortunio al ginocchio.\nAravane Reza\u00ef ha battuto in finale 6\u20133, 4\u20136, 6\u20134 Gisela Dulko."}
{"id": "3036330", "revid": "1543377", "url": "https://it.wikipedia.org/wiki?curid=3036330", "title": "Swedish Open 2010 - Doppio femminile", "text": "Il doppio femminile dello Swedish Open 2010 \u00e8 stato un torneo di tennis facente parte del WTA Tour 2010.\nGisela Dulko e Flavia Pennetta erano le detentrici del titolo e hanno battuto in finale Renata Vor\u00e1\u010dov\u00e1 e Barbora Z\u00e1hlavov\u00e1-Str\u00fdcov\u00e1 7\u20136(0), 6\u20130.\nCollegamenti esterni.\nTabellone principale"}
{"id": "3036334", "revid": "287204", "url": "https://it.wikipedia.org/wiki?curid=3036334", "title": "GDF SUEZ Grand Prix 2010", "text": "Il GDF SUEZ Grand Prix 2010 \u00e8 stato un torneo femminile di tennis giocato sulla terra battuta.\n\u00c8 stata la 16\u00aa edizione del Budapest Grand Prix, che faceva parte della categoria International nell'ambito del WTA Tour 2010. Si \u00e8 giocato a Budapest in Ungheria, dal 5 all'11 luglio 2010.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n \u00c1gnes Sz\u00e1vay ha battuto in finale Patty Schnyder, 6\u20132, 6\u20134\nDoppio.\n Timea Bacsinszky / Tathiana Garbin ha battuto in finale Sorana C\u00eerstea / Anabel Medina Garrigues, 6\u20133, 6\u20133"}
{"id": "3036343", "revid": "1442080", "url": "https://it.wikipedia.org/wiki?curid=3036343", "title": "GDF SUEZ Grand Prix 2010 - Singolare", "text": "Il singolare del GDF SUEZ Grand Prix 2010 \u00e8 stato un torneo di tennis facente parte del WTA Tour 2010.\n\u00c1gnes Sz\u00e1vay \u00e8 la detentrice del titolo e ha battuto in finale Patty Schnyder 6\u20132, 6\u20134"}
{"id": "3036348", "revid": "1442080", "url": "https://it.wikipedia.org/wiki?curid=3036348", "title": "GDF SUEZ Grand Prix 2010 - Doppio", "text": "Il doppio del GDF SUEZ Grand Prix 2010 \u00e8 stato un torneo di tennis facente parte del WTA Tour 2010.\nAlisa Klejbanova e Monica Niculescu erano le detentrici del titolo, ma la Niculsecu quest'anno non ha partecipato.\nKleybanova ha fatto coppia Alexandra Dulgheru e ha perso in semifinale contro Sorana C\u00eerstea e Anabel Medina Garrigues.\nTimea Bacsinszky e Tathiana Garbin hanno battuto in finale 6\u20133, 6\u20133 Sorana C\u00eerstea e Anabel Medina Garrigues."}
{"id": "3036356", "revid": "1684799", "url": "https://it.wikipedia.org/wiki?curid=3036356", "title": "Zabol (Iran)", "text": "Z\u0101bol (farsi \u0632\u0627\u0628\u0644) \u00e8 il capoluogo dello shahrest\u0101n di Zabol, circoscrizione Centrale, nella provincia del Sistan e Baluchistan in Iran. Aveva, nel 2006, una popolazione di 130.642 abitanti. Si trova al confine con l'Afghanistan. Anticamente era chiamata \"Sistan\" e \"Nimruz\", prendendo l'attuale nome di Zabol nel 1935.\nL'area pu\u00f2 contare sull'irrigazione del fiume Hirmand (o Helmand) e del lago Hamun che si trova a sud della citt\u00e0 sul confine afgano. Il lago Hamun ha anche delle zone archeologiche. A 60\u00a0km da Zabol si trova l'antica citt\u00e0 di Shahr-e-Sookhteh (\"Burnt city\")\nL'area di Zabol \u00e8 nota per il suo \"vento dei 120 giorni\" (\"b\u0101d-e sad-o-bist-roz\"), una persistente tempesta di polvere che soffia d'estate da nord verso sud."}
{"id": "3036359", "revid": "1543377", "url": "https://it.wikipedia.org/wiki?curid=3036359", "title": "West Deer", "text": "West Deer \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 11.563 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (98,94%) seguita da quella afroamericana(0,29%), dati del 2000."}
{"id": "3036362", "revid": "33471309", "url": "https://it.wikipedia.org/wiki?curid=3036362", "title": "Foreign key", "text": ""}
{"id": "3036370", "revid": "262457", "url": "https://it.wikipedia.org/wiki?curid=3036370", "title": "Soto Zen", "text": ""}
{"id": "3036378", "revid": "262457", "url": "https://it.wikipedia.org/wiki?curid=3036378", "title": "Rinzai", "text": ""}
{"id": "3036380", "revid": "599013", "url": "https://it.wikipedia.org/wiki?curid=3036380", "title": "M\u00e9linda Hennaoui", "text": "Gioca nel ruolo di schiacciatrice nella Stella \u00c9toile Sportive Calais.\nCarriera.\nNata in Algeria ma vissuta in Francia, possedendo dunque la doppia nazionalit\u00e0, inizia a giocare a pallavolo fin da giovannissima ed all'et\u00e0 di 8 anni, nel 1998, insieme alla sorella maggiore Sehryne Hennaoui, entra a far parte delle giovanili del Lione Saint Fons Volley Club dove rester\u00e0 per nove stagioni.\nNel 2007 fa il suo esordio nel massimo campionato francese con l'Istres Ouest Provence Volley-Ball. Nel 2008 ottiene la prima convocazione con la nazionale algerina, partecipando alle olimpiadi di Pechino, chiudendo all'ultimo posto.\nNel 2008 viene ingaggiata dall'USSP Albi, ma a termine campionato la squadra viene retrocessa in National 1: nonostante tutto la giocatrice continuer\u00e0 a rimanere ad Albi.\nNella stagione 2010-11 torna in Pro A con la maglia della Stella \u00c9toile Sportive Calais; nel 2011, con la nazionale, vince la medaglia d'oro ai X Giochi panafricani."}
{"id": "3036381", "revid": "436907", "url": "https://it.wikipedia.org/wiki?curid=3036381", "title": "Ne la crois pas (Non credere)/Le coeur en larmes (Un colpo al cuore)", "text": "Ne la crois pas/Le c\u0153ur en larmes \u00e8 un 45 giri della cantante italiana Mina, pubblicato in Francia dall'etichetta discografica Path\u00e9 nel 1969.\nDescrizione.\nL'edizione originale, inclusa nella discografia ufficiale italiana dell'artista (come 99\u00b0 singolo) sebbene contenga due tracce in francese, \u00e8 stata pubblicata nell'ottobre 1969 dalla PDU (PA 1028) e ha una copertina diversa (somigliante a quella di \"Non credere/Dai dai domani\") da questa ristampa del singolo destinata al mercato d'oltralpe.\nIn entrambi i casi i due brani proposti sono rispettivamente le versioni in francese, di Non credere e Un colpo al cuore, reperibili sull'album edito solo in Francia \"Quand ma voix te touche\" (1998) e \nsul CD della raccolta internazionale \"Je suis Mina\" (2011).\nLe canzoni in italiano, oltre che insieme sull'edizione originale di questo singolo, sono presenti invece separate la prima: sia nella rara raccolta \"Mina d'estate\" e nell'album ufficiale \"...bugiardo pi\u00f9 che mai... pi\u00f9 incosciente che mai...\" entrambi del 1969, sia in un singolo del 1968; la seconda: nell'albun \"Canzonissima '68\" e in un singolo del 1969."}
{"id": "3036382", "revid": "1543377", "url": "https://it.wikipedia.org/wiki?curid=3036382", "title": "Sokorbe", "text": "Sokorbe \u00e8 un comune rurale del Niger facente parte del dipartimento di Loga nella regione di Dosso."}
{"id": "3036385", "revid": "767487", "url": "https://it.wikipedia.org/wiki?curid=3036385", "title": "Wilkins (Pennsylvania)", "text": "Wilkins \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 6.917 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (92,79%) seguita da quella afroamericana(4,38%), dati del 2000."}
{"id": "3036386", "revid": "1543377", "url": "https://it.wikipedia.org/wiki?curid=3036386", "title": "OTED", "text": "Il One-Touch Exchange of Die (OTED) \u00e8 un insieme di tecniche di produzione snella volto alla riduzione degli sprechi in un processo manifatturiero. Fu introdotto in Toyota dall'ingegnere Shigeo Shing\u014d. A causa dell'ambiente in cui viene applicato e delle medesime modalit\u00e0 di esecuzione, questo strumento viene considerato uguale allo SMED.\nDifferenze con lo SMED.\nNella pratica industriale, i principi di funzionamento tra l'OTED e lo SMED sono alquanto identici, l'unica differenza tra le due tecniche riguarda il tempo di esecuzione: lo SMED ha come scopo l'eseguire l'attrezzaggio (in inglese: \"setup\") in meno di due digit, ossia in un tempo inferiore ai dieci minuti, mentre l'OTED punta a raggiungere un tempo inferiore ai cento secondi.\nVantaggi.\nL'aspetto che rende innovativo l'OTED \u00e8 la possibilit\u00e0 di effettuare un'operazione di attrezzaggio in una sola mossa da parte dell'operatore (da qui il termine \"one-touch\", in italiano: un tocco), creando un miglioramento sensibile rispetto al ciclo SMED tradizionale.\nVisto il notevole risparmio di tempo e la facilit\u00e0 di esecuzione, le tecniche OTED rappresentano il gold-standard nell'ambito dei processi di attrezzaggio.\nTecniche.\nI primi esempi di tecniche OTED possono essere gli strumenti operativi, come le asole a forma di pera e la rondella ad \"U\", oppure i dispositivi meccanici di attrezzaggio azionati dall'operatore tramite un pulsante. Pi\u00f9 in generale le azioni da adottare in un processo OTED sono le seguenti:"}
{"id": "3036396", "revid": "2091899", "url": "https://it.wikipedia.org/wiki?curid=3036396", "title": "\u014cbaku-sh\u016b", "text": "\u014cbaku-sh\u016b (\u9ec3\u6a97\u5b97, scuola \u014cbaku) \u00e8 una delle tre scuole buddhiste Zen ancora oggi esistenti in Giappone.\nStoria.\nLa \u014cbaku-sh\u016b fu fondata dal monaco buddhista cinese di scuola \"Ch\u00e1n\" di tradizione \"L\u00ednj\u00ec\" (\u81e8\u6e08), Y\u01d0nyu\u00e1n L\u00f3ngq\u00ed (\u96b1\u5143\u9686\u7426, giapp. Ingen Ry\u016bki, 1592-1673) giunto in Giappone con un seguito di monaci allievi nel 1654 su invito di alcune comunit\u00e0 buddhiste giapponesi. \nQuesta comunit\u00e0 buddhista Zen fond\u00f2, nel 1661 a Uji vicino a Kyoto, il monastero Manpuku-ji (\u842c\u798f\u5bfa) raccogliendo altre piccole comunit\u00e0 monastiche cinesi che vivenano isolate nei templi dell'isola giapponese di Ky\u016bsh\u016b. Progressivamente nel monastero Manpuku-ji si aggiunsero anche monaci giapponesi.\nRisultando di tradizione \"Ch\u00e1n\" \"L\u00ednj\u00ec\", questa scuola \u00e8 molto simile allo Zen Rinzai, ma \u00e8 maggiormente versata allo studio dei \"s\u016btra\" e alle scritture buddhiste, con particolare riguardo al \"L\u00ednj\u00ed l\u00f9\" (\u81e8\u6fdf\u9304, I detti di L\u00ednj\u00ed, giapp. \"Rinzai roku\") opera del monaco buddhista cinese L\u00ednj\u00ec Y\u00ecxu\u00e1n (\u81e8\u6fdf\u7fa9\u7384, giapp. Rinzai Gigen; ? \u2013 867) fondatore della scuola \"Ch\u00e1n\" \"L\u00ednj\u00ec\".\nL'attenzione di questa scuola Zen verso le scritture buddhiste \u00e8 testimoniata dal fatto che uno dei suoi maggiori maestri, Tetsugen D\u014dk\u014d (\u9244\u773c\u9053\u5149, 1630\u20131682) fu l'autore di una delle principali edizioni giapponesi del Canone buddhista cinese pubblicata tra il 1678 e il 1681 in 6.956 volumi con blocchi lignei cinesi.\nQuesta scuola \u00e8 dunque molto simile allo Zen Rinzai conservando tuttavia alcune peculiarit\u00e0 cinesi proprie del suo fondatore. Oltre la maggiore attenzione ai \"s\u016btra\" rispetto alla scuola Rinzai versata principalmente allo studio dei \"k\u014dan\", essa propugna la pratica del \"nenbutsu\" e la venerazione del Buddha Amida, tipiche della scuole della Terra Pura gi\u00e0 inserite in Cina nella scuola Ch\u00e1n da Zh\u016b H\u00f3ng (\u682a\u5b8f, 1535-1615) nel XVI secolo; infine l'osservanza dei precetti del \"C\u0101turvarg\u012bya-vinaya\" (\u56db\u5206\u5f8b \"Shibunritsu\") e non solo quelli del \"Brahmaj\u0101las\u016btra\" (\u68b5\u7db2\u7d93 \"Bonm\u014d ky\u014d\"), come \u00e8 tradizione invece per le scuole Zen Rinzai e S\u014dt\u014d e per la scuola Tendai. \nLa \u014cbaku-sh\u016b influenz\u00f2 profondamente la scuola Rinzai, fino a quando la riforma attuata da Hakuin Ekaku (\u767d\u96a0\u6167\u9db4, 1686-1769) non elimin\u00f2 dal Rinzai la pratica del \"nenbutsu\" a favore del solo studio dei \"k\u014dan\" e della pratica dello \"zazen\"."}
{"id": "3036398", "revid": "767487", "url": "https://it.wikipedia.org/wiki?curid=3036398", "title": "Madarounfa", "text": "Madarounfa \u00e8 un comune urbano del Niger, capoluogo del dipartimento omonimo nella regione di Maradi."}
{"id": "3036406", "revid": "86343", "url": "https://it.wikipedia.org/wiki?curid=3036406", "title": "Maradi I", "text": ""}
{"id": "3036407", "revid": "86343", "url": "https://it.wikipedia.org/wiki?curid=3036407", "title": "Maradi II", "text": ""}
{"id": "3036408", "revid": "86343", "url": "https://it.wikipedia.org/wiki?curid=3036408", "title": "Maradi III", "text": ""}
{"id": "3036413", "revid": "33472067", "url": "https://it.wikipedia.org/wiki?curid=3036413", "title": "Istituti di vita consacrata", "text": ""}
{"id": "3036415", "revid": "1543377", "url": "https://it.wikipedia.org/wiki?curid=3036415", "title": "South Park (Pennsylvania)", "text": "South Park \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 14.340 abitanti.\nSociet\u00e0.\nEvoluzione demografica.\nLa composizione etnica vede una prevalenza di etnia bianca (92,15%) seguita da quella afroamericana(6,21%), dati del 2000."}
{"id": "3036416", "revid": "1543377", "url": "https://it.wikipedia.org/wiki?curid=3036416", "title": "Dan-Issa", "text": "Dan-Issa \u00e8 un comune rurale del Niger facente parte del dipartimento di Madarounfa nella regione di Maradi."}
{"id": "3036418", "revid": "86343", "url": "https://it.wikipedia.org/wiki?curid=3036418", "title": "Dan Issa", "text": ""}
{"id": "3036421", "revid": "1543377", "url": "https://it.wikipedia.org/wiki?curid=3036421", "title": "Djiratawa", "text": "Djiratawa, o anche Djirataoua, \u00e8 un comune rurale del Niger facente parte del dipartimento di Madarounfa nella regione di Maradi."}
{"id": "3036422", "revid": "86343", "url": "https://it.wikipedia.org/wiki?curid=3036422", "title": "Djirataoua", "text": ""}
{"id": "3036423", "revid": "515931", "url": "https://it.wikipedia.org/wiki?curid=3036423", "title": "Fossa radiale", "text": ""}
{"id": "3036424", "revid": "515931", "url": "https://it.wikipedia.org/wiki?curid=3036424", "title": "Fossetta radiale", "text": ""}
{"id": "3036426", "revid": "625089", "url": "https://it.wikipedia.org/wiki?curid=3036426", "title": "Fotbal Club Municipal Dun\u0103rea Gala\u021bi", "text": "Il Fotbal Club Municipal Dun\u0103rea Gala\u021bi, \u00e8 una societ\u00e0 calcistica rumena con sede nella citt\u00e0 di Gala\u021bi. \u00c8 il risultato di una fusione avvenuta nel 1982 tra i club del \"F.C.M. Gala\u021bi\" - club fondato nel 1932 e passato attraverso diverse ridenominazioni - ed il \"CSU Gala\u021bi\". Milita in Liga II, la seconda divisione del campionato rumeno.\nStoria.\nIl club vide la luce nel 1932 come club sportivo della societ\u00e0 ferroviaria rumena C\u0103ile Ferate Rom\u00e2ne assumendo il nome di Gloria CFR Gala\u021bi. Nei primi anni il club gioc\u00f2 solo a livello regionale. Nel 1936 partecip\u00f2 al campionato di terza divisione, la Divizia C. Dopo la promozione immediata alla Divizia B, nel 1939 raggiunse la prima promozione in massima serie, la Divizia A. Disput\u00f2 a quel livello due campionati, piazzandosi sempre nelle posizioni di bassa classifica, prima che le attivit\u00e0 sportive fosse interrotte per la Seconda guerra mondiale. Da ricordare una partita contro una avversaria italiana vinta per 9 a 0 disputata contro la formazione della Lazio allora allenata da G\u00e9za Kert\u00e9sz.\nAlla ripresa dopo la guerra nel 1946, il Gloria fu ammesso al campionato di Divizia B, poich\u00e9 nell'ultimo campionato prima della guerra si classific\u00f2 al penultimo posto, ovvero in zona retrocessione. Negli anni seguenti, il club non riusc\u00ec a tornare ai livelli degli anni trenta e gioc\u00f2 diversi campionati nella zona salvezza della seconda serie.\nDopo due cambi di nome - nel 1948 divenne \"CFR Gala\u021bi\", nel 1949 \"Locomotiva Gala\u021bi\" - nel 1951 retrocesse dalla Divizia B alla categoria inferiore. Negli anni successivi prese parte a campionati di livello regionale - cambiando peraltro nome altre due volte nel 1957 di nuovo \"Gloria CFR Gala\u021bi\" e nel 1958 \"CSM Gala\u021bi\".\nA met\u00e0 degli anni sessanta il club riprese il nome di \"Gloria CFR Gala\u021bi\" e nel 1966 centr\u00f2 l'accesso alla Divizia C. Dopo quattro anni di prestazioni altalenanti, avviene la fusione con i concittadini dell'O\u021belul Gala\u021bi. La nuova squadra prende il nome di \"FC Gala\u021bi\" e partecipa alla Divizia B. Gi\u00e0 nel 1972, l'O\u021belul rompe l'unione andando a fondersi con il Dacia Gala\u021bi, militante in terza divisione, riprendendosi il nome originale.\nNegli anni successivi il club lotta per la promozione in Divizia A, che arriva nel 1974. Nel 1976 cambia di nuovo nome, divenendo \"FCM Gala\u021bi\". La fine degli anni settanta fu caratterizzato da ripetuti saliscendi tra Divizia A e B, fino al 1980, quando il club riusc\u00ec a centrare la salvezza in massima serie. Retrocesse per\u00f2 l'anno dopo.\nNel 1982 avvenne una nuova fusione, con il \"CSU Gala\u021bi\", che port\u00f2 alla formazione del club \"Dun\u0103rea CSU Gala\u021bi\". Questa unione port\u00f2 ad una nuova promozione in Divizia A nel 1983. Il Dun\u0103rea gioc\u00f2 cos\u00ec la sua ultima stagione in massima serie nel 1983-84, piazzandosi all'ultimo posto e retrocedendo. Dopo due anni di Divizia B, nel 1986 il club scese ulteriormente, finendo in Divizia C.\nNel 1988 la squadra riprese l'antico nome di \"Gloria CFR Gala\u021bi\"; nel 1990 ritrov\u00f2 anche la promozione in Divizia B. Dopo una promozione in Divizia A sfiorata nel 1992, il club non raggiunse pi\u00f9 i fasti del passato, finendo in terza serie nel 2000. Il club, che nel frattempo aveva cambiato nuovamente denominazione adottando \"FCM Dun\u0103rea Gala\u021bi\" (per un breve tempo durante la stagione 1994-95 si chiam\u00f2 \"Constant CFR Gala\u021bi\"), nel 2004 ritrov\u00f2 la promozione in Divizia B, ora Liga II, dove continua a militare da quell'anno.\nCSU Gala\u021bi.\nCSU Gala\u021bi fu una squadra di calcio fondata nell'anno 1956, facente parte di un club polisportivo la cui fondazione risaliva al 1953.\nIl miglior risultato del club fu la partecipazione alla finale della Coppa di Romania nella stagione 1975-1976. Quell'anno, pur militando in Divizia B, arriv\u00f2 all'atto conclusivo affrontando il pi\u00f9 quotato Steaua Bucarest, che si impose 1-0.\nLo Steaua vinse anche il campionato nella stessa stagione, acquisendo il diritto a partecipare alla successiva Coppa dei Campioni. Il CSU ebbe cos\u00ec modo di accedere alla Coppa delle Coppe 1976-1977, dove incontr\u00f2 i portoghesi del Boavista. Una doppia sconfitta (2-3 in casa, 0-2 in trasferta) interruppe subito l'avventura europea.\nIl CSU non gioc\u00f2 mai in massima serie. Nel 1982 si fuse con il \"FCM Gala\u021bi\", dando vita al \"Dun\u0103rea CSU\"."}
{"id": "3036427", "revid": "131358", "url": "https://it.wikipedia.org/wiki?curid=3036427", "title": "CSU Gala\u0163i", "text": ""}
{"id": "3036431", "revid": "857138", "url": "https://it.wikipedia.org/wiki?curid=3036431", "title": "Safo", "text": "Il toponimo Safo pu\u00f2 riferirsi a diverse localit\u00e0:"}
{"id": "3036434", "revid": "131358", "url": "https://it.wikipedia.org/wiki?curid=3036434", "title": "Gloria CFR Gala\u0163i", "text": ""}
{"id": "3036436", "revid": "473757", "url": "https://it.wikipedia.org/wiki?curid=3036436", "title": "Tribromoammina", "text": ""}
{"id": "3036438", "revid": "1543377", "url": "https://it.wikipedia.org/wiki?curid=3036438", "title": "Safo (Niger)", "text": "Safo \u00e8 un comune rurale del Niger facente parte del dipartimento di Madarounfa nella regione di Maradi."}
{"id": "3036440", "revid": "262457", "url": "https://it.wikipedia.org/wiki?curid=3036440", "title": "Obaku", "text": ""}
{"id": "3036441", "revid": "262457", "url": "https://it.wikipedia.org/wiki?curid=3036441", "title": "\u014cbaku", "text": ""}
{"id": "3036442", "revid": "262457", "url": "https://it.wikipedia.org/wiki?curid=3036442", "title": "\u014cbaku Zen", "text": ""}
{"id": "3036443", "revid": "262457", "url": "https://it.wikipedia.org/wiki?curid=3036443", "title": "Zen \u014cbaku", "text": ""}
{"id": "3036444", "revid": "1543377", "url": "https://it.wikipedia.org/wiki?curid=3036444", "title": "Sarkin Yamma", "text": "Sarkin Yamma, o anche Serki Yama, \u00e8 un comune rurale del Niger facente parte del dipartimento di Madarounfa nella regione di Maradi."}
{"id": "3036446", "revid": "125243871", "url": "https://it.wikipedia.org/wiki?curid=3036446", "title": "Nota bene", "text": "Nota bene, molto spesso abbreviata in N.B., \u00e8 una locuzione di origine latina, che indica un breve richiamo o una nota di chiarimento posta generalmente in fondo a un testo scritto.\nIl modo verbale \u00e8 l'imperativo, nella seconda persona singolare (la forma plurale \u00e8 \"notate bene\", anche in latino), per invitare il lettore a prestare particolare attenzione al testo che segue.\nLa frasetta, essendo di origine latina, \u00e8 usata non solo in italiano ma anche in inglese e in altre lingue straniere (specialmente in testi scientifici e giuridici).\nIn italiano si usa anche come sostantivo maschile, quasi sempre al singolare e raramente scritto tutto attaccato (\"notabene\").\nInformatica.\nEsiste un'applicazione chiamata \"Nota Bene\": si tratta di un software di videoscrittura (\"word processor\")."}
{"id": "3036447", "revid": "86343", "url": "https://it.wikipedia.org/wiki?curid=3036447", "title": "Serki Yama", "text": ""}
{"id": "3036448", "revid": "245802", "url": "https://it.wikipedia.org/wiki?curid=3036448", "title": "L'inafferrabile criminale", "text": "L'inafferrabile criminale \u00e8 il secondo albo a fumetti con protagonista Diabolik. Fu pubblicato il 1\u00ba febbraio del 1963. Scritto dalle sorelle Angela e Luciana Giussani e disegnato da Calissa Giacobini (in arte \"Kalissa\") modista delle sorelle, . Fu la prima storia della serie ad avere una tavola introduttiva e vi fece il suo esordio la Jaguar E-Type, auto che divenne una caratteristica della serie a fumetti.\nCopertina.\nLa testata con la scritta \"Diabolik\" campeggia su uno sfondo nero che pian piano si discioglie verso il basso, come se fosse una chiazza di sangue che gronda sullo sfondo della citt\u00e0. Il personaggio di Diabolik, con la sua caratteristica tuta nera, campeggia in primo piano mentre osserva minaccioso, armato di pugnale, lo spettatore; alle sue spalle, sul lato sinistro, una giovane donna (colorata in giallo) lo osserva spaventata. La quarta di copertina, invece, mostra il viso dell'ispettore Ginko, che fuma la pipa, racchiuso da un tondo blu, che riporta anche il nome del personaggio. Lo sfondo \u00e8 giallo.\nTrama.\nLa storia si apre nel casin\u00f2 di Narbon, una piccola cittadina. Il barone Massimo Riber \u00e8 impegnato in una partita a chemin-de-fer, ma, perso tutto il denaro, decide di andare via. Giunge l\u00ec anche l'avvocato Bonard, persona molto nota ai cittadini per la sua magnanimit\u00e0 e buon cuore. Riber fugge in periferia con l'intenzione di farla finita, ma, prima che possa ammazzarsi, Bonard e il suo segretario, Regan, lo fermano, gettando la maschera: Bonard \u00e8 uno strozzino che si ammanta dell'aria di buon samaritano e Regan gli fa da scherano. Riber deve dei soldi a Bonard, che lo convince a rubare i gioielli di sua moglie Luisa, meno giovane di lui. Riber compie il furto e porta i gioielli allo strozzino, che per\u00f2 svaluta enormemente il valore dei preziosi e concede una somma irrisoria al barone, che, inorridito e pentito di ci\u00f2 che ha fatto, va via, ma, mentre cammina per il parco, rimuginando sulla sua sorte, viene aggredito da Diabolik, che aveva assistito alla ricettazione dei gioielli. Riber sviene dalla paura, e Diabolik lo deruba del poco denaro che aveva. Nello stesso momento, nell'ufficio di Bonard, irrompe Regan, che pretende di ricevere la met\u00e0 del maltolto, ma Bonard rifiuta e ne scaturisce una lotta in cui Bonard viene ucciso da Regan, che non perde tempo ad impadronirsi dei gioielli. Regan per\u00f2 \u00e8 ignaro del fatto che Diabolik ha visto tutto. Il criminale insegue l'assassino con l'intenzione di impadronirsi dei gioielli, ma una ronda lo fa desistere, per il momento.\nL'indomani, per non destare sospetti, Regan si reca al lavoro come sempre e si ferma a fare colazione al bar. D'un tratto scorge dalla vetrina proprio Bonard e, incredulo e impaurito, sviene. Viene portato nell'ufficio dello stesso Bonard, dove \"l'avvocato\" lo fa rinvenire. Regan si scaglia ancora una volta su Bonard, ma questa volta ha la peggio, e capisce la triste verit\u00e0: Bonard \u00e8 Diabolik, che vuole i gioielli.\nIntanto Ginko \u00e8 ancora perso nei rapporti sulla fuga di Diabolik, quando Gustavo Garian sopraggiunge e lo invita a cena ad un night club, per regalargli un momento di tregua dal lavoro. Al night conoscono la bellissima ballerina messicana Diana Cruz; quando per\u00f2 Ginko \u00e8 costretto a lasciare il locale perch\u00e9 \u00e8 stata denunciata la scomparsa del barone Riber, Diana Cruz ha un malore e sparisce.\nDiabolik e Regan, intanto, giungono nel campanile della chiesetta del paese, dove Regan ha nascosto i gioielli. Regan sale fino a raggiungere la campana, ma, intuendo che Diabolik possa giocargli un tiro mancino, svuota il cofanetto e si nasconde i preziosi addosso, lanciando lo scrigno al criminale, che, in un attimo, fa cadere la scala e scappa. Regan si trova quindi bloccato sul batacchio della campana e l\u00ec vi rimane tutta la notte. Il giorno dopo, durante la messa, cui partecipano Ginko, Luisa Riber e lo stesso Diabolik sotto mentite spoglie, Regan muore sfracellato dal batacchio della campana e i gioielli piovono di sotto. Ginko, che era l\u00ec per indagare sulla scomparsa di Riber, si ritrova a dover interrogare Bonard, sul perch\u00e9 il suo segretario avesse addosso i gioielli rubati della Riber. Diabolik fa credere a Ginko di non saperne nulla e, poco dopo, nell'ufficio di Bonard, mentre fruga tra le carte dello strozzino, riceve la visita di Payot, un povero poliziotto che ha bisogno di soldi. Diabolik, magnanimamente, gli concede la somma di cui ha bisogno, per levarselo velocemente di torno; poi corre al tribunale per rubare i gioielli Riber dall'archivio reperti. Ginko si reca da Bonard e scopre, nell'aiuola, il cadavere del vero avvocato. Intuendo tutta la verit\u00e0, corre al tribunale, dove sa essersi recato il suo uomo, e lo fa mettere sotto assedio. Diabolik si vede perduto, ma in suo aiuto giunge proprio Payot che lo fa passare di nascosto dalla porta di servizio.\nIl caso non \u00e8 ancora chiuso: Massimo Riber non \u00e8 stato ancora trovato. L'indomani Diana Cruz telefona a Ginko e lo prega di raggiungerla a casa sua. Ginko e Gustavo si recano dalla ballerina, dove trovano il barone, amante di Diana cui aveva regalato la spilla.\nI disegni.\nLe tavole vennero disegnate da Calissa Montelli Gali, nota anche come Calissa Giacobini o Kalissa. Essa nacque a Nikolaev il 22 gennaio 1914, figlia di Aleksei Montelli Gali e di Aida Bossalini; il padre conobbe un pittore russo, Vsevolode Petrovic Nicouline, il quale ebbe poi una relazione con la moglie, arrivando a fuggire insieme a lei portandosi via anche Calissa, prima a Costantinopoli e poi a Genova, nel dicembre 1920, dove restarono fino alla fine degli anni quaranta, prima di trasferirsi definitivamente a Milano. Qui la bambina rimane affascinata dall'arte del patrigno e ne divenne l'assistente; in seguito poi a contrasti fra il patrigno con la casa editrice De Agostini, con la quale collaborava, Calissa subentr\u00f2 nella gestione dei rapporti con l'editore, arrivando poi a proseguire l'attivit\u00e0 del patrigno dal 1955 al 1965, firmandosi \"Kalissa Giacobini\" e realizzando tavole geo-pittoriche per l\"'Enciclopedia Imago Mundi\", tavole tematiche per i calendari promozionali e tavole navali pubblicate sui men\u00f9 della \"Navigazione Italia\". Conobbe Angela Giussani nel 1961, diventandone la modista personale; dopo aver corretto qualche vignetta del primo numero di Diabolik, si propose per disegnarne il secondo; questo sar\u00e0 il suo unico contributo nel campo dei fumetti. Nel 1978 si spos\u00f2 con il disegnatore Federico Dante Pietro Verri e si occuper\u00e0 poi, nel 1982, delle illustrazioni per volume, \"Un materiale nei secoli\", edito in occasione del centenario di una azienda, firmandosi \"Kalissa Verri\". Mor\u00ec il 18 novembre 2010. Le sue opere sono state esposte nella mostra \u201c\"Imago Italiae, la geografia visiva - Le carte geopittoriche della famiglia DeAgostini\"\", tenuta a Milano presso la Biblioteca Sormani nel 2017.\nA partire dall'agosto del 1964 la casa editrice Astorina ristamp\u00f2 i primi 17 numeri della serie e, nell'occasione, Angela e Luciana Giussani fecero ridisegnare il primo numero da Gino Marchesi e il secondo, appunto \"L'inafferrabile criminale\", da Aulo Brazzoduro.\nSulle ristampe Diabolik R e Swiss \u00e8 stata pubblicata la versione di Brazzoduro del 1964."}
{"id": "3036449", "revid": "121837", "url": "https://it.wikipedia.org/wiki?curid=3036449", "title": "Sperone di Orione", "text": ""}
{"id": "3036450", "revid": "1305772", "url": "https://it.wikipedia.org/wiki?curid=3036450", "title": "Battaglia di Tessalonica (disambigua)", "text": ""}
{"id": "3036452", "revid": "33472441", "url": "https://it.wikipedia.org/wiki?curid=3036452", "title": "Assedio di Tessalonica", "text": ""}
{"id": "3036465", "revid": "838137", "url": "https://it.wikipedia.org/wiki?curid=3036465", "title": "Gangara", "text": "Il toponimo Gangara pu\u00f2 riferirsi a due diverse localit\u00e0 del Niger:"}
{"id": "3036467", "revid": "729019", "url": "https://it.wikipedia.org/wiki?curid=3036467", "title": "Volo RwandAir 205", "text": "Il volo RwandAir 205 era un volo passeggeri internazionale da Kigali, in Ruanda, a Entebbe, in Uganda, operato da JetLink Express per conto di RwandAir. Il 12 novembre 2009, il Bombardier CRJ100ER operante il volo si schiant\u00f2 contro il terminal dell'aeroporto Internazionale di Entebbe dopo un atterraggio di emergenza a Kigali, in Ruanda, provocando la morte di un passeggero. All'indomani dell'incidente, RwandAir sospese tutte le relazioni con JetLink Express.\nL'aereo.\nIl velivolo coinvolto era un Bombardier CRJ100ER, marche 5Y-JLD, numero di serie 7197. Vol\u00f2 per la prima volta nel 1997 e oper\u00f2 per diverse compagnie: Air Littoral, Lufthansa CityLine, Brit Air e infine per JetLink Express. Era equipaggiato con 2 motori turboventola General Electric CF34-3A1. Al momento dell'incidente, l'aereo aveva circa 12 anni e aveva accumulato ore di volo in cicli di decollo-atterraggio.\nL'incidente.\nIl volo decoll\u00f2 dall'aeroporto Internazionale di Kigali; poco dopo, i piloti informarono il controllo del traffico aereo che la manetta sinistra si era bloccata sulla potenza di decollo (la massima potenza). I piloti non utilizzarono la procedura della lista di controllo in caso di leva di spinta inceppata e tornarono invece immediatamente in aeroporto con la leva di spinta destra, quella regolabile, al minimo, atterrando poco dopo le 11:30. L'aereo si ferm\u00f2 prima del terminal VIP, ma balz\u00f2 in avanti mentre venivano sistemati i cunei alle ruote andando a schiantarsi contro il terminal VIP. Un incendio segu\u00ec l'incidente ma venne spento. Il copilota venne liberato dal relitto tre ore dopo l'incidente. Dei 10 passeggeri e dei 5 membri dell'equipaggio, tutti sopravvissero allo schianto iniziale. Una donna mor\u00ec poco dopo essere arrivata in un ospedale.\nUn portavoce di RwandAir dichiar\u00f2: \"[l'aereo] \u00e8 atterrato in sicurezza sulla pista ed \u00e8 stato guidato dai commissari nell'area di parcheggio. Per qualche motivo inspiegabile, l'aereo, dal parcheggio, \u00e8 partito di nuovo a piena potenza e [...] ha svoltato a destra, verso l'edificio tecnico\". Il METAR al momento dell'incidente era HRYR 121030Z VRB03KT 9999 BKN030 24/18 Q1018 NOSIG.\nLe indagini.\nL'indagine rivel\u00f2 che il cavo che collegava la leva di spinta sinistra al motore si era reciso poco dopo l'applicazione della potenza di decollo. Una procedura nel Quick Reference Handbook (QRH) del velivolo intitolata \"\"Thrust Lever Jammed\" avrebbe indicato ai piloti di spegnere il motore sinistro utilizzando l'interruttore \"Left Engine Fire\"\", che avrebbe chiuso (tra le altre cose) il flusso di carburante, consentendo cos\u00ec di controllare meglio la velocit\u00e0 del velivolo durante l'atterraggio. Questa procedura sarebbe stata eseguita \"a un'altitudine di sicurezza\" secondo la procedura, tenendo in considerazione il terreno o altri ostacoli. I piloti non eseguirono la procedura di cui sopra, e scelsero invece di tornare immediatamente in aeroporto, atterrando a una velocit\u00e0 superiore al normale a causa del motore sinistro che produceva ancora con la spinta al decollo, rendendo difficile fermare l'aereo e utilizzando una distanza di pista molto maggiore del normale. L'aereo rull\u00f2 di nuovo al terminal con il motore sinistro che produceva ancora potenza al decollo e il motore destro al minimo. Quando l'aereo si ferm\u00f2 vicino al terminal, il motore destro venne spento dai piloti, mentre il motore sinistro era ancora in funzione alla spinta al decollo, e l'impianto idraulico venne chiuso, una procedura comune all'epoca. I freni dell'aereo erano azionati da due dei tre sistemi idraulici dell'aeromobile, con il sistema 2 alimentato dalle pompe del motore destro (sia meccaniche che elettriche) e il sistema 3 alimentato da due pompe elettriche. Spegnendo il motore destro e tutti i sistemi elettroidraulici, i freni e il freno di stazionamento non funzionarono pi\u00f9. Quando la pressione idraulica diminu\u00ec e con il motore sinistro che produceva ancora la spinta al decollo, l'aereo oltrepass\u00f2 i cunei, svolt\u00f2 a destra (a causa della spinta del motore sinistro) e colp\u00ec l'edificio del terminal."}
{"id": "3036468", "revid": "827882", "url": "https://it.wikipedia.org/wiki?curid=3036468", "title": "Valerie Perez", "text": "Valerie Perez \u00e8 un personaggio dei fumetti DC Comics. \u00c8 stata la fidanzata di Bart Allen ai tempi in cui Bart era Flash.\nBiografia del personaggio.\nInizi.\nFiglia di uno dei nemici dei Flash precedenti, il Professor Manfred Mota, la vita di Valerie fu salvata durante una rivolta nella sua scuola da Bart Allen, quando questi era Kid Flash. Dopo essere stata salvata, Valerie cominci\u00f2 ad appassionarsi al giovane eroe e, essendo un genio della scienza, si dedic\u00f2 allo studio della Forza della velocit\u00e0, e pi\u00f9 in particolare, allo studio di Bart. Dopo essersi laureata, Valerie lavor\u00f2 per la Dottoressa Tina McGee come interna dei Laboratori S.T.A.R. di Keystone City. Fu incaricata di lavorare con Bart per scoprire cosa era successo alla Forza della velocit\u00e0, dopo che Bart si rifiut\u00f2 di lavorare con Tina, e volendosi guadagnare la sua fiducia, i due si baciarono durante l'esecuzione di un test.\nLa relazione con Bart.\nPi\u00f9 o meno nello stesso periodo, la relazione di parentela tra Valerie e Mota venne scoperta dai suoi datori di lavoro, e nonostante gli sforzi della Dottoressa McGee, Valerie fu licenziata dai Laboratori STAR. Mota la chiam\u00f2 sul lavoro dicendole che voleva incontrarla, anche se lei rifiut\u00f2. Si present\u00f2 poi a casa sua, dopo essere stato trasformato chiss\u00e0 come in un essere di pura energia, per motivi ancora ignoti. Lasciandosi alle spalle una finta lettera per Bart, che gli impediva di mettere in discussione la scomparsa di Valerie e la ricerca della sua ubicazione, voleva utilizzare il DNA di sua figlia per ricostruirsi un corpo, e utilizz\u00f2 proprio Valerie come esca per vendicarsi di Bart, con l'aiuto di Inertia. Valerie sopravvisse all'esperimento, e Inertia la utilizz\u00f2 come trappola per Bart a Las Vegas, dopo una telefonata all'eroe, da lui interpretata mascherando la sua voce con quella di Valerie.\nBart giunse nell'attico dell'hotel di Las Vegas, dove trov\u00f2 Inertia. Quindi, Inertia lo port\u00f2 da Valerie, rivelandogli che la ragazza era stata legata ad una bomba. Dovendo fare la solita scelta: o salvare l'amore della sua vita o la citt\u00e0, Bart disattiv\u00f2 la bomba e condusse il lampo dal cannone intorno al mondo perch\u00e9 si autodistruggesse (forse anche la scelta migliore per un velocista). Inertia fugg\u00ec e Bart, dopo aver aiutato Las Vegas a recuperare la perdita di potenza dovuta allo sparo del cannone, per ritornare all'attico dove ritrov\u00f2 Valerie. Quella sera riaccesero la loro relazione fino al mattino.\nMota giunse all'attico, per tentare di convincere Valerie che l'amava ancora e del desiderio di ritornare umano, ma fu respinto ancora una volta da sua figlia e fermato da Bart, venendo intrappolato in un elettromagnete.\nValerie volle ritornare ai Laboratori STAR, con l'aiuto di Bart, ora diventato Flash. Nonostante ci\u00f2, Valerie perse lo stesso il suo lavoro, venendo vista pi\u00f9 come una spesa che un ricavo, implicando una conversazione con Bart in cui volle spiegare che la sua sfortuna era dovuta ad una relazione con un metaumano attivo e soggetto a incidenti.\nLa sua perdita di lavoro, la tensione di avere una relazione con un metaumano di origini involute la cui et\u00e0 biologica e quella cronologica non combaciavano, il suo sempre crescente senso di isolamento e di inadeguatezza, portarono Valerie a sfogarsi incautamente contro i suoi guai e i suoi sentimenti, inclusa la preoccupazione riguardo all'identit\u00e0 segreta di Bart alla sua migliore amica: una cosa che Bart scopr\u00ec durante un'uscita a quattro, quando la migliore amica di Valerie, Brenda, lo respinse con una barriera di allusioni sessuali riguardo alle sue abilit\u00e0 super-veloci.\nMentre Valerie tentava di rimettere le cose a posto, aprendosi a Bart riguardo ai suoi sentimenti e preoccupazioni, Bart le raccont\u00f2 inavvertitamente della sorte toccata a Sue Dibny, paragonando il stupro brutale per mano del Dottor Light e la sua morte con il destino che aspettava Valerie a causa della sua sconsideratezza.\nLa morte di Flash.\nSuccessivamente, cambiando sentimenti per Bart riguardo alla preoccupazione dell'eroe per lei, lo segu\u00ec all'Accademia di Polizia, sperando di ricominciare la loro relazione. Ma Bart, essendo stato avvertito in precedenza da sua nonna, Iris West, a proposito di una battaglia che lo aspettava nell'immediato futuro, con pochissime probabilit\u00e0 di vincere e di rimanere vivo, la respinse con freddezza, sperando di risparmiarle il dolore della sua probabile morte.\nNonostante ci\u00f2, Iris Allen venne fuori per spiegare a Valerie il bluff di Bart per sventare il piano di Inertia di strappare la Forza della velocit\u00e0 da Bart, e di lasciarlo a morire nelle mani dei Nemici. Valerie tent\u00f2 di adeguarsi, ma non vi riusc\u00ec: dato che Bart, ora senza poteri, ferm\u00f2 Inertia dall'attaccarla, mentre tentava di manomettere le macchine costruite per depotenziare Bart, i Nemici, spaventati dalla possibilit\u00e0 di essere incarcerati di nuovo, misero insieme i loro colpi migliori e li diressero verso un Flash depotenziato, uccidendolo sotto gli occhi di Valerie.\nMentre Valerie gli teneva la mano per l'ultima volta, con il suo ultimo respiro, Bart le confess\u00f2 il suo amore per lei.\nDa l\u00ec in poi, Valerie non si vide pi\u00f9 nelle pubblicazioni della DC, almeno fino alla ricomparsa di Wally West come Flash, e Bart non ebbe pi\u00f9 contatti con lei fino al momento della sua resurrezione."}
{"id": "3036472", "revid": "767487", "url": "https://it.wikipedia.org/wiki?curid=3036472", "title": "Raffaele Sonzogno", "text": "Biografia.\nMilanese, nacque da Lorenzo e da Teresa Crespi. Secondogenito di quattro figli maschi, oltre a lui Giulio Cesare, Edoardo e Alberto, apparteneva alla nota famiglia di editori, da un lato, e, per parte di madre, a una delle pi\u00f9 importanti famiglie industriali tessili lombarde.\nSposato con Emilia Comolli, ricca comasca, fu tra i finanziatori, dopo l'annessione della Lombardia al Regno di Sardegna, della nuova \"Gazzetta di Milano\" (1859), di cui divenne direttore \"de facto\". Nel 1870 si trasfer\u00ec a Roma al seguito delle truppe italiane che conquistarono l'Urbe ponendo fine al secolare dominio pontificio. All'indomani della Presa di Roma fond\u00f2 un suo quotidiano: \"La Capitale\" (22 settembre 1870). Nel 1871 assunse anche la direzione.\nFu ucciso con 13 coltellate il 6 febbraio 1875 da Pio Frezza, detto \"Spaghetto\". Aveva 46 anni. Al processo, oltre al Frezza, furono condannati all'ergastolo per l'omicidio anche i mandanti: Giuseppe Luciani (garibaldino che fugg\u00ec con la moglie di Sonzogno), Michele Armati (ufficiale delle guardie municipali), Luigi Morelli, detto \"Caporaletto\", e Cornelio Farina.\nBibliografia.\nLa drammatica vicenda di Raffaele Sonzogno \u00e8 narrata seppure in forma romanzata nelle pagine de \"I sicari di Trastevere\", Sellerio, 2013, dello scrittore Roberto Mazzucco."}
{"id": "3036478", "revid": "3115", "url": "https://it.wikipedia.org/wiki?curid=3036478", "title": "Gangara (Maradi)", "text": "Gangara \u00e8 un comune rurale del Niger facente parte del dipartimento di Aguie nella regione di Maradi."}
{"id": "3036479", "revid": "767487", "url": "https://it.wikipedia.org/wiki?curid=3036479", "title": "D-ring", "text": "Il D-ring \u00e8 un anello solitamente metallico a forma di lettera D.\nPu\u00f2 essere usato alla fine di una cinghia di tessuto o di pelle, o fissata ad una superficie con un apposito supporto. \u00c8 spesso usato:"}
{"id": "3036480", "revid": "287204", "url": "https://it.wikipedia.org/wiki?curid=3036480", "title": "Il bello della vita", "text": "Il bello della vita \u00e8 un album del cantautore italiano Franco Califano, pubblicato dall'etichetta discografica Ricordi nel 1987.\nProduce Gianni Sanjust, gli arrangiamenti sono a cura di Adelmo Musso."}
{"id": "3036484", "revid": "1543377", "url": "https://it.wikipedia.org/wiki?curid=3036484", "title": "Gazaoua", "text": "Gazaoua \u00e8 un comune rurale del Niger facente parte del dipartimento di Aguie nella regione di Maradi."}
{"id": "3036486", "revid": "125421640", "url": "https://it.wikipedia.org/wiki?curid=3036486", "title": "Anidride ipoclorosa", "text": "L'anidride ipoclorosa o monossido di dicloro \u00e8 un ossido del cloro ed \u00e8 un composto inorganico con formula Cl2O. Fu sintetizzato per la prima volta nel 1834 da Antoine J\u00e9r\u00f4me Balard, che insieme a Gay-Lussac ne determin\u00f2 anche la composizione. Nella letteratura pi\u00f9 antica \u00e8 spesso indicato come monossido di cloro, che pu\u00f2 essere fonte di confusione poich\u00e9 quel nome ora si riferisce alla specie neutra ClO. A temperatura ambiente si presenta come un gas giallo-marrone estremamente esplosivo e infiammabile a contatto con l'aria. \u00c8 solubile in tetraclorometano senza che questa si decomponga in altre sostanze.\nPreparazione.\nIl primo metodo di sintesi consisteva nel trattare l'ossido di mercurio(II) con gas di cloro. Tuttavia, questo metodo \u00e8 costoso, oltre che altamente pericoloso a causa del rischio di avvelenamento da mercurio:\nUn metodo di produzione pi\u00f9 sicuro e conveniente \u00e8 la reazione di cloro gassoso con carbonato di sodio idrato a 20\u201330 \u00b0C:\nQuesta reazione pu\u00f2 essere eseguita in assenza di acqua ma richiede il riscaldamento a temperature di 150\u2013250 \u00b0C; poich\u00e9 l'anidride ipoclorosa \u00e8 instabile a queste temperature, deve essere continuamente rimossa per evitare la decomposizione termica:\nAncora un altro metodo \u00e8 il seguente: una piccola quantit\u00e0 di anidride ipoclorosa pu\u00f2 essere prodotta facendo passare del cloro perfettamente anidro sull'ossido mercurico (HgO) a 0 \u00b0C:\nStruttura.\nLa struttura dell'anidride ipoclorosa \u00e8 simile a quella dell'acqua e dell'acido ipocloroso, con la molecola che adotta una geometria piegata (dovuta alle coppie solitarie sull'ossigeno) e risulta nella simmetria molecolare C2V. L'angolo di legame \u00e8 leggermente pi\u00f9 grande del normale, probabilmente a causa della repulsione sterica tra gli (ingombranti) atomi di cloro.\n \nAllo stato solido, cristallizza nel gruppo spaziale tetraedrico I41/amd, rendendolo isostrutturale alla forma ad alta pressione dell'acqua, il ghiaccio VIII.\nReazioni.\nL'anidride ipoclorosa \u00e8 altamente solubile in acqua, dove esiste in equilibrio con HOCl. La velocit\u00e0 di idrolisi \u00e8 abbastanza lenta da consentire l'estrazione di Cl2O con solventi organici come il tetracloruro di carbonio (CCl4), ma la costante di equilibrio favorisce infine la formazione di acido ipocloroso (HOCl).\nNonostante ci\u00f2, \u00e8 stato suggerito che l'anidride ipoclorosa possa essere la specie attiva nelle reazioni di HOCl con olefine e composti aromatici, nonch\u00e9 nella clorazione dell'acqua potabile.\nCon composti inorganici.\nL'anidride ipoclorosa reagisce con gli alogenuri metallici, con la perdita di Cl2, per formare ossialogenuri insoliti:\nReazioni simili sono state osservate anche con alcuni alogenuri inorganici:\nCon composti organici.\nL'anidride ipoclorosa \u00e8 un agente clorurante efficace. Pu\u00f2 essere utilizzata sia per la clorazione a catena laterale che ad anello di substrati aromatici disattivati. Per gli aromatici attivati come i fenoli e gli eteri arilici reagisce principalmente per dare prodotti alogenati ad anello.\nFotochimica.\nL'anidride ipoclorosa subisce la fotolisi, formando infine O2 e Cl2. Il processo \u00e8 principalmente basato sui radicali, con la fotolisi flash che mostra che l'ipoclorito radicale (ClO\u00b7) \u00e8 un intermedio chiave:\nPropriet\u00e0 esplosive.\nL'anidride ipoclorosa \u00e8 esplosiva, anche se mancano ricerche moderne su questo comportamento. Le miscele a temperatura ambiente con l'ossigeno non potevano essere fatte esplodere da una scintilla elettrica finch\u00e9 non contenevano almeno il 23,5% di Cl2O, che \u00e8 un limite minimo di esplosivit\u00e0 estremamente elevato. Ci sono rapporti contrastanti sul fatto che esploda per esposizione a una forte luce. Anche il riscaldamento superiore a 120 \u00b0C, o un rapido riscaldamento a temperature inferiori, sembra portare a esplosioni. \u00c8 stato segnalato che l'anidride ipoclorosa liquida \u00e8 sensibile agli urti."}
{"id": "3036487", "revid": "1543377", "url": "https://it.wikipedia.org/wiki?curid=3036487", "title": "Tchadoua", "text": "Tchadoua \u00e8 un comune rurale del Niger facente parte del dipartimento di Aguie nella regione di Maradi."}
{"id": "3036499", "revid": "773636", "url": "https://it.wikipedia.org/wiki?curid=3036499", "title": "Chiesa di San Marcellino in Colle", "text": "La chiesa di San Marcellino in Colle \u00e8 un edificio sacro situato in localit\u00e0 Il Colle, presso Monti, nel comune di Gaiole in Chianti in provincia di Siena.\nStoria.\n\u00c8 stata la chiesa parrocchiale del villaggio rurale di Colle ed era una suffraganea della pieve di San Marcellino.\nArchitettura e patrimonio artistico.\nLa chiesa \u00e8 caratterizzata dalla facciata a capanna in filaretto di pietra alberese e si presenta ad unica navatella conclusa con un'abside semicircolare dalla dimensione eccessiva rispetto alla mole dell'edificio. L'abside, decorata dalla monofora, \u00e8 l'unica struttura rimasta integra della chiesa romanica mentre tutto il resto \u00e8 il frutto di una sapiente opera di rimontaggio probabilmente eseguita nel corso del Trecento.\nAll'interno si conserva un cippo di marmo bianco usato come acquasantiera. Questo cippo, forse di et\u00e0 imperiale, \u00e8 privo di iscrizioni ed \u00e8 decorato con due semplici fregi a festone nei riquadri laterali."}
{"id": "3036500", "revid": "1543377", "url": "https://it.wikipedia.org/wiki?curid=3036500", "title": "Adjekoria", "text": "Adjekoria \u00e8 un comune rurale del Niger facente parte del dipartimento di Dakoro nella regione di Maradi."}
{"id": "3036503", "revid": "262457", "url": "https://it.wikipedia.org/wiki?curid=3036503", "title": "Obaku zen", "text": ""}
{"id": "3036504", "revid": "281779", "url": "https://it.wikipedia.org/wiki?curid=3036504", "title": "Prufrock and Other Observations", "text": "Prufrock and Other Observations \u00e8 la prima raccolta del poeta modernista Thomas Stearns Eliot. Fu pubblicata nel 1917, dopo che il poeta viene a contatto con le avanguardie inglesi e comincia la sua collaborazione con Ezra Pound, a cui lo stesso Eliot dedicher\u00e0 il suo lavoro pi\u00f9 celebre, \"The Waste Land\". Il poema pi\u00f9 noto della raccolta \u00e8 \"Il canto d'amore di J. Alfred Prufrock\".\nIn \"Prufrock and other observations\" Eliot ricorre ad una scelta filosofica che risponde alla crisi dell'io e dell'identit\u00e0 contemporanea con la proposta della frantumazione della coscienza, che trova la sua esplicazione attraverso la perdita (a livello stilistico) della linearit\u00e0 del discorso poetico.\nEliot adopera il linguaggio quotidiano e il verso libero, ereditato dalle influenze dei simbolisti francesi. Nei componimenti vi \u00e8 inoltre compresenza di luoghi e tempi diversi e il puntuale ed elegante ricorso alla dimensione ironico-satirica."}
{"id": "3036505", "revid": "1543377", "url": "https://it.wikipedia.org/wiki?curid=3036505", "title": "Azagor", "text": "Azagor \u00e8 un comune rurale del Niger facente parte del dipartimento di Dakoro nella regione di Maradi."}
{"id": "3036511", "revid": "3115", "url": "https://it.wikipedia.org/wiki?curid=3036511", "title": "Bader Goula", "text": "Bader Goula \u00e8 un comune rurale del Niger facente parte del dipartimento di Dakoro nella regione di Maradi."}
{"id": "3036513", "revid": "729019", "url": "https://it.wikipedia.org/wiki?curid=3036513", "title": "Cavalieri di San Tommaso", "text": "Gli ospitalieri di San Tommaso di Canterbury ad Acri, meglio noti come cavalieri di San Tommaso, erano un ordine militare cristiano inglese fondato nel 1191 a San Giovanni d'Acri, in Terra santa. Lo stemma dell'ordine era una croce rossa con una conchiglia bivalve al centro; l'abito era bianco. Parteciparono, tra l'altro, alla quinta crociata e all'assedio di Acri del 1291."}
{"id": "3036514", "revid": "307923", "url": "https://it.wikipedia.org/wiki?curid=3036514", "title": "Bermo", "text": ""}
{"id": "3036515", "revid": "1573940", "url": "https://it.wikipedia.org/wiki?curid=3036515", "title": "Bufonidae", "text": "I Bufonidi (volgarmente detti rospi) (Bufonidae ) sono una famiglia di anfibi anuri che comprende oltre 500 specie, distribuite in tutti i continenti con l'eccezione di Oceania e Antartide.\nDescrizione.\nGli anfibi appartenenti a questa famiglia hanno diverse caratteristiche che li distinguono dalle altre famiglie di anuri, tra le quali: una corporatura tozza, zampe relativamente corte, pelle rugosa.\nTra le caratteristiche pi\u00f9 evidenti vi sono le pupille disposte orizzontalmente e la completa assenza di denti.\nI maschi sono provvisti di un ovario rudimentale, chiamato organo di Bidder, che diventa funzionale nel caso in cui i testicoli dovessero essere danneggiati, rendendo quindi l'animale capace di produrre uova.\nQuasi tutte le specie hanno delle grosse ghiandole dietro gli occhi, le ghiandole parotidi. Queste secernono sostanze tossiche quando l'animale viene disturbato. Il veleno \u00e8 composto da un miscuglio di sostanze raggruppate sotto il nome di bufotossine. Sia la composizione che la pericolosit\u00e0 del veleno variano da specie a specie ed esso pu\u00f2 in alcuni casi risultare allucinogeno o addirittura mortale per l'uomo.\nDistribuzione e habitat.\nI bufonidi hanno una distribuzione subcosmopolita essendo presenti in quasi tutto il mondo, con l'eccezione dell'Oceania, dell'Antartide e del Madagascar.\nIn Australia \u00e8 stato introdotto dall'uomo, con intenti di lotta biologica, il rospo delle canne, animale originario del Nuovo mondo.\nTassonomia.\nLa famiglia comprende 629 specie divise in 53 generi, con 1 specie a collocazione incerta:"}
{"id": "3036517", "revid": "3115", "url": "https://it.wikipedia.org/wiki?curid=3036517", "title": "Bermo (Niger)", "text": "Bermo \u00e8 un comune rurale del Niger facente parte del dipartimento di Dakoro nella regione di Maradi."}
{"id": "3036523", "revid": "767487", "url": "https://it.wikipedia.org/wiki?curid=3036523", "title": "Giovanni Furno", "text": "Ha insegnato a Napoli dal 1772 e fu poi ritenuto migliore insegnante del Conservatorio; Vincenzo Bellini fu tra i suoi allievi pi\u00f9 famosi. Ha composto diverse vocali e le opere della tastiera. Furno era uno studente al Conservatorio di Sant'Onofrio a Napoli, dove ha anche insegnato dal 1775 al 1797. Dopo di che, \u00e8 stato fino al 1808 docente di composizione al Conservatorio della Piet\u00e0 de' Turchini e, infine, al Real Conservatorio di Musica San Pietro a Maiella. Tra i suoi allievi vi era anche Saverio Mercadante assieme a Vincenzo Bellini. Egli compose due opere, un Miserere, una sinfonia e altre opere per orchestra."}
{"id": "3036524", "revid": "124389392", "url": "https://it.wikipedia.org/wiki?curid=3036524", "title": "Erminio Juvalta", "text": "Biografia.\nErminio Volfango Francesco Juvalta nacque a Chiavenna, in provincia di Sondrio, il 6 aprile 1863. I genitori erano il barone Corrado, cancelliere della locale pretura originario di Villa di Tirano, e Teresa Zanetti di Tirano. Dopo gli studi liceali trascorsi tra Como e Sondrio, si iscrisse all'universit\u00e0 di Pavia dove si laure\u00f2 nel 1886 con una tesi su Spinoza, sotto la guida del professor Carlo Cantoni, eminente rappresentante della corrente del neokantismo italiano. Successivamente Juvalta insegn\u00f2 per molti anni materie filosofiche in vari licei della penisola, quali Caltanissetta, Potenza, Spoleto, arrivando altres\u00ec a svolgere per alcuni anni la carica di provveditore agli studi e ispettore scolastico. \nDopo aver conseguito la libera docenza universitaria nel 1892, Juvalta vinse il concorso per la cattedra di filosofia morale alla Facolt\u00e0 di Lettere dell'Universit\u00e0 di Torino nel 1915: i suoi corsi furono incentrati prevalentemente su Spencer, Spinoza e Kant. Le tematiche accademiche prevalentemente trattate riguardarono soprattutto i valori di \u201clibert\u00e0\u201d e di \u201cgiustizia\u201d con ampie riflessioni etiche. Juvalta, convinto della loro generalit\u00e0 e universalit\u00e0, arriv\u00f2 ad auspicarne una loro applicazione anche nello studio delle moderne categorie politiche ed economiche.\nJuvalta mor\u00ec il 5 ottobre 1934 a Torino, rimanendo sostanzialmente ignorato dai colleghi filosofi suoi contemporanei: solo \"post mortem\", infatti, le sue opere divennero oggetto di studio, grazie anche all'allievo Ludovico Geymonat che cur\u00f2 la pubblicazione degli scritti del suo maestro.\nPensiero.\nIl positivismo e la presa di distanza da Spencer.\nLa filosofia di E. Juvalta \u00e8 una profonda riflessione sull'etica filosofica portata avanti con il metodo dell'analisi critica. Anche se, come risulta dalla sua bibliografia, non troviamo nei suoi scritti importanti contributi sul piano gnoseologico ed epistemologico, dal momento che il suo principale campo d'indagine fu prevalentemente lo studio dei sistemi morali, possiamo affermare senza dubbio che sia il Neokantismo che il Positivismo di fine ottocento costituirono il nucleo di fondo della sua posizione teoretica, da cui svilupp\u00f2 la sua impostazione metodologica e filosofica.\nIl positivismo, in particolare, \u00e8 stato il primo grande sistema filosofico con cui si \u00e8 misurato nella prima fase della sua elaborazione concettuale, ed ha costituito per molto tempo la sua principale fonte di riflessione. Tuttavia a partire da uno studio critico del pensiero del filosofo inglese H. Spencer, molto ammirato dai positivisti dell'epoca per la sua impostazione metodologica, Juvalta sar\u00e0 costretto a prendere presto le distanze da una siffatta visione della morale. I motivi di questa rottura sono da imputare principalmente al suo fermo rifiuto di accogliere come sostenibile la pretesa positivistica di fondare l'etica su basi e presupposti scientifici, ampiamente auspicata invece dal filosofo inglese negli scritti aventi per argomento l'etica.\n\u201cIl giudizio con il quale si afferma il valore di un oggetto \u00e8 diverso e non deducibile dal giudizio col quale ne afferma l'esistenza o la possibilit\u00e0 o la connessione modale o condizionale con altri soggetti. Apprendere come le cose sono, \u00e8 tutt'altra cosa dal valutarle\u201d.\nSecondo Juvalta, dal momento che la finalit\u00e0 dell'etica si concreta nella costruzione di teorie morali ed in particolare di coerenti sistemi di valori morali, il giudizio che sta alla base di una qualsivoglia teoria etica deve configurarsi come \u201cun giudizio originario\u201d che ha una natura eminentemente etica, quindi non scientifica (come volevano Spencer e i positivisti) n\u00e9 tantomeno metafisica (come volevano la gran parte delle filosofie che si rifacevano ad una tradizione fondazionalista). Se per\u00f2 una etica scientifica appare insostenibile per il motivo dell'indebita derivazione dei giudizi di valore, di natura morale, da giudizi scientifici, di natura fattuale, \u00e8 indubbio che la costruzione di ogni sistema morale debba essere condotta con criteri di scientificit\u00e0. Nella misura in cui ogni teoria \u00e8 basata su criteri logico \u2013 deduttivi e viene definita dalle relazioni logiche che intrattengono in essa i propri elementi costitutivi, cos\u00ec anche la costruzione di sistemi etici deve seguire la stessa metodologia e mostrare possibilmente l'identica costruzione formale. Questi sistemi di valori hanno l'obbligo di mantenere al loro interno un imprescindibile grado di coerenza, se vogliono risultare sostenibili ed essere cos\u00ec accettati dalla ragione. Quando Juvalta parla di scienza dell'etica lo fa proprio pensando a questo carattere logico \u2013 deduttivo dei valori all'interno di un sistema; in particolare egli vede garantita la scientificit\u00e0 di un sistema morale nella misura in cui un coerente insieme di valori viene rigorosamente derivato da un postulato di valore morale capace di fungere da premessa all'intero sistema.\nAvvicinamento al neokantismo.\nUna volta prese le distanze dai positivisti di fine ottocento, Juvalta si avviciner\u00e0 successivamente al Kantismo; in particolare accoglier\u00e0, anche se con alcune riserve, molte delle posizioni assunte dal cosiddetto Neokantismo, il movimento di pensiero di inizio novecento che aveva come obiettivo la rivalutazione piena del filosofo di Konisberg riadattando i contenuti del suo pensiero ad esigenze e problematiche tipiche della contemporaneit\u00e0. Juvalta vede in Kant il pi\u00f9 grande filosofo della modernit\u00e0, colui che meglio di qualsiasi altro pensatore ha saputo cogliere il vero senso dell'autonomia della morale, svincolando per sempre l'etica dai saperi di natura conoscitiva, i quali, proprio in quanto si rivolgono all'ambito fenomenico, non riescono a coglier interamente tutto ci\u00f2 che ha a che fare con la sfera dei valori (come per esempio la scienza e in generale l'ambito teoretico).\n\u201cL'indipendenza e l'indeducibilit\u00e0 dei valori morali da qualsiasi speculazione teoretica fu, come tutti sanno, riconosciuta e affermata, nella forma pi\u00f9 esplicita e con grandissimo vigore dal Kant.\u201d\nL'autonomia dell'etica.\nKant ha avuto il grande merito, secondo Juvalta, di consegnare alla morale uno speciale statuto di autonomia e di indipendenza. Per Juvalta la morale deve necessariamente esprimere questo suo carattere di autonomia e di \u201cautoassiomaticit\u00e0\u201d per poter continuare ad essere coerente e allo stesso tempo attendibile sotto il profilo puramente teorico. Abbracciare l'idea di autonomia della morale significa, prima di tutto, accettare una visione antifondazionalista dell'etica. Se volessimo condensare questa idea autonomista in una sintetica enunciazione potremo dire che l'etica non pu\u00f2 prendere le mosse che da se stessa. Ogni tentativo di fondare una teoria etica su ambiti del sapere diversi da quello morale, finisce con il configurarsi come un'indebita pretesa di intromissione da parte di chi si illude di derivare un contenuto di valore morale da una premessa fattuale o metafisica o estetica. Alla base di un sistema coerente di valori, cio\u00e8 un sistema morale costruito deduttivamente, deve esserci un postulato originario di natura etica e non di natura teoretica o peggio ancora metafisica, e questo per questioni eminentemente logico \u2013 analitiche, che impongono ad ogni sistema coerente di evitare la fallacia logica della Petitio principii, cio\u00e8 l'errore di voler caparbiamente dimostrare ci\u00f2 che invece abbiamo gi\u00e0 implicitamente accettato nelle premesse. \nUna volta riconosciuto il contenuto di quel postulato morale e pensato come un valore che pu\u00f2 essere vissuto ed accettato da un soggetto agente e concreto, allora si creano i presupposti di base perch\u00e9 una coscienza riconosca in esso un'intrinseca validit\u00e0, che trova una sua precisa giustificazione solo a partire dalla sua intima natura assiologica. \u00c8 proprio questo suo riferimento al contenuto di valore morale che costringe Juvalta a rivedere i limiti di una filosofia morale incardinata su binari formalistici e a non accettare tout court la filosofia morale di Kant.\nL'ambito della giustificazione e l'ambito esecutivo.\nAssumere come principi della ricerca etica l'autonomia, l'antifondazionalismo, l'antiformalismo porter\u00e0 Juvalta a distinguere l'ambito della giustificazione, cio\u00e8 il momento riflessivo che ci vede impegnati nella ricerca di ragioni che possano difendere razionalmente la scelta dei nostri fini e dei nostri valori, dall'ambito esecutivo che invece coinvolge il momento motivazionale dell'azione ed \u00e8 fortemente condizionato da elementi contingenti legati al momento storico, sociale e culturale nel quale gli uomini si trovano ad agire. Con un atteggiamento tipicamente moderno Juvalta difender\u00e0 la possibilit\u00e0 dell'esistenza di una pluralit\u00e0 di fini morali sia sul piano teorico che pratico, e con la stessa energia cercher\u00e0 di trovare una soluzione per definire le precondizioni teoriche che rendano possibile una compatibilit\u00e0 tra i diversi valori.\nIl vecchio e il nuovo problema della morale.\nLa modernit\u00e0 ha definito un passaggio epocale e pieno di tensione nel campo della filosofia morale ed ha segnato il tramonto di un'unica, grande e coerente visione dell'etica. Con l'avvento dell'epoca moderna si \u00e8 fatta strada l'idea del tutto legittima dell'accettazione di differenti sistemi di valori e di diverse visioni del mondo, i quali trovano, da questo momento, una loro precisa dignit\u00e0 e legittimit\u00e0 in virt\u00f9 delle ragioni che le diverse dottrine filosofiche hanno saputo elaborare in favore della loro sostenibilit\u00e0. Juvalta invita a prendere coscienza di questo cambiamento di prospettiva e a considerarlo, asetticamente, come un passaggio dal vecchio problema della morale, in cui il fine principale era la ricerca di una fondazione dell'etica e di una giustificazione dell'esigenza del bisogno di moralit\u00e0 all'interno di ogni coscienza, al nuovo problema della morale riassumibile nella domanda; come possiamo decidere i beni e i valori desiderabili in s\u00e9 una volta che abbiamo accertato l'esistenza di una pluralit\u00e0 dei postulati di valutazione morale?\nLa scelta del fine supremo e i limiti del razionalismo etico.\nJuvalta vede nel momento della determinazione della scelta del fine supremo, il cui contenuto costituisce la base per il postulato di valore primario, il principale limite del razionalismo etico. La razionalit\u00e0 pu\u00f2 solamente giustificare, cio\u00e8 portare ragionamenti a favore di una tesi, o stabilire relazioni e deduzioni tra elementi di un sistema, in questo caso valori, che sono legati dalla loro stessa natura; ma essa non pu\u00f2 imporre i fini. La razionalit\u00e0 accetta, per cos\u00ec dire, il giudizio di valore morale come un dato, ma non lo pu\u00f2 stabilire lei in via preliminare perch\u00e9 nel campo etico la razionalit\u00e0 non riesce a cogliere interamente la natura dei nostri giudizi di valore.\n\u201cla ragione per quanto si faccia non d\u00e0 valori; la ragione esige la coerenza; teorica: dei giudizi fra di loro e con i principi e i dati su cui si fondano; pratica: delle valutazioni derivate e mediate con le valutazioni direttamente o postulate, e delle azioni con le valutazioni.\u201d\n\u201c\u2026le valutazioni sono, come espressioni di una esperienza interiore sui generis, valide di per s\u00e9\u2026\u201d\nI valori ultimi di Libert\u00e0 e Giustizia.\nTuttavia il messaggio di Juvalta contiene anche un aspetto propositivo, non secondario. Anche se esiste una pluralit\u00e0 di valori che la coscienza pu\u00f2 scegliere come fini, i quali si costituiscono come le linee guida della nostra condotta individuale, una volta adottato il criterio razionale di universalizzazione dei valori \u00e8 possibile intuire che le scelte si riducono rispetto a quelle che la ragione pu\u00f2 immaginare come possibili e, soprattutto, viene meno la completa arbitrariet\u00e0 della scelta originaria. Juvalta \u00e8 convinto che due valori su tutti debbano essere visti come i fini supremi su cui improntare la nostra vita e organizzare le nostre societ\u00e0, vale a dire i valori di libert\u00e0 e giustizia. Libert\u00e0 e giustizia costituiscono le precondizioni della vita morale e gli unici valori, tra quelli possibili, che risultano universalizzabili; essi sono le sole precondizioni che permettono ad ogni essere umano di realizzare il proprio fine e di raggiungere i propri beni (valori), in vista di una totale e piena realizzazione della natura umana, senza limitare la ricerca della moralit\u00e0 degli altri membri della societ\u00e0. Libert\u00e0 e giustizia rappresentano per cos\u00ec dire i cardini di ogni sistema morale con i quali poter impostare se non un vero e proprio ripensamento di ogni pratica umana almeno una profonda critica ai modelli di societ\u00e0 dominanti quali l'individualismo liberale, l'autoritarismo o la proposta socialista.\n\u201cLa libert\u00e0 esprime l'esigenza delle condizioni soggettive necessarie a fare dell'uomo una persona padrona di s\u00e9 di fronte a s\u00e9 e di fronte ad ogni altra persona; la giustizia esprime l'esigenza delle condizioni obbiettive necessarie all'esercizio universalmente efficace di questa libert\u00e0.\u201d\nOpere.\nJuvalta non fu un pensatore sistematico e non cerc\u00f2 mai di definire un sistema filosofico che rendesse ragione dell'organicit\u00e0 del suo pensiero. Egli era sostanzialmente contrario a ingabbiare la riflessione filosofica in grandi narrazioni o in arbitrari sistemi, dal momento che era fermamente convinto che il pensiero soprattutto etico sfuggisse per cos\u00ec dire all'idea di sistematicit\u00e0 e organicit\u00e0 che aveva cos\u00ec profondamente caratterizzato la maggior parte del lavoro filosofico ottocentesco. Per questo motivo non troveremo dunque un corpus di studi juvaltiano che si configuri come summa del suo pensiero. D'altra parte questo non significa che non esiste un'evoluzione all'interno della sua riflessione, o che la sua proposta nel campo della filosofia morale non trovi una sua coerenza e una struttura di fondo ben definita. La sua produzione si caratterizza per essere organizzata in una serie di articoli apparsi nelle riviste di filosofia italiane pi\u00f9 apprezzabili di inizio novecento. Tutti gli articoli pi\u00f9 significativi sono stati poi raccolti nel volume I limiti del razionalismo etico, curato dal suo allievo Ludovico Geymonat. Tra saggi contenuti nel volume vale la pena ricordare alcuni importanti lavori che hanno segnato lo sviluppo del pensiero di Juvalta:\nE. Juvalta, \"I limiti del razionalismo etico\", a cura di L. Geymonat, Einuadi, Torino 1945.\nIl volume raccoglie i seguenti saggi:"}
{"id": "3036525", "revid": "721282", "url": "https://it.wikipedia.org/wiki?curid=3036525", "title": "Satellite of Love", "text": "Satellite Of Love \u00e8 un brano musicale scritto dall'artista statunitense Lou Reed e pubblicato negli Stati Uniti come 45 giri nel maggio 1973.\nSettima traccia e terzo singolo estratto dall'album \"Transformer\", \u00e8 uno dei brani pi\u00f9 conosciuti del repertorio da solista di Lou Reed, anche se all'epoca non riscosse molto successo e solo in seguito \u00e8 diventato un classico dal vivo e nelle raccolte di greatest hits.\nDue mesi prima dell'uscita del singolo, \"Satellite of Love\" era stato il lato B di \"Vicious\", pubblicato su 45 giri nel Regno Unito.\nIl brano.\nLou Reed scrisse \"Satellite of Love\" nel 1970, quando ancora militava nei Velvet Underground. Il musicista Doug Yule, che nel 1968 prese il posto di John Cale nella band, in un'intervista del 2005 ricordava che Reed gli parl\u00f2 della canzone nell'estate del 1970 durante un viaggio in limousine con il manager Steve Sesnick: \u00abSteve era l\u00ec che continuava a ripetere che avevamo bisogno di airplay, e Lou disse \"Ho questa canzone, \"Satellite of Love\"\" e ricord\u00f2 il satellite che avevano appena lanciato, una cosa di cui parlavano molto sui giornali all'epoca perch\u00e9 c'era la corsa allo spazio, e Steve disse \"S\u00ec, s\u00ec che lo faremo!\u00bb\nI Velvet Underground registrarono un demo di l\u00ec a breve, durante le sessioni di \"Loaded\", ma il brano venne escluso dall'album ed \u00e8 tornato alla luce nel box set \"Peel Slowly and See\" del 1995 e nella riedizione di \"Loaded\" del 1997.\nIl brano descrive le riflessioni di un uomo che osserva il lancio di un satellite in televisione e della sensazione che nel contempo prova, come ha spiegato Lou Reed, come del \"peggior tipo di gelosia\" verso la sua ragazza infedele.\nNel demo del 1970, i nomi \"Harry, Mark, and John\" erano sostituiti da \"Winkin, Blinkin, and Nod\", personaggi dell'omonima poesia scritta nel 1889 dall'americano Eugene Field conosciuta anche come \"Dutch Lullaby\". Durante un'intervista Lou Reed ha affermato: \u00abGes\u00f9, meglio lasciar perdere. Ovviamente non volevo usare nomi reali. Probabilmente volevo essere sicuro che non stavo usando un nome che significava realmente qualcosa per me\u00bb.\nAlla registrazione del singolo contribu\u00ec ai cori anche David Bowie, co-produttore e autore dell'arrangiamento insieme a Mick Ronson. A tale proposito Reed ha detto dell'artista britannico: \u00abHa un senso melodico che \u00e8 ben al di sopra di chiunque altro nel rock &amp; roll. La maggior parte delle persone non avrebbero potuto cantare alcune delle sue melodie. Riesce a raggiungere delle note davvero alte. Prendete \"Satellite of Love\" del mio album \"Transformer\". C'\u00e8 una parte proprio alla fine dove la sua voce riesce a spingersi al massimo. \u00c8 favoloso\u00bb.\nPubblicazioni successive.\n\"Satellite of Love\" \u00e8 stata pubblicata di nuovo negli Stati Uniti il 17 aprile 2010, stavolta con \"Vicious\" come lato B.\nIl brano si trova in numerose raccolte di greatest hits e in alcuni album live:\nVersioni dal vivo si trovano anche nei video album:\nSatellite of Love '04.\nNel luglio 2004 \u00e8 stata pubblicata una nuova versione intitolata \"Satellite of Love '04\", in vari formati che includevano due differenti remix del brano originale effettuati da The Dab Hands (il trio Leo Elstob, Mark Wilkinson e Richard Searle), e da Groovefinder (alias Barry Barnett). Sono state anche realizzate due varianti del suo videoclip ufficiale, ovvero una parodia animata della corsa spaziale.\nAlcune versioni includevano inoltre un nuovo remix di \"Walk on the Wild Side\" effettuato da Alessio Bertallot e un video animato di \"Satellite of Love\" diretto da Sam Brady.\nIl singolo ha raggiunto il 10\u00ba posto nella Official Singles Chart il 31 luglio 2004.\nCover.\nCover di Morrissey.\nMorrissey ha registrato \"Satellite Of Love\" dal vivo il 25 novembre 2011 alla Chelsea Ballroom del Cosmopolitan di Las Vegas. Il 2 dicembre 2013, pochi mesi dopo la morte di Lou Reed, la cover \u00e8 stata distribuita in download digitale e il 28 gennaio 2014 in vinile, in versione 7\" e 12\".\nLe varie versioni includevano altre tracce registrate a Londra il 4 luglio 2008 durante un'esibizione a Hyde Park, tra cui \"Vicar in a Tutu\" degli Smiths e la cover di \"You Say You Don't Love Me\" dei Buzzcocks.\nIl singolo ha raggiunto il 1\u00ba posto nella classifica delle vendite della rivista statunitense \"Billboard\" il 15 febbraio 2014.\nAltre cover.\nTra gli altri artisti che hanno pubblicato una cover:"}
{"id": "3036528", "revid": "2033069", "url": "https://it.wikipedia.org/wiki?curid=3036528", "title": "Trauma Center (serie televisiva)", "text": "Trauma Center \u00e8 una serie televisiva statunitense, prodotta nel 1983 dalla 20th Century Fox Television e nata come spin-off del telefilm \" Professione pericolo \".\n&lt;br&gt;Tra i protagonisti della serie, diretta da Don Medford, figurano James Naughton, Lou Ferrigno, Alfie Wise e Jack Bannon.\nDella serie fu prodotta una sola stagione, per un totale di 13 episodi.\n&lt;br&gt;Negli Stati Uniti, la serie venne trasmessa sull'emittente televisiva ABC dal 22 settembre al dicembre del 1983. In Italia, and\u00f2 in onda per la prima volta su Canale 5, per poi essere replicata da Tele Monte Carlo.\nDescrizione.\nProtagonista della serie \u00e8 una squadra di medici e paramedici del \"McKee General Hospital\", pronti ad intervernire nelle situazioni pi\u00f9 disparate ed estreme per tentare di salvare vite umane coinvolte in gravi incidenti, operando sempre sul filo del rasoio e dovendo compiere scelte talvolta difficili.\n&lt;br&gt;A capo della squadra vi \u00e8 il Dott. Michael Royce detto \"Cutter\" (interpretato da James Naughton), medico chirurgo. Completano la squadra, oltre agli altri chirurghi dell'ospedale, i paramedici Buck Williams (Jack Bannon), che opera stando alla cabina di comando di un elicottero, John Six (Lou Ferrigno) e Sidney \"Hatter\" Pacelli (Alfie Wise)."}
{"id": "3036529", "revid": "363629", "url": "https://it.wikipedia.org/wiki?curid=3036529", "title": "Trauma center", "text": ""}
{"id": "3036533", "revid": "76963", "url": "https://it.wikipedia.org/wiki?curid=3036533", "title": "Deanna Russo", "text": "Carriera.\nHa recitato nel 2008 nella serie televisiva della NBC \"Knight Rider\" come Sarah Graiman, la figlia del creatore di KITT.\nDeanna Russo \u00e8 soprattutto nota per il ruolo della dottoressa Logan Armstrong nella soap opera \"Febbre d'amore\". Ha interpretato ruoli minori in \"Streghe\", \"CSI - Scena del crimine\", \"\", \"How I Met Your Mother\", \"NCIS - Unit\u00e0 anticrimine\" e \"Gossip Girl\". Nel 2006 ha recitato nel film \"Rest Stop\" nel ruolo di Tracy Kress. Ha preso parte nel 2008 al film \"Ghost Voyage\" e ha diretto il cortometraggio comico \"A Taste of Kream\". \u00c8 apparsa in numerosi spot pubblicitari per la Ford, Axe e Disney. Uno dei suoi clip per Axe \u00e8 stato scelto come \"Funniest Commercials of 2007\".\nInoltre \u00e8 comparsa su molte riviste ed \u00e8 stata \"Babe of the Month\" nel dicembre 2007 per Playboy. Ha anche recitato in \"Believers\" con Johnny Messner."}
{"id": "3036546", "revid": "1305772", "url": "https://it.wikipedia.org/wiki?curid=3036546", "title": "StarTopia", "text": "StarTopia \u00e8 un videogioco di tipo gestionale e God game con paesaggio, unit\u00e0 e strutture 3D, ambientato in un ipotetico futuro su di una grande base spaziale dove ci si deve occupare del suo sviluppo economico e del benessere di varie specie di alieni. \u00c8 stato sviluppato da Mucky Foot Productions e distribuito nell'anno 2001.\n\"StarTopia\" trae ispirazione da alcune opere di fantascientifiche come \"\" (l'assistente del giocatore, \"VAL\", \u00e8 una parodia di \"HAL 9000\").\nModalit\u00e0 di gioco.\n\"StarTopia\" propone un gameplay a met\u00e0 tra il God game e lo Strategico in tempo reale. Al giocatore \u00e8 affidato il delicato compito di occuparsi della gestione di una base spaziale, costruendo importanti edifici, mantenendo alto l'umore dei visitatori ed annientando rivali e spie nemiche.\nIl giocatore ha il potere di teletrasportare la maggior parte degli oggetti visibili.\nLa valuta utilizzata nel gioco \u00e8 l'Energia (o \"E\"), che pu\u00f2 essere ripristinata attuando il riciclaggio di rifiuti o completando incarichi occasionali (come riabilitare dei criminali che giungono sulla base o guarire dei pazienti). L'Energia \u00e8 necessaria per acquistare i \"pacchetti\" che contengono gli edifici (blu), le tecnologie (verdi) e i droidi Scuzzer (gialli), o per sbloccare i segmenti della base aprendo le paratie, e consentendo quindi al giocatore di espandersi. Tuttavia, alcuni segmenti possono essere in mano a dei nemici, e dovranno essere conquistati ingaggiando una guerra. Ogni visitatore alieno che giunge sulla base pu\u00f2 essere \"interrogato\" dal giocatore per conoscere i suoi bisogni (il visitatore si esprimer\u00e0 a gesti: far\u00e0 cenno di no, far\u00e0 cenno con la mano per dire \"cos\u00ec cos\u00ec\" o annuir\u00e0 arrabbiato), e pu\u00f2 essere assunto come impiegato per garantire la funzionalit\u00e0 degli edifici. Sono presenti tre modalit\u00e0: \"Missioni\", \"Libera\" o \"Multiplayer\". Nella modalit\u00e0 \"Missioni\" il giocatore sar\u00e0 chiamato a svolgere una serie di missioni. Gli edifici da costruire e le azioni che potr\u00e0 compiere saranno per\u00f2 limitate. Nella modalit\u00e0 \"Libera\", il giocatore potr\u00e0 gestire la propria base spaziale senza dover seguire un determinato obiettivo, selezionando anche i parametri per la partita. Nella modalit\u00e0 \"Multiplayer\", infine, si competer\u00e0 con altri giocatori cercando di vincere degli scenari. Il Multiplayer \u00e8 disponibile in LAN o Internet.\nPersonaggi.\nVisitatori.\nLa maggior parte dei visitatori \u00e8 predisposta per svolgere un determinato impiego.\nDroni.\nNella stazione spaziale sono utilizzati dei droni chiamati \"Scuzzer\" che svolgono operazioni di costruzione, pulizia, riparazione degli edifici o di effettuare il riciclaggio dei rifiuti. Vi sono anche \"Scuzzer di sicurezza\" in grado di proteggere la stazione spaziale da minacce quali spie, creature pericolose e visitatori malfamati."}
{"id": "3036550", "revid": "287204", "url": "https://it.wikipedia.org/wiki?curid=3036550", "title": "Idrottsf\u00f6reningen Kamraterna i \u00c5bo", "text": "L'Idrottsf\u00f6reningen Kamraterna i \u00c5bo, abbreviato in \u00c5bo IFK o \u00c5IFK, \u00e8 una societ\u00e0 polisportiva finlandese con sede a Turku. Fondata nel 1908, la societ\u00e0 comprende la sezione di calcio, di pallamano, di atletica leggera e di bowling.\nCalcio.\nLa sezione calcistica vanta la conquista di 3 titoli nazionali, vinti tra gli anni dieci e gli anni venti del XX secolo, una Coppa di Finlandia, conquistata nel 1966, ed una partecipazione alla Coppa delle Coppe. Nella stagione 2016 partecipa al campionato di Kolmonen, quarta serie del campionato finlandese di calcio.\nStoria.\nFondato nel 1908, l'\u00c5IFK vinse il suo primo campionato nel 1910, vincendo la finale per il titolo sul Reipas Viipuri. Dopo aver perso la finale per il titolo per cinque volte, l'\u00c5IFK vinse il suo secondo titolo nel 1920 e il terzo titolo nel 1924, vincendo in entrambi i casi la finale contro l'HPS. Nel 1930 l'\u00c5IFK era una delle otto squadre che partecip\u00f2 alla prima edizione della Mestaruussarja nel formato di campionato, concludendo all'ultimo posto e retrocedendo. Dopo un solo anno di assenza torn\u00f2 in Mestaruussarja nel 1932 e vi rimase per quattro stagioni fino al 1935. Dopo quasi trent'anni passati nelle serie inferiori l'\u00c5IFK torn\u00f2 in massima serie nel 1963, disputando altre quattro stagioni in cinque anni. Nel 1965 vinse la Suomen Cup per la prima volta, vincendo la finale per 1-0 sui concittadini del TPS. Grazie a questo successo partecip\u00f2 alla Coppa delle Coppe 1966-1967, venendo subito eliminato dal Servette.\nAltri sport.\nLa sezione pallamano del club presenta due squadre, maschile e femminile, al massimo livello nazionale. In precedenza ha militato ai massimi livelli anche la squadra di hockey su ghiaccio, ora sciolta. Le attivit\u00e0 sportive del club sono calcio, pallamano, atletica leggera e bowling."}
{"id": "3036552", "revid": "43204", "url": "https://it.wikipedia.org/wiki?curid=3036552", "title": "AIFK Turku", "text": ""}
{"id": "3036558", "revid": "352448", "url": "https://it.wikipedia.org/wiki?curid=3036558", "title": "Folchetto de Romans", "text": ""}
{"id": "3036565", "revid": "767487", "url": "https://it.wikipedia.org/wiki?curid=3036565", "title": "ITF Women's Circuit 2010", "text": "L'ITF Women's Circuit 2010 \u00e8 stata una serie di tornei gestita dall'organo internazionale del tennis, l'ITF. Lo scopo di questi tornei \u00e8 quello di permettere, in particolare alle giovani tenniste, di migliorare la loro classifica per giocare in tornei pi\u00f9 importanti. L'ITF Women's Circuit comprende tornei che hanno montepremi che vanno dai 10.000 ai 100.000 dollari.\nCalendario.\nQui di seguito \u00e8 presentato il calendario dell'ITF Women's Circuit 2010:\nDistribuzione dei punti.\n\"+H\" indica l'ospitalit\u00e0."}
{"id": "3036568", "revid": "235890", "url": "https://it.wikipedia.org/wiki?curid=3036568", "title": "Stemm", "text": ""}
{"id": "3036573", "revid": "415370", "url": "https://it.wikipedia.org/wiki?curid=3036573", "title": "Chiesa di Ges\u00f9 Cristo dei Santi degli ultimi giorni", "text": ""}
{"id": "3036575", "revid": "767487", "url": "https://it.wikipedia.org/wiki?curid=3036575", "title": "Antonello da Caserta", "text": "Biografia.\nAll'inizio del XX secolo, Nino Pirrotta ipotizz\u00f2 che Antonello fosse stato un compositore napoletano, ma la maggior parte delle sue opere sono inserite in manoscritti superstiti dell'Italia del nord. Alcune allusioni nei suoi testi suggeriscono che pu\u00f2 aver lavorato presso la famiglia dei Visconti a Milano intorno alla fine del XV secolo, mentre alcuni documenti d'archivio lo collocherebbero a Pavia nel 1402. Antonello era un monaco, anche se l'ordine a cui apparteneva non ci \u00e8 noto. Scrisse sia in lingua francese sia in lingua italiana. Le sue composizioni pi\u00f9 importanti sono i madrigali, composizioni vocali molto in voga a quell'epoca. Essi per\u00f2 non sono le uniche composizioni da lui create; infatti troviamo la \"parfaite Beaut\u00e9\" da Machaut, questo \u00e8 l'unico superstite di impostazione musicale su una poesia di Machaut. Egli era fortemente influenzato dai modelli musicali francesi dando vita ad uno dei primi esempi di modello musicale italiano. Una delle sue ballate riprende fortemente lo stile di Jehan Vaillant, un compositore attivo a Parigi. Ha anche fatto uso di segni di misura irregolari, che si trovano in pochi altri manoscritti. Utilizz\u00f2 anche ritmi proporzionali in alcune ballate, un metodo che divenne pi\u00f9 popolare nei periodi successivi. Le sue opere italiane tendono ad essere pi\u00f9 semplici, soprattutto le ballate. Sia le sue opere in francese che in italiano, racchiudono le tematiche dello stile dell'amor cortese.\nOpere in francese.\n(Tutte a tre voci) \nOpere in italiano.\n(Tutte a due voci) "}
{"id": "3036576", "revid": "122246", "url": "https://it.wikipedia.org/wiki?curid=3036576", "title": "Formazioni di Serie A1 femminile FIPAV 2002-2003", "text": "Formazioni delle squadre di pallavolo partecipanti alla stagione 2002-2003 del campionato di serie A1."}
{"id": "3036577", "revid": "1534511", "url": "https://it.wikipedia.org/wiki?curid=3036577", "title": "Conservatorio Niccol\u00f2 Paganini", "text": "Il Conservatorio Niccol\u00f2 Paganini \u00e8 un istituto superiore di studi musicali fondato a Genova nel 1829.\nIntitolato all'omonimo compositore, \u00e8 inserito nella rete nazionale dell'alta formazione artistica del MIUR. Promotore e capofila del Polo del Mediterraneo per le arti, \u00e8 anche membro dell'Associazione Europea dei Conservatori e della rete ECUME - Echanges Culturels en M\u00e9diterran\u00e9e.\nStoria.\nIstituito dapprima come \"Scuola gratuita di canto\" (1829) per la formazione di coristi per il teatro Carlo Felice, da poco inaugurato e successivamente denominato \"Civico Istituto Musicale\", l'attuale Conservatorio di Genova fu intitolato a Niccol\u00f2 Paganini nel 1904. Nel 1930 venne parificato ai conservatori statali, mentre dal 1974 \u00e8 a tutti gli effetti un conservatorio statale. Dal 1972 ha sede nella villa Sauli Bombrini Doria, nel quartiere di Albaro.\nNella storia di questa istituzione, numerosi sono stati i trasferimenti; dalla prima sede nel centro storico la \"Scuola gratuita di canto\" fu trasferita nell'ex monastero delle Grazie; chiusa per difficolt\u00e0 finanziarie nel 1849 fu acquistata e riaperta dal comune di Genova. Nel 1866 un nuovo trasloco, nel convento dei padri filippini di via Lomellini. L'allora \"Liceo Musicale Niccol\u00f2 Paganini\" nel 1936 fu trasferito una prima volta in Albaro, nella villa Raggio, poi nell'immediato dopoguerra trov\u00f2 temporaneamente ospitalit\u00e0 nel palazzo della Meridiana ed infine dal 1972 si trova nell'attuale sede nella villa Sauli Bombrini Doria, in via Albaro 36.\nBiblioteca.\nCostituita inizialmente attraverso lasciti e donazioni, la Biblioteca consta di un cospicuo Fondo moderno, di circa 50 000 unit\u00e0 bibliografiche, e di un importante Fondo antico, di circa 4 000 unit\u00e0, catalogato da Salvatore Pintacuda e di cui \u00e8 stata recentemente iniziata la digitalizzazione. Insieme a manoscritti e stampe dei secoli XVI-XIX, si segnala il fondamentale \"corpus\" delle lettere paganiniane oltre che il \"Libro Mastro dei conti\" di Paganini.\nAttivit\u00e0.\nParallelamente alla rigorosa attivit\u00e0 didattica che si avvale della competenza di un qualificato corpo docente o a contratto e della partecipazione di numerosi professionisti ospiti, il Conservatorio di Genova ha sviluppato importanti contatti con istituzioni locali, nazionali ed estere al fine di realizzare progetti didattico-artistico, con e per gli studenti, in ambiti di indiscusso valore: si segnalano la presenza in tutte le principali manifestazioni musicali e culturali della Liguria, la collaborazione con il Teatro Carlo Felice, con Casa Paganini, con l'Accademia ligustica di belle arti, con la Giovine Orchestra Genovese e con l'Universit\u00e0 degli Studi di Genova, la partecipazione dal 2006 al Festival della scienza, l'organizzazione dal 2005 del Premio nazionale delle Arti, la partecipazione a progetti (Art &amp; Design Institutes Network Project, MetaMorfologie musicali, ...) finanziati dal Governo italiano o dalla Comunit\u00e0 europea, l'organizzazione di un festival musicale specificamente dedicato agli studenti dei conservatori europei (Antichi cortili giovani talenti, dal 2008), l'organizzazione dell'incontro annuale dei conservatori del Mediterraneo (1999, 2004 e 2010), le numerose trasferte all'estero (Francia, Germania, Croazia, Grecia, Tunisia, Algeria, Siria, Russia, Ucraina), la presenza nell'Orchestra Nazionale dei Conservatori Italiani a cui il Conservatorio di Genova ha partecipato sin dai primordi, organizzando il primo evento il 27 settembre 2008.\nDidattica.\nIl conservatorio di Genova rilascia diplomi accademici di primo e di secondo livello. L'accesso, a numero chiuso, avviene in seguito a un esame. L'Istituto \u00e8 suddiviso nei seguenti dipartimenti:"}
{"id": "3036579", "revid": "76963", "url": "https://it.wikipedia.org/wiki?curid=3036579", "title": "Kristin Minter", "text": "Ha preso parte a numerose serie televisive, in particolare in \"E.R. - Medici in prima linea\" nel ruolo di Randi Fronczak per 72 episodi dal 1995 al 2003. Fra le altre serie televisive a cui ha partecipato ricordiamo \"Crossing Jordan\" (2005), \"Dirt\" (2007), \"Highlander\" (1995-1996), \"Providence\" (2001) e \"Nip/Tuck\" (2009). Il suo primo ruolo importante risale al 1990 nella serie televisiva \"Brillantina\", nello stesso anno arriva sul grande schermo nel film \"Mamma, ho perso l'aereo\" nel ruolo di Heather McCallister. Nel 2004 ha prestato la sua voce al videogioco \"Halo 2\"."}
{"id": "3036582", "revid": "287204", "url": "https://it.wikipedia.org/wiki?curid=3036582", "title": "Reuniclus", "text": ""}
{"id": "3036583", "revid": "287204", "url": "https://it.wikipedia.org/wiki?curid=3036583", "title": "Gothitelle", "text": ""}
{"id": "3036584", "revid": "287204", "url": "https://it.wikipedia.org/wiki?curid=3036584", "title": "Axew", "text": ""}
{"id": "3036586", "revid": "287204", "url": "https://it.wikipedia.org/wiki?curid=3036586", "title": "Tranquill", "text": ""}
{"id": "3036587", "revid": "287204", "url": "https://it.wikipedia.org/wiki?curid=3036587", "title": "Patrat", "text": ""}
{"id": "3036588", "revid": "108894457", "url": "https://it.wikipedia.org/wiki?curid=3036588", "title": "Il migliore (romanzo)", "text": "Il migliore (\"The Natural\") \u00e8 un romanzo di Bernard Malamud pubblicato nel 1952.\nDiviso in 2 capitoli (\"Preliminari\" e \"Alla battuta!\"), il romanzo narra di un giocatore di baseball (Roy Hobbs) che per colpa di una donna non riesce ad entrare in massima serie. A distanza di anni, il protagonista vuole chiudere i giochi. Tema dominante \u00e8 la voglia di riscatto individuale del protagonista, che scivola e si confonde nella voglia riscatto di un'intera generazione di americani."}
{"id": "3036591", "revid": "324090", "url": "https://it.wikipedia.org/wiki?curid=3036591", "title": "Incompetenza", "text": ""}
{"id": "3036598", "revid": "131358", "url": "https://it.wikipedia.org/wiki?curid=3036598", "title": "Atletico Roma", "text": ""}
{"id": "3036599", "revid": "1305772", "url": "https://it.wikipedia.org/wiki?curid=3036599", "title": "Celso Maria Poncini", "text": "Biografia.\nDopo la laurea in legge, si distinse per il suo coraggio durante la Prima Guerra Mondiale, alla quale partecip\u00f2 nel corpo dei Granatieri di Sardegna, partendo come volontario a sedici anni. Ottimo fotografo, scatt\u00f2 una serie di suggestive immagini durante un viaggio in Somalia ed Eritrea effettuato tra il 1925 e il 1926.\n\u00c8 conosciuto soprattutto come autore di riviste musicali, alcune delle quali in dialetto piemontese, scritte negli anni trenta. Ad alcune di queste produzioni teatrali, di solito messe in scena dalla compagnia di Mario Casaleggio, hanno partecipato, agli esordi della loro carriera, personaggi dello spettacolo che sarebbero poi diventati famosi come Anna Magnani, Rina Morelli, Erminio Macario ed altri."}
{"id": "3036604", "revid": "599013", "url": "https://it.wikipedia.org/wiki?curid=3036604", "title": "Aristippo (disambigua)", "text": ""}
{"id": "3036607", "revid": "287204", "url": "https://it.wikipedia.org/wiki?curid=3036607", "title": "Antandroy", "text": "Gli Antandroy sono un popolo che vive nell'estremo sud del Madagascar. Gli appartenenti a questa etnia sono circa 696.000 e rappresentano il 5% della popolazione malgascia. Il nome \"Antandroy\", in lingua malgascia, significa \"quelli che abitano nelle spine\"."}
{"id": "3036612", "revid": "210936", "url": "https://it.wikipedia.org/wiki?curid=3036612", "title": "Presa al varco", "text": ""}
{"id": "3036614", "revid": "287204", "url": "https://it.wikipedia.org/wiki?curid=3036614", "title": "Tanala", "text": "I Tanala sono un popolo del Madagascar che vive nell'area di Ranomafana. Gli appartenenti a questa etnia sono circa 572.000 e rappresentano il 4% della popolazione malgascia. Il nome \"Tanala\", in lingua malgascia, significa \"gli abitanti della foresta\"."}
{"id": "3036616", "revid": "124651873", "url": "https://it.wikipedia.org/wiki?curid=3036616", "title": "Choi Yong-soo", "text": ""}
{"id": "3036622", "revid": "1173824", "url": "https://it.wikipedia.org/wiki?curid=3036622", "title": "Coalizione per fermare l'uso di bambini soldato", "text": "La coalizione per fermare l'uso di bambini soldato venne creata nel maggio del 1998 per promuovere l'adozione e l'adesione di \"legal standards\" (includendo anche un Protocollo Opzionale della Convenzione dei Diritti dei Bambini) nazionali, regionali ed internazionali che proibiscono il reclutamento e l'uso militare di qualsiasi persona con et\u00e0 inferiore ai 18 anni; questi principi vengono applicati a tutti gli eserciti ed a tutti i gruppi armati, sia governativi che non governativi.\nLa coalizione fu fondata da sei organizzazioni non governative internazionali:\nA queste successivamente si aggiunsero:"}
{"id": "3036625", "revid": "767487", "url": "https://it.wikipedia.org/wiki?curid=3036625", "title": "Sport Verein Blitz Breslau", "text": "Lo Sport Verein Blitz Breslau fu una societ\u00e0 calcistica della citt\u00e0 di Breslavia, quando la regione della Bassa Slesia, ora polacca, apparteneva all'Impero Tedesco.\nStoria.\nLa squadra fu fondata il 1\u00ba aprile 1897 dai membri di un antico club ciclistico, il \"Radverein Blitz Breslau\".\nIl \"SVB\", come veniva anche abbreviato, fu tra i membri fondatori della Federazione calcistica della Germania.\nUna divisione all'interno della societ\u00e0 port\u00f2, il 26 agosto 1901, alla fondazione dello \"Sport Club Schlesien Breslau\". Lo Sport Club vinse 4 titoli consecutivi della \"Verband Breslauer Ballspiel-Vereine\" (VBBB) tra il 1904 ed il 1907, che portarono alla partecipazione a due fasi finali del campionato nazionale come campione della \"S\u00fcdostdeutsche Fu\u00dfballverband\" (SOFV), nel 1906 e 1907, conclusesi con l'eliminazione ai quarti di finale.\nCi\u00f2 che rimaneva del club genitore, lo \"SV Blitz Breslau\" adott\u00f2 il nome \"Verein f\u00fcr Rasenspiel 1897 Breslau\" (abbreviato VfR 1897 Breslau) il 2 maggio 1907. Questo club successe nell'albo d'oro della VBBB allo Sport Club per tre anni consecutivi, tra il 1908 ed il 1910 e partecip\u00f2 come campione della SOFV alle fasi finali del campionato nazionale del 1908 e 1910. Anche il VfR usc\u00ec in entrambi i casi ai quarti.\nDiversi membri dello Sport Club lasciarono la societ\u00e0 nel 1919 andando a formare un dipartimento calcistio nella \"Turnverein Vorw\u00e4rts Breslau\". Questo club si fuse pi\u00f9 tardi con il \"1911 Krietern\" andando a formare il \"FV Rapide Breslau\" raggiungendo una semifinale nel campionato regionale della SOFV nel 1921. \"Sport Club\" e \"Rapid\" si riunirono nel 1924 nella \"Schlesien 01 Rapid Breslau\". Dal 1925 il nome venne modificato in \"Sport Club Schlesien Breslau\".\nNel 1934 arriv\u00f2 una nuova fusione, quando \"VfR\" e \"Sport Club\" si riunirono nella \"VfR Schlesien 1897 Breslau\". Il club si sciolse nel 1945 alla fine della Seconda guerra mondiale.\nOggi a Breslavia esiste una squadra chiamata \u015al\u0105sk Wroc\u0142aw, l'equivalente in lingua polacca del nome tedesco \"Schlesien Breslau\". Fondata nel 1946, non \u00e8 in alcun modo legata al precedente club tedesco."}
{"id": "3036626", "revid": "1633360", "url": "https://it.wikipedia.org/wiki?curid=3036626", "title": "Malaysian Shuffle", "text": "Il Malaysian Shuffle \u00e8 uno stile di ballo nato differenziandosi dal Melbourne Shuffle. Esso prevede il largo uso di una versione modificata del passo Running Man a discapito degli altri passi o \"step\" del Melbourne shuffle, raramente utilizzati e solo in una versione modificata e ridotta."}
{"id": "3036627", "revid": "43204", "url": "https://it.wikipedia.org/wiki?curid=3036627", "title": "VfR Schlesien Breslau", "text": ""}
{"id": "3036630", "revid": "123179867", "url": "https://it.wikipedia.org/wiki?curid=3036630", "title": "San Pietro (San Pietro-Vertoiba)", "text": "San Pietro (in sloveno \u0160empeter pri Gorici, gi\u00e0 \"\u0160t Peter\"; in italiano \"San Pietro\" e, nel periodo fascista, \"San Pietro di Gorizia\"; in tedesco \"Sct. Peter\" o \"Sct. Peter bei G\u00f6rz\") \u00e8 un insediamento (\"naselje\") del comune sloveno di San Pietro-Vertoiba.\nLa localit\u00e0 \u00e8 situata nella parte occidentale della Valle del Vipacco nell'immediata periferia est di Gorizia, da cui dista soli , ed \u00e8 sede del municipio del comune di San Pietro-Vertoiba. Essa inoltre comprende gli agglomerati di \"Bazara\", Chemperli (\"Kemperli\u0161\u010de\"), \"Kosiri\u0161\u010de\", \"Mla\u010de\", \"O\u0161lje\", \"Podmark\" e S\u00f3ber (\"\u0160ober\"). La localit\u00e0 \u00e8 stata teatro di aspri scontri fra italiani ed austriaci durante la prima guerra mondiale. La chiesa parrocchiale \u00e8 dedicata a san Pietro e la sua costruzione inizi\u00f2 nel 1425.\nStoria.\nDurante il periodo romano l'insediamento fu noto come \"Torgium\". Dopo la caduta dell'Impero romano d'Occidente, e la parentesi del Regno ostrogoto, a seguito della Guerra gotica (553) promossa dall'imperatore Giustiniano I il suo territorio entr\u00f2 a far parte dei domini bizantini. Dopo la calata, nel 568, attraverso la Valle del Vipacco nell'Italia settentrionale dei Longobardi, seguiti poi da popolazioni slave, entr\u00f2 a far parte del Ducato del Friuli.\nIn seguito alla caduta del regno longobardo e alla sua inclusione nei domini Franchi da parte di Carlo Magno, nel 781 entr\u00f2 nel Regnum Italiae affidato da Carlo al figlio Pipino; nell'803 venne istituita la \"Marchia Austriae et Italiae\" che comprendeva il Friuli, la Carinzia, la Carniola e l'Istria. Alla morte di Pipino nell'810, il territorio pass\u00f2 in mano al figlio Bernardo. Con la morte di Carlo Magno nell'814, la carica imperiale pass\u00f2 a Ludovico I che affid\u00f2 il Regno d'Italia al suo primogenito Lotario, il quale gi\u00e0 nell'828 (dopo aver deposto Baldrico per non aver saputo difendere le frontiere orientali dagli Slavi) divise la parte orientale del Regno, ossia la Marca Orientale (o del Friuli), in quattro contee: Verona, Friuli, Carniola e Istria (comprendente il Carso e parte della Carniola interna).\nIn seguito al Trattato di Verdun, nell'843, il suo territorio entr\u00f2 a far parte della Lotaringia in mano a Lotario I e pi\u00f9 specificatamente dall'846 della Marca del Friuli divenuta nel 951 Marca di Verona e Friuli; dopo un'iniziale sottomissione al Ducato di Baviera dal 952, nel 976 pass\u00f2 al Ducato di Carinzia appena costituito dall'imperatore Ottone II.\nNel 1077 pass\u00f2 al Principato ecclesiastico di Aquileia e poi ai Conti di Gorizia, in quanto \"advocati\" del patriarca, che acquisirono gradualmente una larga parte di tali territori, frazionati in feudi minori fra i loro ministeriali, i veri e propri strumenti di governo comitale sul Carso e la vicina Istria.\nLa sua prima menzione come \"de sancto Petro\" risale al 1200. Nel medioevo acquis\u00ec inoltre l'aggettivo di \"prope Goritiam\" (presso Gorizia). Nel 1500 pass\u00f2 alla Casa d\u2019Asburgo; dal 1512 la Contea di Gorizia entr\u00f2 nel quindi nel Circolo austriaco del Sacro Romano Impero, per poi far parte, dal 1754, della Contea di Gorizia e Gradisca. Con il trattato di Sch\u00f6nbrunn (1809) entr\u00f2 a far parte delle Province Illiriche.\nCol Congresso di Vienna nel 1815 rientr\u00f2 in mano austriaca nel Regno d'Illiria come comune autonomo che comprendeva, fino al 1850, anche Vertoiba, Voghersca e Prevacina; il comune pass\u00f2 in seguito sotto il profilo amministrativo al Litorale austriaco nel 1849 ma senza pi\u00f9 Voghersca e Prevacina dal 1850, ma comprendente ancora Vertoiba (che diverr\u00e0 invece comune autonomo nel 1866) Al 1860 risale la Villa Coronini al centro dell'insediamento, posseduta dal conte Francesco Coronini che nel 1866 divenne anche sindaco del comune; leggermente pi\u00f9 a nord, ai piedi del colle San Marco, si trova invece il maniero Maffei (\"gradi\u010d Mafej\u0161\u010de\") costruito all'inizio del diciottesimo secolo e che fu anch'esso di propriet\u00e0 dei Coronini.\nDurante la Prima guerra mondiale fu luogo di scontro tra le truppe italiane e quelle austro-ungariche, in particolar modo alla fine della Sesta battaglia dell'Isonzo (le truppe italiane riuscirono a lambire le pendici del Monte San Marco e leggermente pi\u00f9 a sud la Brigata \"Pavia\" raggiunse l'abitato di Vertoiba ma non super\u00f2 le alture del Sober subito ad est), della Settima (usato immediatamente dagli italiani come trincea, il 14 settembre il torrente Vertoibizza strarip\u00f2 e travolse i loro ricoveri e munizioni, esponendoli maggiormente al tiro nemico) dell'Ottava (il 10 ottobre 1916 le truppe della 12\u00aa Divisione italiana s'impadronirono della quota 95/\"Na Pristavi\" poco a sud della ferrovia, mentre quelle della 11\u00aa raggiunsero il costone del Sober), della Nona (il 1\u00ba novembre 1916 le truppe italiane del XXVI Corpo d'armata e dell'VIII riuscirono ad occupare rispettivamente l'altura di quota 171 di San Marco e quella di 123 nord di Sober, dopo qualche giorno per\u00f2 subito evacuata) nell'inutile tentativo da parte italiana di occupare la cima (quota 227) del Monte San Marco.\nTra il novembre 1916 e il maggio 1917 i genieri austro-ungarici, potenziando la loro struttura difensiva, riuscirono a costruire un fascio di linee che, una volta sceso dal San Marco, si apriva a ventaglio in una serie di compartimenti trincerati fino a Raccogliano e Biglia che bloccarono poi ogni velleit\u00e0 di attacco italiano nelle successive Decima ed Undicesima battaglia dell'Isonzo. Dopo la prima guerra mondiale fu annesso al Regno d\u2019Italia e venne congiunto alla Provincia di Gorizia.\nIn seguito all'abolizione della stessa Provincia nel 1923, pass\u00f2 alla Provincia di Udine come comune autonomo; nel 1927 venne assorbito dal comune di Gorizia e quindi della ricostituita provincia di Gorizia. In tale periodo fu attivata la linea 2 della rete tranviaria di Gorizia, attiva fino al 1935, che aveva a San Pietro il proprio capolinea orientale, presso l'attuale autostazione nelle adiacenze dell'hotel Lipa.\nIl territorio di San Pietro fu soggetto alla Zona d'operazioni del Litorale adriatico (OZAK) tra il settembre 1943 e il maggio 1945 e tra il giugno 1945 e il 1947, trovandosi a ovest della Linea Morgan, fece parte della Zona A della Venezia Giulia sotto il controllo Britannico-Americano del Governo Militare Alleato (AMG); pass\u00f2 alla Yugoslavia e quindi alla Slovenia.\nGeografia fisica.\nRappresentato nella carta IGM al 25.000: 40A-IV-NE\nAlture principali.\nMonte San Marco (\"Markov hrib\"), ; \"\u0160iroki hrib\", ; quota 95 (\"Na Pristavi\"), ; quota 123 metri a nord.\nCorsi d'acqua.\nTorrente Vertoibizza (\"Vrtojbica\")"}
{"id": "3036633", "revid": "767487", "url": "https://it.wikipedia.org/wiki?curid=3036633", "title": "Sihanaka", "text": "I Sihanaka (o Antisihanaka) sono un popolo del Madagascar che vive nell'area del lago Alaotra. Gli appartenenti a questa etnia sono circa 363.000 e rappresentano il 2% della popolazione malgascia. Il nome \"Sihanaka\", in lingua malgascia, significa \"quelli che errano nelle paludi\"."}
{"id": "3036636", "revid": "767487", "url": "https://it.wikipedia.org/wiki?curid=3036636", "title": "Running Man (danza)", "text": "Il Running Man \u00e8 uno dei passi principali del ballo Melbourne Shuffle e delle sue varianti, come il Malaysian Shuffle.\n\u00c8 un movimento bipartito che d\u00e0 l'effetto di una corsa sul posto. Il \"Running man\" comporta un passo in avanti con un piede accompagnato da un doppio passo a ritroso dell'altro piede. L'altro piede ripete l'azione cos\u00ec da creare l'effetto di una corsa sul posto. Esso si differenzia a seconda che sia eseguito da un Malaysian Shuffler o da un Melbourne Shuffler."}
{"id": "3036638", "revid": "599013", "url": "https://it.wikipedia.org/wiki?curid=3036638", "title": "Dragoslav Ra\u017enatovi\u0107", "text": ""}
{"id": "3036639", "revid": "1543377", "url": "https://it.wikipedia.org/wiki?curid=3036639", "title": "Congress of Racial Equality", "text": "Il Congress of Racial Equality o CORE (letteralmente: Congresso di uguaglianza razziale) \u00e8 una organizzazione statunitense per la promozione dei diritti civili che in origine ha svolto un ruolo fondamentale in questo campo per gli afroamericani.\nAnche oggi l'associazione si dichiara aperta a \"tutti coloro che ritengono che 'tutti gli uomini sono stati creati uguali' e sono disposti a lavorare per l'obiettivo finale di una vera parit\u00e0 in tutto il mondo\".\nNel 1968 Roy Innis ha preso il controllo del CORE e la politica dell'organizzazione ha virato nettamente a destra, con apparenti caratteristiche neoconservatrici.\nFondazione.\nIl CORE venne fondato a Chicago nel 1942 da James L. Farmer Jr, George Houser, James R. Robinson e Bernice Fisher. Bayard Rustin, pur non essendo un padre dell'organizzazione, \u00e8 stato, come poi dissero Farmer e Houser, \"uno zio del CORE\" e lo sostenne con vigore. Il gruppo si \u00e8 evoluto a partire dalla pacifista \"Fellowship of Reconciliation\" (FoR o FOR) e ha cercato di applicare i principi della nonviolenza come tattica contro la segregazione razziale.\nIspiratore dell'organizzazione \u00e8 stato il libro di Shridharani Krishnalal \"War Without Violence\" (1939, Harcourt Brace), che narra in dettaglio come Gandhi organizzava le sue manifestazioni non violente. Shridharani, scrittore popolare e giornalista nonch\u00e9 oratore vivace e convincente, era stato un seguace di Gandhi e fu incarcerato nella manifestazione nota come Marcia del sale. Gandhi, a sua volta, era stato influenzato dagli scritti di Henry David Thoreau.\nAl momento della fondazione del CORE Gandhi era ancora impegnato nella resistenza non violenta contro il dominio britannico in India; il CORE riteneva che la disobbedienza civile con metodi pacifici avrebbe potuto essere utilizzata anche dagli afroamericani per sfidare la segregazione razziale negli Stati Uniti.\nIn conformit\u00e0 con la Costituzione e gli statuti del CORE, nei primi anni e durante la met\u00e0 del 1960, le sezioni erano organizzate su un modello simile a quello del sindacato democratico, con riunioni mensili dei membri, elezione dei dirigenti di solito non pagati e con numerosi comitati di volontari. Nel Sud le campagne di mobilitazione non violente del CORE si opponevano alla segregazione e discriminazione voluta dalle Leggi Jim Crow e protestavano per l'ottenimento del diritto di voto. Al di fuori del Sud, il CORE focalizz\u00f2 l'attenzione sulla discriminazione nel lavoro e negli alloggi e anche nella segregazione attuata \"de facto\" dalle scuole.\nAlcuni dei principali \"leader\" del CORE avevano forti divergenze con il gruppo dei \"Deacons for Defense and Justice\" per la loro pubblica minaccia di usare armi per difendersi e proteggere i lavoratori del CORE dalle organizzazioni razziste del Sud come il Ku Klux Klan, in Louisiana negli anni 1960.\nDalla met\u00e0 degli anni 1960, Farmer non si faceva illusioni sulle tendenze radicali che stavano emergendo nel CORE - tendenze che tra l'altro avrebbero portato alle Pantere Nere - e si dimise nel 1966, rimpiazzato da Floyd McKissick.\nLe campagne per i diritti civili.\nNel 1961 il CORE aveva 53 sezioni in tutti gli Stati Uniti. Nel 1963, la maggior parte dei grandi centri urbani del Nord-est, Midwest e West Coast aveva uno o pi\u00f9 sedi del CORE, tra cui un numero crescente nei \"campus\" universitari. Nel Sud, il CORE aveva sezioni attive e programmi in Louisiana, Mississippi, Florida, Carolina del Sud e Kentucky.\n\"Freedom Rides\".\nIl 10 aprile 1947, il CORE invi\u00f2 un gruppo di otto bianchi (tra cui James Peck, il loro responsabile delle relazioni pubbliche) e otto uomini di colore in quello che doveva essere un \"Journey of Reconciliation\" (viaggio della riconciliazione) di due settimane attraverso Virginia, Carolina del Nord, Tennessee e Kentucky nel tentativo di porre fine alla segregazione nei viaggi interstatali. I membri del gruppo furono arrestati e incarcerati diverse volte, ma ricevettero una notevole pubblicit\u00e0 e questo segn\u00f2 l'inizio di una lunga serie di campagne simili.\nAgli inizi del 1960, Farmer, che si era preso una pausa dalla direzione del gruppo, torn\u00f2 come segretario esecutivo e cerc\u00f2 di ripetere il viaggio del 1947, coniando un nuovo nome per esso: il \"Freedom Ride\" (viaggio della libert\u00e0).\nIl 4 maggio 1961 i partecipanti si diressero verso il profondo Sud, questa volta i manifestanti comprendevano anche donne e si recarono anche nelle stazioni degli autobus riservate ai bianchi. I viaggiatori subirono gravi violenze. Ad Anniston (Alabama) uno degli autobus fu incendiato e i passeggeri furono picchiati da una folla di bianchi. Le bande di bianchi attaccarono i \"Freedom Riders\" a Birmingham e a Montgomery in Alabama. La violenza raggiunse l'attenzione nazionale, scatenando un'estate di viaggi simili del CORE, dello \"Student Nonviolent Coordinating Committee\" (SNCC) e di altre organizzazioni per i diritti civili e di migliaia di comuni cittadini.\nLa marcia su Washington.\nNel 1963, l'organizzazione ha contribuito a organizzare la famosa marcia su Washington. Il 28 agosto 1963 pi\u00f9 di 250.000 persone sfilarono pacificamente dal Monumento a Washington al Lincoln Memorial per chiedere una giustizia uguale per tutti i cittadini. Concluse la manifestazione Martin Luther King con il suo famoso discorso: \"I Have a Dream ...\".\n\"Freedom Summer\".\nL'anno seguente, il CORE, lo \"Student Nonviolent Coordinating Committee\" (SNCC) e la \"National Association for the Advancement of Colored People\" (NAACP), organizzarono la campagna \"Freedom Summer\". Il suo obiettivo principale era quello di tentare di porre fine alla privazione dei diritti politici degli afroamericani nel Profondo Sud. I volontari delle tre organizzazioni decisero di concentrare i loro sforzi nel Mississippi. Nel 1962 solo il 6,7 per cento degli afroamericani, nello stato erano registrati per poter votare, la percentuale pi\u00f9 bassa del paese.\nQuesta situazione determin\u00f2 la nascita del \"Mississippi Freedom Democratic Party\" (MFDP). Pi\u00f9 di 80.000 persone si iscrissero al partito e 68 delegati parteciparono alla \"convention\" di Atlantic City (New Jersey) del Partito Democratico e contestarono la presenza di soli bianchi nella rappresentanza del Mississippi.\nCORE, SNCC e NAACP istituirono anche 30 \"Freedom Schools\" in varie citt\u00e0 del Mississippi. Dei volontari insegnavano nelle scuole e nelle materie di studio vennero incluse la storia della comunit\u00e0 nera e la filosofia del movimento dei diritti civili. Nell'estate del 1964 oltre 3.000 studenti frequentarono queste scuole e l'esperimento forn\u00ec un modello per futuri programmi educativi, come \"Head Start\".\nLe \"Freedom Schools\" furono spesso il bersaglio delle bande di bianchi. Come furono obbiettivi di attentati le case di afroamericani. Quell'estate 30 abitazioni e 37 chiese frequentate da neri furono date alle fiamme. Pi\u00f9 di 80 volontari furono picchiati da una folla di bianchi o funzionari razzisti di polizia. Tre attivisti del CORE, James Chaney, Andrew Goodman e Michael Schwerner, vennero uccisi dal Ku Klux Klan, il 21 giugno 1964. Queste morti divennero un caso nazionale e crearono pubblicit\u00e0 a favore della lotta per l'emancipazione.\nIl CORE dopo il 1968.\nDal 1968 il presidente nazionale del CORE \u00e8 Roy Innis, che inizialmente aveva portato l'organizzazione a sostenere con forza il \"Black Nationalism\". Successivi sviluppi politici all'interno dell'associazione portarono ad una svolta a destra. Il CORE sostenne la candidatura presidenziale di Richard Nixon nel 1968 e nel 1972.\nUn articolo del giornale \"Mother Jones\" affermava che l'attuale organizzazione \"\u00e8 pi\u00f9 conosciuta tra i veri gruppi dei diritti civili per affittare il suo nome storico ad ogni societ\u00e0 che ha bisogno di un uomo di facciata di colore. Il gruppo ha ricevuto finanziamenti dai giganti della chimica Monsanto (produttore di DDT) e ExxonMobil\".\nNel suo libro \"Not A Conspiracy Theory: How Business Propaganda Hijacks Democracy\", Donald Gutstein ha scritto che \u00abNegli ultimi anni il CORE ha utilizzato la sua facciata afroamericana per lavorare con gruppi conservatori contro organizzazioni come Greenpeace e per minare le normative a favore dell'ambiente. \u00c8 giusto dire che il CORE era in vendita a chiunque avesse bisogno di \"cheerleader\" di colore nelle sue strategie commerciali\u00bb.\nRecentemente, sul matrimonio fra persone dello stesso sesso e sulla salute della gente di colore negli Stati Uniti: \"Quando si dice alla societ\u00e0 in generale che si deve accettare, non solo accettare il nostro stile di vita, ma promuoverlo e metterlo sullo stesso piano e considerarlo uguale al matrimonio tradizionale, \u00e8 l\u00ec che tiriamo una riga e diciamo 'no'. Questo non \u00e8 qualcosa che ha a che fare con i diritti civili. Questo non riguarda i diritti umani\", ha detto Niger Innis, portavoce nazionale di CORE e figlio di Roy Innis.\nIl \"COREcares\", un programma di sostegno, educazione e prevenzione dell'AIDS per le donne di colore, \u00e8 stato smantellato a causa di pressioni di \"Project 21\". Innis fa parte dell'organizzazione conservatrice \"Project 21\".\nSecondo un'intervista rilasciata da James Farmer nel 1993, \"Il CORE non ha sezioni in funzione, non tiene congressi, elezioni, riunioni, non fissa una linea politica, non ha programmi sociali e non fa raccolta fondi. A mio parere il CORE \u00e8 fraudolento\".\nIl CORE in Africa.\nNel corso del 1970, il CORE sostenne la dittatura militare ugandese di Idi Amin Dada, a cui venne conferita l'iscrizione a vita all'associazione.\nIl CORE ha una sezione africana, con sede in Uganda, diretta da Fiona Kobusingye. Focalizzando l'attenzione sul problema della malaria ne ha fatto una delle principali attivit\u00e0 dell'organizzazione, si \u00e8 battuto per l'uso del DDT per combattere la malattia e in questo sforzo ha collaborato con gruppi di esperti conservatori e libertari.\nNel 2007 il CORE organizz\u00f2 una marcia di 300 miglia attraverso l'Uganda per la promozione di interventi a base di DDT contro la malaria. Il CORE pag\u00f2 studenti universitari perch\u00e9 partecipassero alla camminata, ma poi li lasci\u00f2 a Kampala a conclusione della marcia senza mezzi per tornare a casa. \"Ci sentiamo usati, scaricati e addestrati a mentire'\", disse uno studente. Il personale del CORE afferm\u00f2 che gli studenti esageravano."}
{"id": "3036641", "revid": "1005847", "url": "https://it.wikipedia.org/wiki?curid=3036641", "title": "Maresciallo del Senato della Polonia", "text": "Il maresciallo del Senato della Polonia (in lingua polacca: \"Marsza\u0142ek Senatu Rzeczypospolitej Polskiej\") \u00e8 il presidente del Senato della Polonia; egli ricopre la terza carica dello Stato, dopo il Presidente della Repubblica e il maresciallo del Sejm; dal 1935 al 1939 il maresciallo del Senato era invece la seconda carica dello Stato.\nRuolo.\nIl maresciallo ha il compito di rappresentare il Senato, presiederne le riunioni, mantenere l'ordine all'interno della camera, presiedere il Presidio del Senato e il caucus dei leader dei caucus senatoriali (\"Konwent Senior\u00f3w\"); egli oltre partecipa come rappresentante istituzionale a manifestazioni a livello statale. Il maresciallo del Senato diviene presidente ad interim della Polonia quando il maresciallo del Sejm non pu\u00f2 assumere questa carica.\nQuesto fatto si \u00e8 verificato solo nel 2010, quando il maresciallo del Sejm Bronis\u0142aw Komorowski ha assunto la carica di presidente ad interim a seguito della morte in un incidente aereo dell'ex presidente Lech Kaczy\u0144ski. Komorowski \u00e8 poi stato eletto nuovo presidente della Polonia con elezioni presidenziali, sconfiggendo il fratello del Presidente defunto Jaros\u0142aw Kaczy\u0144ski. Komorowski si \u00e8 dimesso da maresciallo del Sejm l'8 luglio 2010 e ha quindi abbandonato anche la carica di Presidente ad interim, che \u00e8 stata ricoperta dal maresciallo del Senato Bogdan Borusewicz per poche ore, fino all'elezione del nuovo maresciallo del Sejm Grzegorz Schetyna, nuovo Presidente ad interim.\nStoria.\nI marescialli del Senato esistettero fin dal Ducato di Varsavia (nel XIX secolo); nella Confederazione Polacco-Lituana, tale ruolo era ricoperto dal gran maresciallo della Corona."}
{"id": "3036643", "revid": "729019", "url": "https://it.wikipedia.org/wiki?curid=3036643", "title": "Stazione di Malpensa T1", "text": "La stazione di Malpensa T1, denominata fino al 2016 stazione di Malpensa Aeroporto, \u00e8 la stazione ferroviaria a servizio del Terminal 1 dell'Aeroporto di Milano-Malpensa ed \u00e8 posta sulla ferrovia Busto Arsizio-Malpensa Aeroporto, diramazione della ferrovia Saronno-Novara.\n\u00c8 situata nel Terminal 1, il principale dell'aeroporto, sotto la zona Arrivi.\nStoria.\nLa stazione fu aperta nel maggio 1999 con il nome \"Malpensa Aeroporto\", insieme alla ferrovia che collega lo stesso aeroporto con Busto Arsizio e Milano.\nCon l'apertura al traffico del prolungamento per la stazione di Malpensa T2, avvenuto il 18 dicembre 2016, l'impianto perse la funzione di capolinea e divent\u00f2 passante, venendo ridenominato \"Malpensa T1\".\nStrutture e impianti.\nLa stazione \u00e8 gestita da Ferrovienord e dispone di 4 binari passanti serviti da banchina.\nL\u2019impianto \u00e8 classificato ai fini della circolazione come posto periferico, telecomandato dal DCO , con sede a Saronno.\nMovimento.\nLa stazione \u00e8 servita dai treni Malpensa Express da e per Milano Cadorna o Milano Centrale e dai treni regionali da e per Milano Centrale operati da Trenord.\nDal 2011 al 2018 vi ha inoltre prestato servizio a frequenza bioraria la linea S30 della rete celere del Canton Ticino, operante la relazione Bellinzona-Luino-Malpensa Aeroporto; a decorrere da giugno 2018 tale relazione viene soppressa e sostituita dalla linea S40, operante (sempre a cadenzamento biorario) la tratta Malpensa Aeroporto Terminal 2-Varese-Mendrisio-Como. Da giugno 2019 il collegamento transfrontaliero (divenuto giornaliero e a cadenza oraria) \u00e8 garantito dalla linea S50 da e per Bellinzona/Biasca (via Varese, Mendrisio e Lugano). Tali servizi sono in carico alla societ\u00e0 TiLo.\nA partire dal 2010 la stazione fu servita anche da due coppie di treni Frecciarossa da e per Roma; tale servizio venne interrotto nel 2012 a causa della scarsa frequentazione."}
{"id": "3036644", "revid": "112175442", "url": "https://it.wikipedia.org/wiki?curid=3036644", "title": "Giacomo Lauro (incisore)", "text": "Vita e attivit\u00e0.\nDi origine fiamminga (probabilmente della famiglia Laur di Anversa), Giacomo Lauro fu attivo a Roma tra il 1583 e il 1645. Collaboratore di Claude Duchet, editore romano nipote e continuatore della bottega di Antonio Lafreri, stampatore romano di origine francese noto per i suoi atlanti cartografici, cominci\u00f2 intorno al 1630 a raccogliere, sul modello lafreriano, piante di citt\u00e0 d'Italia in forma di piccoli opuscoli in quarto che continu\u00f2 a stampare e vendere fino al 1650 ca.\nNon sappiamo con esattezza dove aveva il suo laboratorio, ma da documenti ufficiali desunti dai Registri dell'Arte, oggi conservati presso l'Archivio Storico di Roma, veniamo a conoscenza che \"mastro Giacomo\" fu attivo per pi\u00f9 di mezzo secolo, vale a dire tra il 1583 e il 1645. La sua produzione grafica consta di due \"corpus\" nettamente distinti. \nNel primo egli si dedic\u00f2 alla riedizione soprattutto delle opere di Cornelis Cort (per esempio i bellissimi fogli del \"San Gerolamo nel Deserto\", la \"Lapidazione di Santo Stefano\", \"Diana e Callisto\", la \"Calunnia di Apelle\" e il \"Naufragio\") e di Antonio Tempesta (ad esempio la serie di 25 stampe rappresentanti \"Battaglie\" dell'Antico Testamento, la \"Fuga in Egitto\", la \"Conversione di San Paolo\", alcune tavole delle \"Metamorfosi\", come la \"Creazione della Terra\", la \"Creazione dell'Uomo\" e il \"Diluvio Universale\", la serie di 4 stampe delle \"Stagioni\", la serie di 15 stampe aventi per soggetto \"Cavalli in varie posizioni\" e la serie di 25 stampe rappresentanti \"Animali diversi\"); anche se pubblic\u00f2 alcune opere tratte da Raffaello (come le riproduzioni degli affreschi delle Stanze Vaticane) e da Marcantonio Raimondi (come la \"Strage degli Innocenti\", il \"Giudizio di Paride\" e il \"Quos ego\").\nNel secondo si applic\u00f2 alla pubblicazione di soggetti storico-geografici, come la serie di 166 tavole su Roma antica, uscita nel 1612 con il titolo \"Antiquae Urbis Splendor\", il \"Panorama della Citt\u00e0 di Roccacontrada\" (Arcevia) da Ercole Ramazzani (1600), la \"Relazione delle vittorie del re di Polonia sopra i Moscoviti\" e un gran numero di descrizioni di citt\u00e0 in tanti opuscoli con testo (1630/1645), tanto che Thomas Ashby lo defin\u00ec uno dei maggiori \"incisori-antiquari del Seicento\".\nOpere.\nDi particolare interesse, e attualmente anche quotata su Christie's \u00e8 la sua opera \"Antiquae Urbis Splendor\" che venne pubblicata a pezzi dal 1612, dove vengono rappresentate tutte le pi\u00f9 grandi imprese ai tempi dell'antica Roma e i pi\u00f9 importanti monumenti della capitale, quali il Colosseo, il Mausoleo di Augusto e tanti altri. Successivamente nei volumi editi nel 1614 e nel 1615 Lauro racconta di aver lavorato alla realizzazione dell'opera per 28 anni, per cui il lavoro sarebbe iniziato nel 1586 circa."}
{"id": "3036648", "revid": "1154737", "url": "https://it.wikipedia.org/wiki?curid=3036648", "title": "Dee (Aberdeenshire)", "text": "Il Dee (in gaelico scozzese \"Uisge Dh\u00e8\") \u00e8 un fiume che scorre nella regione dell'Aberdeenshire, in Scozia. Il fiume nasce dalla catena montuosa dei Cairngorm e attraversa la regione scozzese fino a sfociare nel Mare del Nord. L'area intorno al fiume \u00e8 chiamata Strathdee, Deeside, o \"Royal Deeside\" nella regione tra Braemar e Banchory perch\u00e9 la Regina VIttoria apprezzo' la bellezza del luogo e vi costrui' il castello di Balmoral. Il nome si trova gi\u00e0 nel secondo secolo Avanti Cristo nell'opera del geografo di Alessandria Claudio Tolomeo come \"\u0394\u03b7\u03bf\u1fe6\u03b1\" (=Deva), col significato di Dea, indicando un ruolo divino per il fiume nelle credenze delle popolazioni che allora abitavano l'area."}
{"id": "3036651", "revid": "767487", "url": "https://it.wikipedia.org/wiki?curid=3036651", "title": "Vladimir Cvetkovi\u0107", "text": ""}
{"id": "3036652", "revid": "287204", "url": "https://it.wikipedia.org/wiki?curid=3036652", "title": "Dragoslav Raznatovic", "text": ""}
{"id": "3036653", "revid": "43204", "url": "https://it.wikipedia.org/wiki?curid=3036653", "title": "VfB K\u00f6nigsberg", "text": ""}
