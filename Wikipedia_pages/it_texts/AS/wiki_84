{"id": "3051343", "revid": "125642994", "url": "https://it.wikipedia.org/wiki?curid=3051343", "title": "Campagna della Malesia", "text": "La campagna della Malesia si svolse tra l'8 dicembre 1941 e il 31 gennaio 1942 nella Malesia britannica, tra le truppe dell'Impero giapponese e quelle dell'Impero britannico, nell'ambito della seconda guerra mondiale nell'oceano Pacifico. Le operazioni furono inizialmente collegate all'invasione giapponese della Thailandia e si conclusero con la vittoria delle truppe nipponiche. La conseguente occupazione giapponese del territorio malese, che dur\u00f2 fino alla fine della seconda guerra mondiale, apr\u00ec la strada alla strategicamente fondamentale conquista di Singapore. L'invasione avvenne a poche ore dall'attacco di Pearl Harbor, con il quale i giapponesi trascinarono gli Stati Uniti nella guerra del Pacifico, teatro orientale della seconda guerra mondiale.\nLa lunga occupazione giapponese favor\u00ec in Malesia la nascita di un forte movimento indipendentista che porter\u00e0 nel secondo dopoguerra alla rivolta e alla conseguente indipendenza del Paese. Tutte le varie battaglie terrestri videro la sconfitta delle truppe del Commonwealth ed un largo uso delle biciclette da parte delle truppe giapponesi, comunque ben dotate anche di mezzi corazzati. La campagna fu disastrosa per gli Alleati sotto tutti i punti di vista, riuscendo a rallentare in modo irrilevante l'avanzata giapponese nonostante avessero a proprio favore una forte preponderanza numerica di truppe.\nSituazione strategica.\nNel periodo tra la prima e la seconda guerra mondiale, la strategia militare dell'Impero britannico fu caratterizzata dall'incapacit\u00e0 di fare previsioni a medio termine. I piani del governo britannico consistettero soprattutto nello stazionamento di una potente flotta presso la base navale di Singapore per prevenire attivit\u00e0 ostili del nemico, con il duplice intento di difendere da una parte i possedimenti britannici del lontano oriente, dall'altra le rotte verso l'Australia. La forte presenza navale fu anche ritenuta un valido deterrente contro possibili aggressioni. Tuttavia nel 1940 il comandante militare in Malesia, generale Lionel Bond, ammise che la difesa di Singapore era subordinata alla difesa dell'intera penisola e che la sola base navale non sarebbe stata sufficiente a costituire un valido deterrente per l'invasione giapponese&lt;ref name=\"Bayly/Harper, p. 107\"&gt;Bayly/Harper, p. 107&lt;/ref&gt;. La strategia difensiva si bas\u00f2 su due ipotesi fondamentali: che ci sarebbe stato un sufficiente preavviso prima di un attacco nemico che avrebbe consentito l'invio di rinforzi per le truppe britanniche, e che ci sarebbe stato un pronto aiuto da parte delle truppe statunitensi in caso di attacco. Alla fine del 1941 divenne ovvio che nessuna delle due ipotesi aveva fondamento reale.\nUna volta che la seconda guerra mondiale ebbe inizio, la Gran Bretagna ed il Medio Oriente ebbero le maggiori priorit\u00e0 per la dislocazione di uomini e mezzi. L'auspicato rinforzo delle forze aeree malesi da 300 a 500 aerei non fu mai portato a termine. Mentre i giapponesi misero in campo circa 200 carri armati, le truppe britanniche ne erano totalmente sprovviste.\nIl comando britannico aveva piani avanzati per la preventiva invasione del sud della Thailandia, chiamata con il nome in codice di Operazione Matador, per prevenire l'approdo dei mezzi giapponesi, ma tale operazione non fu mai messa in pratica.\nL'invasione.\nIl 6 dicembre una ricognizione aerea britannica scopr\u00ec la flotta giapponese nel Golfo del Siam, ma il cattivo tempo imped\u00ec di rivelare i suoi successivi movimenti verso l'obiettivo. Fu comunque ordinato all'incrociatore da battaglia britannico HMS \"Repulse\" di annullare il trasferimento in Australia e ritornare subito a Singapore. La flotta fu nuovamente avvistata il giorno dopo da un aereo da pattugliamento marittimo Catalina della RAF, che venne abbattuto da cinque caccia Nakajima Ki-27 prima di riuscire a segnalarla alla base. I sette membri dell'equipaggio furono le prime vittime della guerra del Pacifico.\nSbarchi in Thailandia.\nIl primo obiettivo della flotta fu l'invasione della Thailandia, punto di partenza per le conseguenti campagne di Malesia e di Birmania. Pur essendo potenziale alleato dei giapponesi, la cui mediazione quello stesso anno aveva aiutato i thai a conquistare vasti territori con la guerra franco-thailandese, il governo di Bangkok fu avvisato solo due ore prima dell'attacco in quanto il comando giapponese temeva di perdere l'effetto sorpresa.\nNel giro di poche ore, nella notte tra il 7 e l'8 dicembre, truppe giapponesi oltrepassarono il confine terrestre tra Thailandia e Cambogia e molte raggiunsero le coste con svariati sbarchi lungo la penisola malese. Molte delle truppe da sbarco furono destinate alla campagna birmana, mentre la maggior parte di quelle destinate alla campagna di Malesia giunsero sulle spiagge di Pattani e Songkhla alle ore 0.25 (ore 16.55 del 7 dicembre secondo il Meridiano di Greenwich), precedendo di 1 ora e mezza l'attacco di Pearl Harbor. Appena il governo thai fu in grado di riunirsi, ordin\u00f2 alle proprie truppe un cessate il fuoco che divenne effettivo verso mezzogiorno.\nSbarco a Kota Bahru.\nInizialmente, l'unico sbarco giapponese in Malesia ebbe luogo nella prima mattina dell'8 dicembre nella zona di Kota Bharu con circa 5.200 truppe del 25\u00ba corpo d'armata dell'Esercito imperiale, la maggior parte delle quali veterani della seconda guerra sino-giapponese. Lo sbarco fu preceduto da un bombardamento avvenuto alle 00:30 dell'8 dicembre, 48 minuti prima dell'attacco di Pearl Harbor. Appena furono gettate le ancore al largo della costa, cominciarono le operazioni di sbarco. Date le condizioni del tempo avverse, diverse scialuppe affondarono e molti soldati affogarono. Le prime scialuppe sbarcarono alle 00:45.\nDurante la battaglia, molte furono le perdite inflitte ai giapponesi dall'aviazione Alleata, che riusc\u00ec anche ad affondare una delle tre navi che avevano trasportato le truppe. All'alba, le forze aeree giapponesi decollate dalle basi in Indocina condussero contro le basi aeree britanniche in Malesia e Singapore un raid nel quale morirono 60 persone al primo bombardamento.\nNel frattempo, malgrado il fuoco nemico, al termine di una dura battaglia i giapponesi riuscirono a completare lo sbarco, che avvenne nei pressi del locale aeroporto militare in mano alla RAF, e ad aprirsi un varco tra le forze difensive Alleate, composte principalmente da truppe indiane. Costrette a ripiegare nell'aeroporto, le truppe Alleate tentarono invano di contrattaccare e verso il tramonto, dopo innumerevoli perdite in entrambi gli schieramenti, si ritirarono definitivamente verso sud. Il giorno successivo, i giapponesi occuparono Kota Bahru dopo aver costretto alla rotta uno spiegamento di forze che contava inizialmente su 20.000 soldati.\nOperazione Krohcol.\nInformati sugli sbarchi giapponesi e dopo aver rinunciato all'operazione Matador (la prevista invasione britannica della Thailandia che anticipasse quella giapponese), i britannici varcarono la frontiera malese con la Thailandia l'8 dicembre con tre colonne, la pi\u00f9 importante delle quali era quella detta Krohcol. L'obiettivo era quello di bloccare la strada che da Pattani portava in Malesia facendo saltare una collina adiacente e creare problemi alle truppe giapponesi sbarcate in quella zona.\nL'avanzata delle truppe alleate fu frenata da reparti della Reale polizia thailandese che ingaggiarono battaglia dopo aver appena finito di combattere contro i giapponesi a Pattani in virt\u00f9 del cessate il fuoco imposto da Bangkok. Il ritardo fu fatale agli Alleati, che giunsero sull'obiettivo solo poche ore prima dei giapponesi non riuscendo a far saltare la collina. La successiva battaglia vide la colonna Krohcol soccombere alle soverchianti forze nemiche dopo 2 giorni di resistenza e costretta a ritirarsi dopo aver subito pesanti perdite.\nAffondamento della Prince of Wales e della Repulse.\nL'affondamento della corazzata HMS \"Prince of Wales\" e dell'incrociatore da battaglia HMS \"Repulse\", avvenuto il 10 dicembre 1941 presso le isole Anambas, ebbe conseguenze disastrose per gli Alleati. Uniche unit\u00e0 da battaglia della marina britannica nel Pacifico, erano considerate essenziali per contrastare i giapponesi, che con la loro perdita poterono dominare quella fase del conflitto navale. L'aviazione navale giapponese le colp\u00ec ripetutamente, causandone l'affondamento e un elevato numero di perdite umane.\nTrasferimento delle truppe giapponesi dalla Thailandia.\nNon appena la Thailandia chiese la resa, le truppe sbarcate in Thailandia del 15\u00ba corpo d'armata e del 143\u00ba reggimento si diressero a nord per la campagna di Birmania e rimpiazzarono la Guardia imperiale, che si un\u00ec al 25\u00ba corpo d'armata per l'invasione della Malesia, ai comandi del generale Tomoyuki Yamashita. Entro la mattina del 10 dicembre, la 5\u00aa Divisione nipponica si era gi\u00e0 portata verso la costa ovest e aveva attraversato il confine della Malesia, avanzando su due strade fino a Kedah. Prima dell'invasione, i giapponesi avevano addestrato ribelli malesi che fornirono assistenza e fecero da guida alle truppe nipponiche in Malesia.\nAvanzata giapponese.\nDurante i primi due giorni, i giapponesi distrussero circa un terzo della aviazione britannica. Nel prosieguo della campagna poterono quindi contare su una superiorit\u00e0 aerea schiacciante. Al comando del generale Yamashita, le forze d'invasione furono divise in tre colonne, l'occidentale fu impiegata lungo la ferrovia che porta a Singapore, l'orientale lungo la ferrovia tra Kota Bharu e Gemas e quella centrale con funzioni di raccordo. Quando venivano bloccati dal nemico, i giapponesi si inoltravano nella giungla, che spianavano con i carri armati, o organizzavano uno sbarco. Riuscirono a superare presto la linea Bopham, composta da una serie di opere difensive organizzate a nord del fiume Perak. Il 19 dicembre conquistarono Penang, importante isola che ospitava una base aeronavale britannica. Il 23 si impadronirono di Taiping ed il 29 di Ipoh, famosa per l'estrazione dello stagno. Verso met\u00e0 gennaio le colonne si allinearono lungo l'asse Kuala Lampur-Kuantan.\nLa colonna occidentale prosegu\u00ec verso Port Dickson e Citt\u00e0 di Malacca, che furono raggiunte senza troppi ostacoli. La marcia degli invasori fu rapida al punto che riuscirono ad impossessarsi di importanti strutture come depositi e raffinerie ancora intatte. I britannici tentarono invano un contrattacco e improvvisarono poi una linea difensiva all'altezza di Gemas. I giapponesi riuscirono a superare in fretta anche questo ostacolo, entrarono nel sultanato di Johor ed il 31 gennaio occuparono Johor Bahru. Il generale Gordon Bennett, comandante delle forze Alleate, fece saltare quella stessa mattina il ponte che portava all'isola di Singapore, dove i difensori si organizzarono per reggere l'assedio giapponese. La campagna di Malesia era stata completata in cinquanta giorni, durante i quali le truppe giapponesi avevano percorso 350\u00a0km."}
{"id": "3051346", "revid": "136801", "url": "https://it.wikipedia.org/wiki?curid=3051346", "title": "Carla Su\u00e1rez-Navarro", "text": ""}
{"id": "3051347", "revid": "136801", "url": "https://it.wikipedia.org/wiki?curid=3051347", "title": "Virginia Ruano-Pascual", "text": ""}
{"id": "3051350", "revid": "767487", "url": "https://it.wikipedia.org/wiki?curid=3051350", "title": "Mary Spicer", "text": "Giocava nel ruolo di palleggiatrice. \u00c8 assistente allenatrice presso la University of Portland.\nCarriera.\nPallavolista.\nLa carriera di Mary Spicer inizia nel 2005 nella squadra universitaria di UCLA, dove gioca fino al 2008 senza ottenere grandi risultati, ma nonostante questo viene inserita nell'All-Tournament Team della fase regionale del 2007. Precedentemente aveva gi\u00e0 fatto parte della nazionale statunitense juniores, con cui si era aggiudicata il campionato nordamericano Under-20 2004.\nNel 2008 \u00e8 stata convocata per la prima volta in nazionale maggiore, con cui \u00e8 rimasta ad allenarsi per tutto il 2009. Nella stagione 2010 inizia la carriera da professionista, giocando nelle Leonas de Ponce a Porto Rico, guadagnandosi anche la convocazione per il Montreux Volley Masters, dove vince la medaglia d'argento, ed al World Grand Prix, dove conquista la medaglia d'oro.\nPer la stagione stagione 2010-11 viene ingaggiata dal Klub Sportowy Pa\u0142ac Bydgoszcz. Nella stagione successiva si trasferisce in Azerbaigian nel Rabit\u0259 Bak\u0131 Voleybol Klubu, con cui vince il campionato. Nel 2013 viene ingaggiata a stagione gi\u00e0 iniziata dalla Lokomotiv Bak\u0131 Voleybol Klubu.\nNella stagione 2013-14 firma per lo Shanghai Nuzi Paiqiu Dui, nel campionato cinese. Al termine del campionato si ritira dalla pallavolo giocata.\nAllenatrice.\nNel 2014 inizia la carriera di allenatrice, accettando l'incarico di assistente presso la University of Portland."}
{"id": "3051351", "revid": "352448", "url": "https://it.wikipedia.org/wiki?curid=3051351", "title": "Gaudairen\u00e7a", "text": ""}
{"id": "3051354", "revid": "729019", "url": "https://it.wikipedia.org/wiki?curid=3051354", "title": "Angelo Gargani", "text": "Biografia.\nNato a Morra de Sanctis (AV), nel 1939, magistrato di VII valutazione di professionalit\u00e0.\nCon D.M 20 aprile 1967 \u00e8 stato nominato uditore giudiziario e destinato al tribunale di Napoli per il periodo di tirocinio.\nDal 12 febbraio 1968 al 9 febbraio 1977 ha svolto le funzioni di giudice presso la V sezione civile del Tribunale di Milano.\nDal 10 febbraio 1977 al 2 dicembre 1990 \u00e8 stato giudice del tribunale di Roma, precisamente dal febbraio 1977 a marzo 1978 giudice a latere presso la VI Sez. penale e da aprile 1978 a dicembre 1990 giudice istruttore, ruolo al quale si aggiunse quello di giudice per le indagini preliminari con l'entrata in vigore del nuovo codice di procedura penale. In quel periodo si \u00e8 occupato di grossi processi collegati all'eversione nera e ai processi relativi ai reati contro la Pubblica Amministrazione, contro la persona, il patrimonio (letti d'oro, banda arancia meccanica, ricostituzione partito fascista).\nDal 3 dicembre 1990 al 27 novembre 1996 \u00e8 stato collocato fuori ruolo e destinato al Ministero della giustizia con l'incarico di direttore dell'Ufficio magistrati e dell'Ufficio rapporti con il Consiglio Superiore della Magistratura.\nDal 28 novembre 1996 al 2 dicembre 2001 \u00e8 stato presidente della I sezione penale del Tribunale di Roma. La sezione non aveva competenza per materia, quindi i procedimenti assegnati riguardavano reati di diversa natura (traffico di stupefacenti, violenze sessuali, rapine, bancarotta, ecc.).\nDal 3 dicembre 2001 all'8 marzo 2007 collocato fuori ruolo e destinato al Ministero della giustizia con l'incarico di Vice capo Dipartimento vicario dell'organizzazione giudiziaria. Nell'ambito di questo incarico gli \u00e8 stata assegnata delega in ordine alle materie di competenza della Direzione generale dei magistrati e di quella di tutto il personale ivi compresi gli ufficiali giudiziari e dell'Ufficio del contenzioso che abbraccia tutte le controversie relative al personale.\nSempre riguardo al personale ha gestito tutte le attivit\u00e0 relative ai rapporti con le organizzazioni sindacali. Inoltre, nelle funzioni di Vice capo Dipartimento vicario dell'organizzazione giudiziaria ha sottoscritto in prima persona la Convenzione con Poste Italiane relativa alla gestione integrata degli esiti della notificazione a mezzo posta degli atti giudiziari, che \u00e8 entrata in vigore il 1\u00ba marzo 2005.\nSuccessivamente, dal 9 marzo 2007 al 30 novembre 2008, \u00e8 stato richiamato in ruolo e nuovamente presidente di sezione del Tribunale di Roma (presidente III Corte Assise con l'assegnazione di processi di grande rilievo: processo relativo alla morte del funzionario del SISMI Nicola Calipari, e quello relativo all'omicidio della sig.ra Giovanna Reggiani).\nDal 1\u00ba dicembre 2008 al Ministero della giustizia con l'incarico di Capo del Servizio di controllo interno.\nHa svolto l'attivit\u00e0 di Presidente di Sezione presso la Commissione Tributaria Regionale del Lazio, sia nella sede di Roma che presso la sede di Latina (detta Sezione Staccata di Latina).\nEletto componente del Consiglio di Presidenza della Giustizia Tributaria (organo di autogoverno della magistratura tributaria) nel 2002; ha svolto le funzioni di Presidente di tale organo dal maggio del 2005 al 1\u00ba luglio 2009.\nNominato con delibera n. 21/14/CONS componente del Comitato Etico dell'ACGOM.\nA seguito delle elezioni amministrative del 25/5/2014, candidato per la Lista Rinnovamento Morrese, con nomina del 07/06/2014 \u00e8 Consigliere Comunale capogruppo di minoranza del Comune di Morra De Sanctis (AV).\nNominato in data 29 febbraio 2016 Garante del Contribuente per la Regione Lazio.\nL'OIV del Ministero della Giustizia.\nGi\u00e0 a capo del Servizio di Controllo Interno (SECIN), competente sulla valutazione dei dirigenti del Ministero della giustizia, Gargani \u00e8 stato dal 2010 al 2013 capo dell'Organismo Indipendente di Valutazione (OIV) che lo sostituisce, insieme al Magistrato Angelo Giorgianni e a Lello Casesa.\nComitato Etico AGCOM.\n( https://www.agcom.it/comitato-etico) Con delibera n. 21/14/CONS il dott. Angelo Gargani \u00e8 stato eletto componente del Comitato Etico dell'AGCOM insieme al dott. Riccardo Chieppa, nominato presidente e Mario Egidio. Il Comitato etico \u00e8 stato costituito nel 1999 (delibera n. 37/99/CONS) al fine di valutare la corretta applicazione delle norme del codice etico (delibera n. 577/10/CONS) e di fornire pareri e proposte in materia di etica istituzionale.\nI tre membri del Comitato etico vengono scelti dal Consiglio dell'Autorit\u00e0, su proposta del Presidente, tra persone di notoria indipendenza e autorevolezza morale e restano in carica sino alla scadenza del mandato dei componenti dell'Autorit\u00e0.\nGarante del Contribuente.\nCon decreto del Presidente della Commissione Tributaria Regionale del Lazio 29 febbraio 2016 pubblicato in Gazzetta Ufficiale serie Generale n. 61 del 14-3-2016 il dott. Angelo Gargani \u00e8 stato nominato Garante del contribuente per la Regione Lazio.(http://www.gazzettaufficiale.it/eli/id/2016/03/14/16A02019/sg;jsessionid=kcJ31R0cwCuxsGsIv1Ts8A__.ntc-as4-guri2b).\nNote familiari.\nAngelo Gargani \u00e8 fratello dell'ex europarlamentare di Forza Italia ed ex parlamentare democristiano Giuseppe Gargani."}
{"id": "3051357", "revid": "767487", "url": "https://it.wikipedia.org/wiki?curid=3051357", "title": "Tom Baxter", "text": "Dopo un debutto, con pochi consensi, con un primo album nel 2004, ha raggiunto un discreto successo anche a livello internazionale con il secondo album, pubblicato nel 2008.\nLa sua canzone pi\u00f9 nota \u00e8 \"Better\".\nBiografia.\nGli esordi e il primo disco.\nNato in Cornovaglia ma stabilitosi a Londra a diciannove anni per frequentare una scuola di musica, ha successivo intrapreso l'attivit\u00e0 di artista indipendente.\nHa debuttato discograficamente solo nel maggio del 2004 con la pubblicazione, da parte della Columbia, del suo EP di debutto, l'eponimo \"Tom Baxter\", contenente i brani \"My Declaration\", \"Joanna\" e la traccia dal vivo \"Half a Man\". Questa prima pubblicazione ha preceduto di pochi mesi l'album di debutto, \"Feather and Stone\", pubblicato ad ottobre per la medesima etichetta; il disco, che non ha riscosso un grande successo in classifica in Regno Unito raggiungendo la sessantacinquesima posizione, conteneva anche i brani presenti nell'EP. L'unico singolo classificatosi fu il brano \"This Boy\", che raggiunse la sessantacinquesima posizione della classifica britannica dei singoli.\nIl secondo album.\nDopo essere stato licenziato dalla Colombia per lo scarso successo del primo disco, ha firmato un contratto con la Charisma per la quale, nel 2008, ha pubblicato il suo secondo disco, dal titolo \"Skybound\". Da questo disco \u00e8 stato estratto come primo singolo il brano \"Better\", utilizzato come colonna sonora del film \"Run Fatboy Run\"; la canzone \u00e8 stata successivamente ripresa dai Boyzone che, pubblicando la cover come singolo, hanno raggiunto la ventiduesima posizione della classifica britannica, riuscendo a migliorare il risultato della versione originale, arenatasi alla posizione numero sessantasette. La versione di Baxter, tuttavia, conobbe popolarit\u00e0 anche oltre i confini britannici, venendo presentata anche in altre nazioni, tra cui il \"Festivalbar 2008\" in Italia.\nSuccessivamente \u00e8 stata pubblicata come secondo singolo la canzone \"Tell Her Today\". Il disco ha riscosso comunque un successo ben maggiore rispetto al precedente, piazzandosi al dodicesimo posto della classifica degli album britannica.\nDiscografia.\nAlbum.\nFeather &amp; Stone\nSkybound \nThe Uncarved Block - Part One\nThe Other Side Of Blue\nEP.\nThe EP"}
{"id": "3051359", "revid": "599013", "url": "https://it.wikipedia.org/wiki?curid=3051359", "title": "Imed Ben Younes", "text": ""}
{"id": "3051360", "revid": "1889177", "url": "https://it.wikipedia.org/wiki?curid=3051360", "title": "Michele Gortani", "text": "Biografia.\nLaureatosi all'Universit\u00e0 di Bologna in Scienze naturali nel 1904, sino al 1910 ha svolto attivit\u00e0 di assistenza e ricerca sia presso l'Istituto di geologia e paleontologia del predetto ateneo, sia presso l'Istituto di pedologia dell'Universit\u00e0 degli Studi di Perugia. Eletto deputato nel 1913, la sua attivit\u00e0 nell'ambito della XXIV legislatura del Regno d'Italia, conclusasi nel 1919, \u00e8 stata inframmezzata dalla partecipazione come volontario nella prima guerra mondiale, attivandosi per i profughi della Carnia e rischiando la corte marziale per aver criticato le scelte militari prima della disfatta di Caporetto.\nNel 1922 ha vinto la cattedra di Geologia presso l'ateneo di Cagliari, trasferendosi tuttavia, nel giro di un biennio, prima all'Universit\u00e0 degli Studi di Pavia e poi, nel 1924, succedendo nella stessa cattedra a Giovanni Capellini, all'ateneo di Bologna, dove \u00e8 rimasto sino al collocamento a riposo, ricevendone la nomina a professore emerito nel 1953. Qui, peraltro, \u00e8 stato lungamente direttore del ricordato Istituto di geologia e paleontologia, di cui ha arricchito biblioteca e museo, in particolare con materiale relativo al paleozoico Mediterraneo. Ha anche fondato e diretto il \"Giornale di Geologia\".\nAutore di oltre 300 pubblicazioni scientifiche e letterarie, ha rivestito nella sua opera particolare importanza la missione geologica nella Dancalia svoltasi, tra il 1936 e il 1938, per conto dell'Agip e sotto l'egida dell'Accademia d'Italia. Della regione, assieme a Angelo Bianchi, ha realizzato la relativa rappresentazione cartografica. I suoi lavori geologici hanno riguardato soprattutto le Alpi Carniche, la Sardegna e l'Africa Orientale Italiana, nonch\u00e9 la ricerca e la genesi degli idrocarburi.\nEletto all'Assemblea Costituente, ha partecipato anche alla I legislatura del Senato della Repubblica Italiana. Socio dell'Accademia dei Lincei, dell'Accademia delle Scienze di Torino e dell'Istituto veneto di scienze, lettere ed arti, Gortani \u00e8 stato presidente della Societ\u00e0 Geologica Italiana nel 1926 e nel 1947. Fondatore dell'Istituto Italiano di Speleologia, a lui sono stati dedicati il Museo carnico di arti e tradizioni popolari di Tolmezzo, il Museo Paleontologico di Portogruaro, due grotte, rispettivamente nei territori di Chiusaforte e di Zola Predosa, nonch\u00e9 la \"gortanella\", un genere fossilifero del permiano austriaco scoperto nel 1966.\nIl 3 dicembre 1963, il pubblico ministero bellunese Arcangelo Mandarino lo incaric\u00f2 della prima perizia di accertamento sulla frana del Vajont."}
{"id": "3051364", "revid": "767487", "url": "https://it.wikipedia.org/wiki?curid=3051364", "title": "Sami Trabelsi", "text": ""}
{"id": "3051368", "revid": "352448", "url": "https://it.wikipedia.org/wiki?curid=3051368", "title": "Pastorela", "text": ""}
{"id": "3051369", "revid": "729019", "url": "https://it.wikipedia.org/wiki?curid=3051369", "title": "Pallavolo femminile ai I Goodwill Games", "text": "Il I campionato di pallavolo femminile ai Goodwill Games si \u00e8 svolto dal 7 al 12 luglio 1986 a Mosca, in Russia. Al torneo hanno partecipato 8 squadre nazionali e la vittoria finale \u00e8 andata per la prima volta all'Unione Sovietica.\nPodio.\nCampione.\nUnione Sovietica(Primo titolo)\nSecondo posto.\nPer\u00f9\nTerzo posto.\nStati Uniti"}
{"id": "3051370", "revid": "2153076", "url": "https://it.wikipedia.org/wiki?curid=3051370", "title": "Skybound", "text": "Skybound \u00e8 il secondo album del cantautore pop rock britannico Tom Baxter, pubblicato il 18 aprile 2008 dall'etichetta discografica Charisma.\nL'album, promosso dai singoli \"Better\" (successivamente reinterpretata dal noto gruppo Boyzone) e \"Tell Her Today\", ha raggiunto la dodicesima posizione della classifica degli album britannica. Il primo singolo \u00e8 stato inserito nella compilation italiana \"Festivalbar 2008\".\nTutte le tracce sono state scritte da Baxter, che per alcuni brani ha collaborato con altri autori. Baxter ha curato anche la produzione del disco insieme a Jeremy Stacey."}
{"id": "3051375", "revid": "599013", "url": "https://it.wikipedia.org/wiki?curid=3051375", "title": "Mounir Boukadida", "text": ""}
{"id": "3051379", "revid": "1086846", "url": "https://it.wikipedia.org/wiki?curid=3051379", "title": "Empoli Football Club 1986-1987", "text": "Questa voce raccoglie le informazioni riguardanti l'Empoli Football Club nelle competizioni ufficiali della stagione 1986-1987.\nStagione.\nNella stagione 1986-1987 contro ogni pronostico, l'Empoli allenata da Gaetano Salvemini, formazione al debutto assoluto in A, si \u00e8 trovata a punteggio pieno dopo le prime 2 giornate di campionato. Lo stadio Castellani, causa lavori di ristrutturazione, \u00e8 stato inagibile sino al 2 novembre: l'Empoli ha giocato le prime tre gare interne del campionato a Firenze e Pistoia, nel giorno della riapertura, la Roma sconfisse per 3-1 i toscani.\nIl ritorno tra le mura amiche \u00e8 stato favorevole agli azzurri che, pur avendo un rendimento da bassa classifica negli incontri in trasferta, non hanno perso sul proprio campo sino alla penultima giornata (contro l'). La salvezza \u00e8 arrivata all'ultimo turno, con la vittoria sul con una rete di Osio; il centrocampista aveva segnato anche la prima storica rete della societ\u00e0 in massima serie, 8 mesi prima. La squadra empolese, come da regolamento, ha inserito in rosa come straniero lo svedese Johnny Ekstr\u00f6m preso dal G\u00f6teborg, che ha giocato 24 incontri e segnato 3 reti.\nIn Coppa Italia l'Empoli ha disputato e vinto il primo girone di qualificazione, disputato prima del campionato, poi nel doppio confronto degli ottavi di finale, giocati in primavera, ha ceduto all'Inter il passaggio ai quarti di finale.\nMaglie e sponsor.\nLo sponsor tecnico per la stagione 1986-1987 \u00e8 Adidas, mentre lo sponsor ufficiale \u00e8 Sammontana.\nOrganigramma societario.\nArea direttiva\nArea tecnica\nRosa.\nIn corsivo i calciatori non facenti pi\u00f9 parte della rosa, ma iscritti a referto durante la stagione."}
{"id": "3051382", "revid": "599013", "url": "https://it.wikipedia.org/wiki?curid=3051382", "title": "Ferid Chouchane", "text": ""}
{"id": "3051383", "revid": "144636", "url": "https://it.wikipedia.org/wiki?curid=3051383", "title": "Pierre-Daniel Huet", "text": "Biografia.\nNato in una famiglia di religione protestante, Pierre-Daniel Huet studi\u00f2 presso il collegio gesuita di Caen; studi\u00f2 anche con il pastore protestante Samuel Bochart. All'et\u00e0 di vent'anni era gi\u00e0 riconosciuto come uno dei pi\u00f9 promettenti studiosi del suo tempo. Fece amicizia nel 1651 con Gabriel Naud\u00e9, direttore della biblioteca intitolata attualmente a Mazzarino; l'anno dopo segu\u00ec Samuel Bochart alla corte della regina Cristina di Svezia. Visit\u00f2 in quell'occasione Leida, Amsterdam, Copenaghen e Stoccolma. Nella Biblioteca Reale di Stoccolma scopr\u00ec dei frammenti del \"Commentario su San Matteo\" di Origene, che pubblic\u00f2 nel 1668. Questa pubblicazione diede luogo ad una controversia sulla questione della transustanziazione, che caus\u00f2 la morte di Samuel Bochart nel corso di una riunione della \"Acad\u00e9mie royale des Belles-Lettres de Caen\".\nSi occup\u00f2 anche di letteratura, tradusse le pastorali di Longo Sofista, scrisse una novella intitolata \"Diane de Castro\", e scrisse un \"Trattato sull'origine dei romanzi\", una storia del genere romanzesco che tenta, invano, di fissarne le regole; tuttavia \u00e8 la prima storia del romanzo. Nella \"Querelle des Anciens et des Modernes\" prese le parti dei primi contro Charles Perrault e Jean Desmarets de Saint-Sorlin. Pubblic\u00f2 poesie in latino e in greco, tra le quali \"Daphnis et Chlo\u00e9\", opere filosofiche in latino e in francese e una raccolta di pensieri, \"Huetiana\". Era legato a Paul Pellisson, Valentin Conrart, Jean Regnault de Segrais, con il quale fin\u00ec per litigare, e Jean Chapelain, di cui difese \"la Pucelle\". Frequent\u00f2 anche il salotto di Madeleine de Scud\u00e9ry e studi di pittori. Si dedic\u00f2 alle medaglie e alla loro origine, di cui discusse con Samuel Bochart, e nel frattempo studiava l'arabo e il siriaco con il gesuita Adrien Parvilliers.\nCombatt\u00e9 la filosofia di Cartesio, dopo esserne stato, in giovent\u00f9, un ammiratore, ma il suo biografo, l'abate d'Olivet non lo vedeva come uno scettico. Pubblic\u00f2, con l'aiuto di Anne Dacier, una serie di classici latini \"ad usum Delphini\", cio\u00e8 per l'erede al trono, di cui era sotto precettore. Il suo gusto per la matematica lo port\u00f2 a studiare astronomia e anatomia, in particolare si occup\u00f2, spinto dalla propria miopia, delle questione relative agli occhi e la vista. In seguito si dedic\u00f2 alla chimica e scrisse un poema in latino sul sale.\nMembro della \"Acad\u00e9mie royale des Belles-Lettres\" di Caen, fond\u00f2 in questa citt\u00e0 l'\"Accademia di fisica di Caen\" nel 1662 insieme ad Andr\u00e9 Graindorge. A Parigi, presso i Gesuiti, era membro di un'altra accademia che sovvenzionava Jean-Baptiste Colbert, di cui Michaults disse: \"Padre Oudin ricordava sempre con piacere le lezioni apprese del gabinetto del signor Huet, dove era una volta di pi\u00f9 il vantaggio di essere ammesso\". Fu ammesso il 30 luglio 1674 alla Accademia di Francia, dopo che erano state respinte in precedenza le richieste di Jacques B\u00e9nigne Bossuet, Paul Pellisson, Louis de Courcillon de Dangeau e Charles de Sainte-Maure. Morr\u00e0 come decano dell'accademia.\nPrese gli ordini nel 1684, e fu nominato vescovo di Soissons nel 1685, per poi essere trasferito, nel 1692, alla diocesi di Avranches, stanco di aspettare il suo insediamento nel 1699 scambi\u00f2 il vescovado con l'Abbazia di Fontenay, per poi dimettersi e trascorrere gli ultimi vent'anni della sua vita nella casa dei Gesuiti di Parigi. Alla fine della sua vita, compose un \"Commentarius\", cio\u00e8 le sue memorie.\nIl re acquis\u00ec per la Biblioteca Reale la sua grande biblioteca e i suoi manoscritti, che aveva lasciato in eredit\u00e0 ai gesuiti.\nHuet era conosciuto per il suo temperamento, che fece dire a La Londe che era \"di coloro contro i quali non \u00e8 possibile avere ragione\". Lo spirito di contesa, portato al punto pi\u00f9 alto che lo caratterizzava, lo port\u00f2 a litigare con Nicolas Boileau e Segrais che disse che sarebbe \"pi\u00f9 facile cambiare un nero in un bianco piuttosto che fare cambiare opinione ad Huet\".\nGenealogia episcopale.\nLa genealogia episcopale \u00e8:"}
{"id": "3051391", "revid": "2142023", "url": "https://it.wikipedia.org/wiki?curid=3051391", "title": "Giovanna Maria Bonomo", "text": "Biografia.\nNacque ad Asiago nella casa paterna al centro del paese, da Giovanni, ricco mercante, figlio di Giampietro Bonomo e Maria Rodeghiero la cui famiglia aveva possedimenti non solo ad Asiago, ma anche nei paesi vicini, e da Virginia, della nobile famiglia dei Ceschi di Borgo Valsugana.\nAncora bambina impar\u00f2 il latino senza aiuto alcuno.\nAll'et\u00e0 di sei anni rest\u00f2 orfana di madre ed il padre Giovanni, non potendo allevarla degnamente, decise di condurla al monastero di Santa Chiara di Trento.\nA dodici anni Maria decise di farsi monaca clarissa e di rimanere a Trento. Il padre cerc\u00f2 in un primo momento di ostacolarla e la riport\u00f2 ad Asiago con l'intenzione di condurla alla vita matrimoniale ma alla fine cedette alle insistenze della figlia e, il 21 giugno 1621, quando Maria aveva quindici anni, la port\u00f2 al monastero benedettino di San Girolamo di Bassano del Grappa.\nLe fu imposto il nome di Giovanna Maria e l'8 settembre 1622 fece la professione dei voti di povert\u00e0, castit\u00e0 e obbedienza. Nel 1632 ricevette anche le stimmate.\nIl 1\u00ba agosto 1655 fu eletta priora fino al 1664, quando fu eletta nuovamente badessa. Mor\u00ec a Bassano il 1\u00ba marzo del 1670.\nCulto.\nMolte guarigioni prodigiose le furono attribuite, tanto che nel 1699 fu introdotto il processo di beatificazione che si concluse il 9 giugno 1783 quando fu solennemente beatificata da Pio VI con grande gioia della popolazione veneta, in particolare di Bassano del Grappa e di Asiago che l'acclamarono patrona.\nIl suo nome \u00e8 presente nel Martirologio Romano il 1\u00ba marzo. Ad Asiago viene festeggiata il 26 febbraio.\nMonumento e reliquie.\nNel 1908 ad Asiago, davanti alla sua casa natale, venne eretto un monumento in onore della Beata. Durante la Grande Guerra, Asiago venne completamente rasa al suolo ma il monumento rimase incredibilmente intatto.\nLe reliquie della Beata sono oggi conservate presso la chiesa a lei dedicata a Bassano del Grappa."}
{"id": "3051392", "revid": "287204", "url": "https://it.wikipedia.org/wiki?curid=3051392", "title": "Angel Milk", "text": "Angel Milk \u00e8 il secondo album del gruppo musicale di musica elettronica francese T\u00e9l\u00e9popmusik, pubblicato dall'etichetta discografica Capitol il 21 febbraio 2005.\nAlla realizzazione dell'album hanno partecipato Deborah Anderson, Angela McCluskey del gruppo Wild Colonials e il rapper Mau; questi ultimi avevano gi\u00e0 collaborato con il complesso per la realizzazione del precedente disco, \"Genetic World\", del 2001.\nL'album ha raggiunto la settantanovesima posizione della classifica francese degli album."}
{"id": "3051395", "revid": "123830226", "url": "https://it.wikipedia.org/wiki?curid=3051395", "title": "Croce del Katanga", "text": "La Croce del Katanga, chiamata anche handa, \u00e8 una antica moneta a forma di croce in rame solitamente di 20\u00a0cm di grandezza e pesante un kg.\nStoria.\nQuesta moneta veniva solitamente utilizzata come valuta in territori, che adesso sono parte della Repubblica Democratica del Congo, nel XIX secolo sino agli inizi del XX. Il nome deriva dalla regione del Katanga, un territorio ricco di miniere di rame nel sud-est del paese.\nQuesti lingotti a forma di X erano fusi dai locali fabbri del rame. Erano prodotte con il processo di colata in sabbia.\nValore originale.\nUna \"Croce del Katanga\" poteva essere utilizzata per acquistare circa 10\u00a0kg di farina, cinque o sei galline o sei accette; con dieci si poteva comprare un fucile.\nUso moderno.\nNel 1960, il Katanga provincia del Congo-Leopoldville dichiar\u00f2 l'indipendenza. Tre \"Croci del Katanga\" rosse furono poste nella parte bassa della bandiera del neonato stato. L'apposizione delle croci sulla bandiera fu un omaggio ed un richiamo alle tradizioni ed alla cultura dell'area."}
{"id": "3051397", "revid": "3791", "url": "https://it.wikipedia.org/wiki?curid=3051397", "title": "Campionati del mondo di ciclismo su pista 1893", "text": "I campionati del mondo di ciclismo su pista 1893 (ing. \"1893 ICA Track Cycling World Championships\") si svolsero a Chicago, negli Stati Uniti d'America, tra l'11 ed il 12 agosto 1893.\nSi tratt\u00f2 della prima edizione ufficiale dei campionati del mondo: precedentemente si svolgevano degli eventi descritti come campionati mondiale ma privi di riconoscimento da una qualunque autorit\u00e0 in campo ciclistico mondiale. Con la nascita dell'International Cycling Association nel 1892 fu quindi possibile organizzare la prima edizione ufficiale dei campionati.\nA Chicago, nell'ambito della Fiera Colombiana di quell'anno, furono quindi disputate tre gare: la velocit\u00e0 sulla distanza del miglio, il mezzofondo dietro motori su 100 chilometri e la velocit\u00e0 su 10 chilometri, oggi chiamata \"scratch\"; non fu invece disputata la gara a squadre inizialmente prevista. Le gare erano aperte solamente ai dilettanti, i vincitori ricevettero una medaglia d'oro, tutti gli altri una d'argento."}
{"id": "3051400", "revid": "729019", "url": "https://it.wikipedia.org/wiki?curid=3051400", "title": "Pallavolo femminile ai II Goodwill Games", "text": "Il II campionato di pallavolo femminile ai Goodwill Games si \u00e8 svolto dal 21 al 27 luglio 1990 a Seattle, negli Stati Uniti d'America. Al torneo hanno partecipato 8 squadre nazionali e la vittoria finale \u00e8 andata per la seconda volta consecutiva all'Unione Sovietica.\nPodio.\nCampione.\nUnione Sovietica(Secondo titolo)\nSecondo posto.\nCina\nTerzo posto.\nBrasile"}
{"id": "3051403", "revid": "287204", "url": "https://it.wikipedia.org/wiki?curid=3051403", "title": "Igor Janik", "text": "Campionati nazionali.\n2004\n2005\n2006\n2007\n2008\n2009\n2010\n2011"}
{"id": "3051409", "revid": "729019", "url": "https://it.wikipedia.org/wiki?curid=3051409", "title": "Bussoladomani (13 settembre 1978) dal vivo", "text": "(Mercoled\u00ec 13 settembre 1978) Bussoladomani dal vivo \u00e8 il 2\u00ba album dal vivo di Luciano Tajoli. Il primo album dal vivo era del 1968 realizzato in Giappone e distribuito solo in Oriente e non in Italia.\nIl concerto.\nIl concerto da cui \u00e8 stato poi tratto il disco \u00e8 avvenuto davanti a cinquemila persone alla Bussoladomani il 13 settembre 1978. Il cantante Luciano Tajoli, non aveva inteso ragioni: non dovevano essere presenti n\u00e9 la radio n\u00e9 la televisione: questo avrebbe precluso fin dall'inizio la realizzazione di un disco.\n\"Un disco fatto per caso\".\nAl concerto era per\u00f2 presente un ammiratore, appostatosi nelle prime file, di Tajoli che aveva portato con s\u00e9 un registratore speciale e diverse musicassette per registrare l'intero spettacolo. Le due musicassette ricavate dal concerto furono poi fatte ascoltare \"quasi per gioco\" ai dirigenti dell'AlphaRecord che le trovarono ottime e decisero di ricavarne un doppio LP dal vivo. Poich\u00e9 queste cassette erano state registrate ottimamente ma pur sempre amatorialmente durante la riproduzione del disco si pu\u00f2 sentire qualche fruscio o qualche rumore strano. Il disco contiene anche due inediti dal vivo. Il disco non \u00e8 mai stato ristampato in CD e ci\u00f2 lo rende abbastanza raro fra i collezionisti.\nTracce.\nDisco 1 - lato A\nLato B\nDisco 2 - Lato A\nLato B"}
{"id": "3051412", "revid": "69794", "url": "https://it.wikipedia.org/wiki?curid=3051412", "title": "Lajos Kass\u00e1k", "text": "Di origine operaia, conobbe il futurismo in Italia, dove aveva lavorato in giovent\u00f9, e ne introdusse i programmi in patria, tentando di conciliarli con le sue convinzioni socialiste. Si scontr\u00f2 con il potere politico sia durante il periodo di B\u00e9la Kun (1919), sia nei primi anni del regime comunista instaurato da M\u00e1ty\u00e1s R\u00e1kosi. \nFond\u00f2 le riviste \"A Tett\" (L'azione, 1915), interdetta nel 1916 per la sua impostazione internazionalista e antimilitarista, e \"MA\" (Oggi, 1916), organo principale del movimento attivista. Dal 1920 al 1926 visse in esilio a Vienna e una volta rientrato in Ungheria prosegu\u00ec la sua attivit\u00e0 attraverso le riviste \"Dokumentum\" (1926-27) e \"Munka\" (\"Lavoro\", 1928-38) sostenendo le lotte del movimento operaio e l'avanguardia artistica.\nDopo la guerra, sotto il governo filosovietico, la sua attivit\u00e0 viene fortemente limitata. Una situazione che penalizza molti degli artisti della sua epoca, da L\u00e1szl\u00f3 Moholy-Nagy ad Albert Nagy.\nScrisse poesie (\"Mia madre, l'universo\", 1922; \"Terra mia, fiore mio\", 1935; \"Amore, amore\", 1962; \"Foglie di quercia\", 1965) e romanzi socialmente impegnati (\"Vita di un uomo\", 1927-35; \"Dramma nel bosco\", 1943; \"Fratelli infelici\", 1953; \"La fine della strada\", 1963). "}
{"id": "3051415", "revid": "256896", "url": "https://it.wikipedia.org/wiki?curid=3051415", "title": "Rudolf Leder", "text": ""}
{"id": "3051416", "revid": "1372005", "url": "https://it.wikipedia.org/wiki?curid=3051416", "title": "Stephan Hermlin", "text": "Secondo la sua autobiografia, Hermlin nacque a Chemnitz il 6 aprile 1915 da una famiglia ebraica. Di fede marxista, combatt\u00e9 nella guerra civile spagnola e nel 1947 si stabil\u00ec nella Germania orientale.\nL'affidabilit\u00e1 di tale autobiografia \u00e8 seriamente ridimensionata da E. Hobsbawm, (Interesting \"times. A twentieth-century life\", New York 2002, pp. 62-65) che smentisce, fra l'altro, la sua partecipazione alla Guerra civile spagnola.\nTra le sue opere si ricordano la raccolta di novelle \"Il tempo della comunanza\" (Die Zeit der Gemeinsamkeit, 1950) e le liriche \"Il volo della colomba\" (Der Flug der Taube, 1952). Partito da posizioni surrealiste, Hermlin \u00e8 stato poi esponente del realismo socialista. Tra le altre sue opere: l'autobiografica \"Crepuscolo\" (Abendlicht, 1979) e la miscellanea \"Appunti. Servizi di cronaca. Discorsi. Interviste\" (Aufs\u00e4tze, Reportagen, Reden, Interviews, 1980).\nIl figlio di Stephen Andrei Hermlin (nato nel 1965) \u00e8 un famoso pianista tedesco e fondatore della Swing Dance Orchestra. Figlia Cornelia Schmaus (nata nel 1946) - attrice teatrale e cinematografica."}
{"id": "3051421", "revid": "287204", "url": "https://it.wikipedia.org/wiki?curid=3051421", "title": "Lajos Kassak", "text": ""}
{"id": "3051422", "revid": "830939", "url": "https://it.wikipedia.org/wiki?curid=3051422", "title": "Ludwig Hohl", "text": "Figlio di Jakob Arnold, un pastore protestante, e di Anna Magdalena Zweifel, dopo aver vissuto a Vienna e nei Paesi Bassi, dal 1937 fino alla morte si \u00e8 stabilito a Ginevra, scegliendo come studio una cantina. Votato a una permanente alterit\u00e0, estraneo a mode e tradizioni, indifferente agli avvenimenti della sua epoca, \u00e8 stato a lungo ignorato dal grande pubblico nonostante l'apprezzamento di Max Frisch, il sostegno di Friedrich D\u00fcrrenmatt, gli elogi di Peter Handke e Adolf Muschg.\nImportanti riconoscimenti come il Premio Schiller (1970), il \"Premio per il centenario Robert Walser\" (1978) e il \"Premio Petrarca\" (1980) gli sono stati tributati soltanto verso la fine della sua vita. La sua fama \u00e8 collegata soprattutto alle brevi narrazioni di \"Sentiero notturno\" (N\u00e4chtlicher Weg, 1943) e \"La salita\" (Bergfahrt, 1975), il suo racconto pi\u00f9 evocatore, ma notevoli sono anche le annotazioni di \"Sfumature e dettagli\" (Nuancen und Details, 1939-42) e le pagine meditative di \"Che \u00e8 quasi tutta un'altra cosa\" (Da\u00df fast alles anders ist, 1967)."}
{"id": "3051423", "revid": "1543377", "url": "https://it.wikipedia.org/wiki?curid=3051423", "title": "Pseudologia fantastica", "text": "Per pseudologia fantastica (o mitomania o bugia patologica) si intende un'elaborazione intenzionale e dimostrativa di esperienze o eventi molto poco probabili e facilmente confutabili. In un lavoro del 2012 Katie Elizabeth Treanor la definisce \u00abl'abituale, prolungata e ripetuta produzione di mistificazioni, spesso di natura complessa e fantasiosa (...), bugie facilmente smascherabili che non vengono utilizzate per ottenere un tornaconto materiale o qualsivoglia vantaggio sociale, quanto per accrescere la propria autostima o proteggersi dal giudizio altrui\u00bb. Spesso il paziente fa sue, come vissute, le esperienze che inventa di sana pianta. Il suo cervello elabora ricordi come se fossero momenti realmente vissuti.\nCaratteristiche.\nLa pseudologia fantastica \u00e8 una categoria nosografica ancora discussa in psichiatria, descritta per la prima volta da Anton Delbr\u00fcck nel 1891, caratterizzata dal ricorso abituale alla bugia. Si ritrova in soggetti istrionici o psicopatici (i cosiddetti \"bugiardi patologici\") e pu\u00f2 riguardare i pi\u00f9 disparati eventi o argomenti (per esempio: luoghi diversi, avventure galanti, situazioni improbabili, ecc.), talora amplificati parossisticamente fino a raggiungere gradi altissimi di inverosimiglianza. Viene giudicata un prodotto diretto dell'immaginazione: non dipende pertanto dai deficit di memoria e non deve quindi essere confusa con le confabulazioni.\nCaratteristiche principali della pseudologia fantastica sono le seguenti:"}
{"id": "3051424", "revid": "183114", "url": "https://it.wikipedia.org/wiki?curid=3051424", "title": "Mitomania", "text": ""}
{"id": "3051428", "revid": "183114", "url": "https://it.wikipedia.org/wiki?curid=3051428", "title": "Bugiardo patologico", "text": ""}
{"id": "3051429", "revid": "729019", "url": "https://it.wikipedia.org/wiki?curid=3051429", "title": "Disturbi del ritmo circadiano", "text": "I disturbi del ritmo circadiano sono una classe di dissonnie che riguardano l'alterazione del ciclo sonno veglia.\nChi soffre di questi disturbi, spesso, non riesce a perseguire ritmi di sonno appropriati per vivere una vita sociale adeguata, per lavorare o per studiare. Spesso, queste persone riescono comunque a dormire a sufficienza, sempre che riescano a dormire e risvegliarsi negli orari richiesti dal loro orologio biologico. A meno che non presentino altri disturbi del sonno, la qualit\u00e0 dello stesso non \u00e8 in questo caso compromessa.\nDescrizione.\nCome ogni altro animale, gli esseri umani hanno un ritmo biologico chiamato ritmo circadiano, controllato da un \"orologio biologico\" che opera su base giornaliera. Questo ritmo influenza la temperatura corporea, lo stato di veglia, l'appetito, la secrezione di ormoni, oltre agli orari di sonno e altro. Per via del ritmo circadiano, non \u00e8 detto che la sonnolenza in una persona incrementi in modo uniforme con il passare del tempo. La necessit\u00e0 e la capacit\u00e0 di dormire dell'individuo sono influenzate sia dall'orologio circadiano interno sia dal tempo trascorso dal precedente risveglio. Perci\u00f2, il corpo pu\u00f2 manifestare necessit\u00e0 di sonno e capacit\u00e0 di allerta in periodi del giorno differenti.\nTipologia di disturbi del ciclo circadiano.\nEstrinseci.\nEsistono fattori estrinseci o circostanziali:\nIntrinseci.\nEsistono fattori intrinseci:"}
{"id": "3051431", "revid": "729019", "url": "https://it.wikipedia.org/wiki?curid=3051431", "title": "Sindrome da sonno posticipato", "text": "La sindrome da sonno posticipato \u00e8 un disturbo del ritmo circadiano del sonno, un problema nella capacit\u00e0 di addormentarsi e avere picchi di veglia appropriati alla societ\u00e0 in cui si vive, con le alterazioni che riguardano anche i ritmi circadiani della secrezione ormonale e della temperatura corporea.\nCaratteristiche.\nChi soffre di questo disturbo solitamente non riesce a dormire sino alle prime ore del mattino e ha grosse difficolt\u00e0 a risvegliarsi a orari adeguati. Spesso queste persone hanno comunque una certa regolarit\u00e0 nell'orario di sonno e dunque se lasciati dormire assecondando le proprie esigenze interne hanno una buona qualit\u00e0 di sonno e un risveglio spontaneo. \u00c8 per loro estremamente difficile andare normalmente a scuola o seguire un comune orario lavorativo.\nSe si autoimpongono uno schema di sonno pi\u00f9 in sintonia con i ritmi della societ\u00e0 (per esempio andare a dormire alle 23 e svegliarsi alle 7) vanno incontro a deprivazione di sonno, infatti, per quanto siano stanchi e assonnati, non riusciranno mai ad addormentarsi cos\u00ec presto, ne deriva che l'unico modo per alzarsi presto \u00e8 rinunciare a buona parte delle proprie ore di sonno. Se non si riposa il giusto numero di ore di cui si ha bisogno, si manifester\u00e0 inevitabilmente un'eccessiva sonnolenza diurna.\nQuesto disturbo solitamente si sviluppa in et\u00e0 scolare o durante l'adolescenza. Normalmente scompare in seguito, alla fine dell'adolescenza, ma a volte pu\u00f2 persistere per tutta la vita. Formalmente descritto per la prima volta nel 1981 dal dottor Elliot D. Weitzman, viene spesso interpretato impropriamente quale insonnia cronica, disturbo psicologico o scarsa disciplina.\nDiagnosi differenziale.\nAl momento della diagnosi bisogna fare attenzione a operare una distinzione fondamentale tra i pazienti con una condizione reversibile, e quelli con una condizione irreversibile. Chi possiede una cattiva igiene del sonno (per esempio sottoporsi a intense fonti luminose come i tablet prima di coricarsi, andare a letto tardi) potrebbe manifestare sintomi simili nel breve termine, ma, applicando opportuni cambiamenti alla propria routine per un periodo sufficientemente lungo (dalle 2 settimane a un mese), \u00e8 in grado di riallineare la fase del sonno con i ritmi civili e di ritrovare un sonno ristoratore.\nIl sonno posticipato reversibile sta diventando sempre pi\u00f9 comune per via di recenti fenomeni sociali, come l'uso intensivo di pc, smartphone e tablet prima di coricarsi e l'abitudine di andare a letto tardi la sera; dunque, se un paziente presenta un sonno posticipato, nella maggior parte dei casi ricadr\u00e0 in questa categoria. Il sonno non \u00e8 come una banca, in cui ci\u00f2 che si perde la sera lo si recupera la mattina o, peggio, nel fine settimana; il sonno per essere efficiente ha bisogno di essere collocato in un ritmo sonno-veglia che sia il pi\u00f9 costante possibile e anche il pi\u00f9 possibile allineato alle variazioni della luce ambientale. Un sonno poco efficiente predispone a una lunga serie di disturbi psichiatrici, gastrointestinali e cardiovascolari.\nIl discorso \u00e8 diverso per il vero paziente affetto da sindrome del sonno posticipato, infatti quest'ultimo, nonostante tutti gli sforzi di volont\u00e0 e i cambiamenti nello stile di vita, non \u00e8 in grado di riallineare pienamente i propri ritmi, la sua \u00e8 una condizione quasi irreversibile. Per cui in fase di diagnosi \u00e8 innanzi tutto necessario imporre al paziente un forte cambiamento nello stile di vita, assicurarsi che lo segua, e in base alla risposta a tale terapia comportamentale classificarlo in una delle due categorie. In caso di reale sindrome da sonno posticipato si pu\u00f2 ricorrere, oltre che all'igiene del sonno, anche alla luminoterapia, la cui efficacia \u00e8 per\u00f2 molto variabile e limitata."}
{"id": "3051442", "revid": "56620", "url": "https://it.wikipedia.org/wiki?curid=3051442", "title": "Catholicon", "text": ""}
{"id": "3051443", "revid": "114066649", "url": "https://it.wikipedia.org/wiki?curid=3051443", "title": "Catholicon (dizionario trilingue)", "text": "Il Catholicon (in greco \u039a\u03b1\u03b8\u03bf\u03bb\u03b9\u03ba\u03cc\u03bd) \u00e8 un dizionario trilingue, redatto in bretone, francese e latino, con circa 6.000 voci.\nIl dizionario venne redatto nel 1464 da Jehan Lagadeuc e stampato per la prima volta a Tr\u00e9guier per iniziativa del canonico Auffret Quoatqueveran nel 1499.\nIl titolo di \"Catholicon\" non fu dato dal suo autore. Era esplicitamente destinato a favorire l'apprendimento del latino per i giovani che intraprendevano la carriera ecclesiastica e fu redatto in bretone, in quanto i Bretoni non conoscevano bene il francese.\nUn manoscritto del dizionario, copia dell'originale, \u00e8 conservato nei fondi latini della Biblioteca nazionale di Francia e si compone di 131 fogli scritti sul recto e sul verso, di cui manca circa un terzo."}
{"id": "3051447", "revid": "125590805", "url": "https://it.wikipedia.org/wiki?curid=3051447", "title": "Lance Stephenson", "text": "Caratteristiche tecniche.\nGioca nel ruolo di guardia, ma pu\u00f2 essere adattato sia come playmaker che come ala piccola. Gli \u00e8 stato attribuito il soprannome di \"Born Ready\" per via delle sue capacit\u00e0 tecniche e delle sue giocate.\nCarriera.\nLance Stephenson attir\u00f2 per la prima volta l'attenzione degli scout quando aveva dodici anni. Clark Francis, un osservatore di giovani talenti, lo vide giocare nel torneo Amateur Athletic Union (AAU) del Bronx. Prima di cominciare il suo percorso liceale, ha frequentato l'Adidas ABCD Camp, dove ha affrontato un altro futuro professionista in NBA, Ovinton J'Anthony Mayo, in una partita uno contro uno.\nNell'estate del 2005, Stephenson si iscrisse alla Bishop Loughlin Memorial High School, ma frequent\u00f2 questa scuola solamente per pochi giorni. Cominci\u00f2 a frequentare la Abraham Lincoln High School, vicino alla sua casa di Coney Island. Anche altri giocatori della NBA, come Stephon Marbury e Sebastian Telfair avevano frequentato questa scuola. L'allenatore Dwayne Morton dichiar\u00f2: \"Stephenson ha sempre parlato di superare Stephon e Sebastian\" e lo ha definito come \"il miglior giocatore che abbia mai allenato alla Lincoln\". Quell'anno Stephenson guid\u00f2 i Railsplitters alla vittoria del titolo cittadino.\nLa Lincoln High School vinse nuovamente il titolo negli anni successivi e Stephenson venne premiato per due anni consecutivi dal New York Daily News come miglior giocatore dell'anno. Nella sua stagione da sophomore, \u00e8 stato il pi\u00f9 giovane giocatore presente nel film \"Gunnin' for That No. 1 Spot,\" che ha seguito otto prospetti delle scuole superiori. Nella sua stagione da junior, \u00e8 stato convocato nella squadra maschile di pallacanestro All-USA di USA Today, unico giocatore non senior a ricevere questo onore.\nNBA.\nIl 7 aprile 2010, Stephenson annunci\u00f2 la sua intenzione di abbandonare il college e decise di dichiararsi eleggibile al Draft NBA 2010. Al Draft venne scelto dagli Indiana Pacers con la quarantesima chiamata assoluta.\nIndiana Pacers (2010-2014).\nNel suo debutto alla Summer League di Las Vegas mette a referto 21 punti, 4 rimbalzi e 3 assist, contribuendo significativamente alla vittoria per 88 a 77 contro gli Orlando Magic. Grazie ad altre buone prestazioni convince la dirigenza a proporgli un contratto di pi\u00f9 anni, che firma il 22 luglio.\nIl 27 febbraio 2011 Stephenson esordisce in maglia Pacers giocando 4 minuti contro i Phoenix Suns mettendo a segno due punti, catturando un rimbalzo e distribuendo 2 assist. Il 25 aprile 2012, Stephenson conquista la sua prima partenza da titolare nella partita contro i Chicago Bulls, mettendo subito a referto 22 punti e candidandosi come guardia titolare per i futuri Pacers. Nella stagione successiva si conferma come uno dei giocatori pi\u00f9 migliorati dell'intera lega diventando il giocatore con pi\u00f9 triple doppie in attivo nella stagione regolare.\nNei Playoffs 2014 si rese protagonista di un feud con LeBron James; oltre ad aver fatto molto trash talking col cestista all'epoca dei Miami Heat (venendo anche criticato dal d.g. dei Pacers Larry Bird), in gara-5 Stephenson soffi\u00f2 nell'orecchio di LBJ, e il suo gesto divenne virale sul web.\nCharlotte Hornets (2014-2015).\nIl 16 luglio 2014 firm\u00f2 un contratto triennale a 27 milioni di dollari con gli Charlotte Hornets, rifiutando cos\u00ec un contratto quinquennale da 44 milioni di dollari offertogli dalla franchigia di Indianapolis.\nTuttavia l'annata in Carolina Del Nord non fu delle migliori, in quanto lui fu costretto a saltare 14 partite per via di un infortunio(una distorsione pelvica) e in 61 partite giocate lui \u00e8 partito titolare solo 25 volte e la squadra non riusc\u00ec a qualificarsi ai Playoffs (traguardo che l'anno precedente venne raggiunto con un record di 43 vittorie e 39 sconfitte), arrivando undicesima totalizzando 33 vittorie e 49 sconfitte.\nLos Angeles Clippers (2015-2016).\nIl 15 giugno 2015 viene ceduto ai Los Angeles Clippers in cambio di Matt Barnes e Spencer Hawes.\nMemphis Grizzlies (2016).\nDopo l'esperienza non delle migliori ai Clippers il 18 febbraio 2016 venne ceduto ai Memphis Grizzlies, insieme a una futura prima scelta al draft NBA del 2019, in cambio di Jeff Green.\nL'11 marzo 2016 mise a segno il suo \"career-high points\" di 33 punti in una vittoria 121-114 contro i New Orleans Pelicans. Ma alla fine dei conti anche l'esperienza a Memphis per Lance non fu delle migliori, seppur sia quella in cui tenne la sua media punti pi\u00f9 alta attualmente (ovvero 14,2 a partita).\nA fine stagione rimase free agent.\nNew Orleans Pelicans (2016).\nDopo un'estate dove lui disse di essere disponibile anche ad ascoltare offerte provenienti dall'Europa e dalla Cina, \"Born Ready\" il 14 settembre firm\u00f2 un contratto con i New Orleans Pelicans a 1,22 milioni di dollari di cui solo 100.000 garantiti. Alla fine della \"pre-season\" Lance arriv\u00f2 a giocarsi il 15\u00ba e ultimo posto in squadra con Alonzo Gee; il ballottaggio venne vinto da Lance che riusc\u00ec ad avere la meglio sull'ala piccola di Palm Beach guadagnandosi quindi il 15\u00ba posto nel roster.\nIl 5 novembre subisce un grave infortunio all'inguine durante la gara contro i Phoenix Suns che lo costringe a operarsi e a stare in infermeria fino a gennaio. Allora l'8 novembre, visti i lunghi tempi di recupero, venne tagliato dai Pelicans. Il suo posto venne poi preso da Archie Goodwin.\nMinnesota Timberwolves (2017).\nDopo aver smaltito l'ultimo infortunio in gennaio, il 7 febbraio 2017 firm\u00f2 un contratto di 10 giorni con i Minnesota Timberwolves. Gioc\u00f2 solo 4 partite con i lupi, e la sua esperienza termin\u00f2 dopo 8 giorni in quanto il 15 febbraio nella gara persa in trasferta per 116-108 contro i Cleveland Cavaliers sub\u00ec un grave infortunio alla caviglia. A seguito di questo infortunio i T'Wolves decisero di non prolungare ulteriormente il contratto di \"Born ready\". Smaltito l'infortunio il 9 marzo torn\u00f2 a giocare nei Timberwolves con cui sigl\u00f2 un secondo contratto di 10 giorni. Tuttavia il 16 marzo (a 2 giorni dal termine del secondo contratto decadale) nella gara contro giocata contro i Boston Celtics (persa in trasferta dai lupi per 117-104) Stephenson sub\u00ec un nuovo infortunio alla caviglia, che convinse la dirigenza della squadra blu a non rinnovare ulteriormente il suo contratto.\nRitorno agli Indiana Pacers (2017-2018).\nIl 30 marzo 2017 gli Indiana Pacers bisognosi di una guardia, decisero di tagliare l'infortunato Rodney Stuckey, e lo sostituirono proprio con Stephenson che torn\u00f2 ai Pacers dopo quasi 3 anni; Stephenson firm\u00f2 con la squadra di Indianapolis con opzione alla squadra per il terzo anno. Il 1\u00ba aprile, durante la sua conferenza stampa con cui inaugur\u00f2 il suo ritorno a Indianapolis, Lance dichiar\u00f2 sorprendentemente che il suo ritorno \u00e8 paragonabile a quello di Michael Jordan dopo i 2 ritiri. La squadra arriv\u00f2 settima in RS a est con un record di 43-39 e affront\u00f2 ai Playoffs i Cleveland Cavaliers di LeBron James. In gara-1 Stephenson part\u00ec dalla panchina e non sfigur\u00f2 in quanto segn\u00f2 16 punti in 26 minuti (venendo marcato anche da LeBron James in alcuni frangenti della partita), che tuttavia non consentirono ai Pacers di vincere in quanto persero 109-108 non riuscendo poi a capitalizzare il possesso finale con cui ebbero la possibilit\u00e0 di segnare il 110-109. Nonostante l'eliminazione al primo turno della squadra giallobianca per 4-0, Stephenson tenne 16 punti di media a partita, suo \"career-high\".\nLa stagione successiva gioc\u00f2 tutte le 82 partite della squadra dando un ottimo contributo in uscita dalla panchina (solo 7 volte part\u00ec in quintetto) al raggiungimento inatteso del quinto posto a est. Tale piazzamento era inatteso in quanto a seguito della cessione della stella della franchigia Paul George in cambio di Victor Oladipo e Domantas Sabonis in estate in pochi credevano che i Pacers potessero raggiungere i playoffs. Importanti, oltre a Stephenson, furono proprio Oladipo (che and\u00f2 all'All-Star Game) e Sabonis nell'economia della stagione della franchigia di Indianapolis, che nella postseason riaffront\u00f2 al primo turno i Cleveland Cavaliers di LeBron James, venendo eliminata nella decisiva gara sette, conclusasi sul 105-101 per la compagine dell'Ohio.\nAlla fine della stagione i Pacers declinarono per la seconda volta la team option su di lui.\nLos Angeles Lakers (2018-2019).\nIl 2 luglio 2018 firm\u00f2 con i Los Angeles Lakers, freschi della firma dell'ex-nemico LeBron James che ebbe un ruolo importante per portare Stephenson a vestire i colori gialloviola.\nCina (2019-).\nIl 1\u00ba agosto 2019 si trasfer\u00ec in Cina ai Liaoning Flying Leopards."}
{"id": "3051448", "revid": "86343", "url": "https://it.wikipedia.org/wiki?curid=3051448", "title": "Grand Gosier", "text": ""}
{"id": "3051451", "revid": "86343", "url": "https://it.wikipedia.org/wiki?curid=3051451", "title": "Anse \u00e0 Pitres", "text": ""}
{"id": "3051452", "revid": "287204", "url": "https://it.wikipedia.org/wiki?curid=3051452", "title": "Anse-a-Pitres", "text": ""}
{"id": "3051453", "revid": "86343", "url": "https://it.wikipedia.org/wiki?curid=3051453", "title": "Anse a Pitres", "text": ""}
{"id": "3051454", "revid": "729019", "url": "https://it.wikipedia.org/wiki?curid=3051454", "title": "Microsoft Store", "text": "Microsoft Store \u00e8 una catena di negozi per la vendita al dettaglio di propriet\u00e0 di Microsoft.\nSi occupa della vendita di computer, software e vari beni elettronici. I negozi mirano a migliorare il rapporto tra Microsoft e i suoi clienti aiutando loro a prendere decisioni sugli acquisti.\nIl primo negozio \"Microsoft Store\" \u00e8 stato inaugurato il 22 ottobre 2009 a \"Scottsdale Fashion Square\" nella citt\u00e0 di Scottsdale in Arizona. Il secondo \u00e8 stato aperto a Mission Viejo e inaugurato il 29 ottobre 2009. Il terzo presso il \"Park Meadows Mall\" di Lone Tree nel Colorado il 10 giugno 2010.\nMicrosoft Store vende PC firmati da altre aziende come: Hewlett Packard, Acer, Dell, Lenovo, Sony, ecc. Offre anche prodotti \"Microsoft\" come: Windows, Microsoft Office, Zune, Xbox.\nL'ufficio denominato \"The Answers Desk\" aiuta a rispondere a domande su Windows, Office e altri prodotti Microsoft. I negozi offrono sessioni di didattica collettiva o singoli appuntamenti.\nStoria.\nAll'inizio del 2009, Microsoft ha deciso di intraprendere una nuova esperienza nella vendita al dettaglio. In un primo momento non fu chiaro il motivo della scelta: i consumatori non erano mai venuti a contatto con dipendenti Microsoft con cui rivolgersi direttamente. Il 22 ottobre 2009 Microsoft ha aperto un negozio a Scottsdale. Una settimana dopo ne \u00e8 stato inaugurato un altro a Mission Viejo in California. Nella primavera del 2010, Microsoft ha confermato le voci che annunciavano l'apertura di un altro negozio a Denver (Colorado) e un altro ancora a San Diego (California).\n\"Microsoft Store\" non offre solo servizi di vendita, ma anche supporto tecnico con corsi didattici specializzati per ottenere il massimo dal proprio software.\nMicrosoft Store Online.\nMicrosoft Store Online \u00e8 il negozio in linea di Microsoft disponibile via internet (\u00e8 il successore di \"Windows Marketplace\"). Il negozio virtuale vende software e hardware Microsoft cos\u00ec come accade nei negozi gi\u00e0 aperti negli Stati Uniti. I PC denominati \"Microsoft Signature\" sono computer di diversi produttori, ma al loro interno sono stati pre-caricati i software: Windows Live Essentials, Microsoft Zune, Adobe Reader e Flash, Microsoft Security Essentials e Silverlight. Gli articoli possono essere ordinati anche per telefono. Il sito web \u00e8 stato tradotto in 13 lingue diverse per permetterne l'utilizzo nei seguenti paesi: Australia, Canada, Francia, Germania, India, Italia, Giappone, Corea del nord, Corea del sud, Paesi Bassi, Spagna, Regno Unito e Stati Uniti. \u00c8 possibile ordinare i prodotti anche nei paesi europei non inclusi in questa lista, come ad esempio Polonia e Ungheria.\n\u00c8 possibile scaricare direttamente dal sito i prodotti software acquistati senza dar luogo a una spedizione della confezione."}
{"id": "3051456", "revid": "827882", "url": "https://it.wikipedia.org/wiki?curid=3051456", "title": "Zero in magia", "text": "Zero in magia (\"The Worst Witch\") \u00e8 un film per la televisione statunitense del 1986, mandato in onda da Central Indipendent Television e HBO. \u00c8 basato sul libro per bambini \"The Worst Witch \"scritto da Jill Murphy. \u00c8 stato girato a San michael's college in Tembury Wells. \u00c8 andato in onda ad Halloween fino al 1990, e nel 1994 \u00e8 uscito in VHS. Si sono occupati delle musiche Bonnie Langford, Charles Strouse, Don Black e Denis King.\nTrama.\nIl film racconta le avventure di Mildred Hubble, una strega impacciata e buffa che viene continuamente presa in giro perch\u00e9 non \"eccelle\" a fare incantesimi (da qui il titolo \"The worst witch\"= \"La strega peggiore\"). La sua sfortuna aumenta quando sbaglia un'esibizione davanti all'affascinante Grand Wizard, interpretato dal famoso Tim Curry, ma esso, che crede in lei, avendola vista volare in segreto, spinge le insegnanti a regalarle un mese di vacanze e Grand Wizard inviter\u00e0 la strega a passarle con lei"}
{"id": "3051457", "revid": "86343", "url": "https://it.wikipedia.org/wiki?curid=3051457", "title": "Cap Ha\u00eftien", "text": ""}
{"id": "3051459", "revid": "287204", "url": "https://it.wikipedia.org/wiki?curid=3051459", "title": "Cap-Haitien", "text": ""}
{"id": "3051460", "revid": "86343", "url": "https://it.wikipedia.org/wiki?curid=3051460", "title": "Cap Haitien", "text": ""}
{"id": "3051461", "revid": "599013", "url": "https://it.wikipedia.org/wiki?curid=3051461", "title": "Cinnarizina", "text": "La cinnarizina o cinarizina \u00e8 un antistaminico usato per il controllo di nausea e vomito da cinetosi (mal d'auto) e nelle vasculopatie centrali e periferiche; \u00e8 commercializzata in Italia con i nomi: \"Cinazyn, Stugeron, Toliman\".\nLa sintesi chimica ed il brevetto \u00e8 della \"Janssen Pharmaceutica\" nel 1955 .\nCaratteristiche strutturali e fisiche.\nReattivit\u00e0 e caratteristiche chimiche.\n\u00c8 una polvere bianca o quasi bianca. Praticamente insolubile in acqua, leggermente solubile in alcool e in alcool metilico, solubile in acetone, facilmente solubile in diclorometano; \u00e8 fotosensibile.\nFarmacocinetica.\nAssorbimento.\nViene assorbita nel tratto gastrico; la concentrazione plasmatica massima Cmax si raggiunge dopo 2-4 ore dalla assunzione orale.\nMetabolismo.\nHa un'emivita plasmatica di 3-6 ore , viene metabolizzata dai seguenti sistemi enzimatici \nEliminazione.\nViene escreta in forma immodificata nelle feci e come metaboliti nelle urine.\nFarmacodinamica.\nLa cinnarizina agisce come antagonista del recettore H1 istaminergico e del recettore muscarinico. Inoltre, inibisce la contrattilit\u00e0 della muscolatura liscia vascolare grazie al blocco dei canali L del Ca++. Ha anche un legame con i recettori D2 della dopamina.\nImpieghi clinici.\nIn Label.\nSecondo il riassunto delle caratteristiche del prodotto le indicazioni approvate sono:\n\"Turbe dell'irrorazione cerebrale, in particolare da arteriosclerosi comprendenti tremori, ronzio delle orecchie, disturbi dell'umore (irritabilit\u00e0 e asocialit\u00e0), perdita della memoria e scarsa concentrazione\".\n\"Alterazioni dell'equilibrio, di origine centrale e periferica comprendenti vertigine, tremori, ronzio delle orecchie, nistagmo, nausea e vomito.Coadiuvante nella terapia delle vasculopatie periferiche quali, p.e., estremit\u00e0 bluastre, claudicatio intermittente, ulcere varicose, parestesie (sensazione anormale, non dolorosa come di bruciore, formicolio, puntura, ecc.), crampi notturni, estremit\u00e0 fredde\".\nControindicazioni.\nL'utilizzo di questa sostanza non \u00e8 indicato in caso di ictus cerebrale in fase acuta e di ipersensibilit\u00e0 individuale accertata.\nEffetti collaterali.\nSi verificano frequentemente: sonnolenza e disturbi gastro-intestinali; pi\u00f9 raramente: mal di testa, secchezza della bocca, aumento di peso, sudorazione o reazioni allergiche, molto rararamente lichen planus e sintomi simil-lupus .\nNei soggetti anziani si possono avere: sintomi extrapiramidali con depressione.\nDosi terapeutiche.\nFino ad un massimo di 200\u00a0mg/die nelle turbe della circolazione. Va assunto preferibilmente dopo i pasti. \nNelle cinetosi va assunto mezzora prima del viaggio, da ripetere dopo 6 ore.\nSovradosaggio.\nNon esiste un antidoto specifico in caso di sovradosaggio, utili: lavanda gastrica e la somministrazione di carbone attivo.\nGravidanza e allattamento.\nSconsigliato per mancanza di dati della letteratura.\nAvvertenze.\nDa usare con prudenza con alcool e sostanze deprimenti il SNC. Va valutato il rischio/beneficio nei soggetti con Parkinson per il possibile aggravamento della sintomatologia.\nInterazioni.\nAlcool e deprimenti il SNC come gli antidepressivi triciclici."}
{"id": "3051462", "revid": "110157", "url": "https://it.wikipedia.org/wiki?curid=3051462", "title": "Quartier-Morin", "text": "Quartier-Morin, in creolo haitiano \"Katye Moren\", \u00e8 un comune di Haiti facente parte dell'arrondissement di Cap-Ha\u00eftien nel dipartimento del Nord."}
{"id": "3051464", "revid": "14691", "url": "https://it.wikipedia.org/wiki?curid=3051464", "title": "Aigun", "text": ""}
{"id": "3051465", "revid": "767487", "url": "https://it.wikipedia.org/wiki?curid=3051465", "title": "Limonade", "text": "Limonade, in creolo haitiano \"Limonad\", \u00e8 un comune di Haiti facente parte dell'arrondissement di Cap-Ha\u00eftien nel dipartimento del Nord."}
{"id": "3051467", "revid": "1645873", "url": "https://it.wikipedia.org/wiki?curid=3051467", "title": "Acul-du-Nord", "text": "Acul-du-Nord, in creolo haitiano \"Akil din\u00f2\", \u00e8 un comune di Haiti, capoluogo dell'arrondissement omonimo nel dipartimento del Nord."}
{"id": "3051469", "revid": "86343", "url": "https://it.wikipedia.org/wiki?curid=3051469", "title": "Acul du Nord", "text": ""}
{"id": "3051472", "revid": "599013", "url": "https://it.wikipedia.org/wiki?curid=3051472", "title": "Tamas P\u00e1d\u00e1r", "text": "Biografia.\nNei campionati europei di scherma ha conquistato una medaglia d'oro a Lipsia nel 2010 nella gara di spada a squadre.\nPalmar\u00e8s.\nIn carriera ha conseguito i seguenti risultati:"}
{"id": "3051474", "revid": "123159375", "url": "https://it.wikipedia.org/wiki?curid=3051474", "title": "Ihor Rejzlin", "text": "Biografia.\nNei campionati europei di scherma ha conquistato una medaglia d'argento a Lipsia nel 2010 nella gara di spada a squadre."}
{"id": "3051479", "revid": "774703", "url": "https://it.wikipedia.org/wiki?curid=3051479", "title": "Martin Schmitt (scherma)", "text": ""}
{"id": "3051483", "revid": "767487", "url": "https://it.wikipedia.org/wiki?curid=3051483", "title": "Steffen Launer", "text": "Biografia.\nNei campionati europei di scherma ha conquistato una medaglia di bronzo a Lipsia nel 2010 nella gara di spada a squadre.\nPalmar\u00e8s.\nIn carriera ha conseguito i seguenti risultati:"}
{"id": "3051486", "revid": "262457", "url": "https://it.wikipedia.org/wiki?curid=3051486", "title": "Da\u015ba bh\u016bmi", "text": ""}
{"id": "3051494", "revid": "352448", "url": "https://it.wikipedia.org/wiki?curid=3051494", "title": "Pastourelle", "text": ""}
{"id": "3051495", "revid": "916580", "url": "https://it.wikipedia.org/wiki?curid=3051495", "title": "Hirschfeldia incana", "text": "La senape canuta (\"Hirschfeldia incana\" ) \u00e8 una pianta della famiglia delle Brassicacee, diffusa nel bacino del Mediterraneo. \u00c8 l'unica specie del genere Hirschfeldia , strettamente imparentato con il genere \"Brassica\".\nDistribuzione e habitat.\n\u00c8 una specie nativa del bacino del Mediterraneo che \u00e8 stata introdotta in varie parti del mondo, divenendo talora infestante.\nDescrizione.\nHa un aspetto molto simile a \"Brassica nigra\", ma raggiunge generalmente una altezza minore.\nLe foglie, lobate, con nevature parallele, formano una ampia rosetta basale e sono ricoperte da una fine pubescenza.\nUsi.\nIn Sicilia, dove \u00e8 conosciuto come \"sinapu\" o \"lassini\", \u00e8 tradizionalmente utilizzato in gastronomia come condimento per pasta e carni, caratterizzato da un sapore intenso e amarognolo."}
{"id": "3051497", "revid": "2091899", "url": "https://it.wikipedia.org/wiki?curid=3051497", "title": "Ion (DC Comics)", "text": "Ion \u00e8 un personaggio immaginario, un supereroe della DC Comics. Creato dallo scrittore Judd Winisck e dall'artista Dale Eaglesham per \"Green Lantern\" vol. 3 n. 145, Ion fu concepito come la nuova identit\u00e0 di supereroe per il protagonista di \"Green Lantern\", Kyle Rayner. Si scopr\u00ec successivamente che si trattava di un simbionte benevolente, che concedeva volontariamente i suoi poteri all'ospite che abitava. Questo segu\u00ec una \"retcon\" con Parallax, originariamente il nuovo alias da super criminale di Hal Jordan, che si scopr\u00ec essere l'impersonificazione parassitica della paura nella miniserie \"Green Lantern: Rebirth\" del 2004-2005.\nBiografia del personaggio.\nNon appena gli esseri senzienti svilupparono la forza di volont\u00e0, nacque Ion, dalla lunghezza d'onda verde del cosiddetto \"Spettro emozionale\". La sua esistenza fu tenuta segreta per eoni, e risiedette all'interno della Batteria del Potere Centrale su Oa per mantenere Parallax, l'entit\u00e0 parassita della paura imprigionata al suo interno, sotto controllo, e per donare ai Guardiani dell'Universo, ai Manhunters, ai Green Glob, agli Halla's, e poi al Corpo delle Lanterne Verdi, una porzione del suo sconfinato potere. Dopo che Hal Jordan, sotto l'influenza di Parallax e di Sinestro, distrusse la Batteria del Potere Centrale, Ion, insieme a Parallax e a Sinestro, fu liberato. Dopo aver vagato attraverso il cosmo, infine si insedi\u00f2 all'interno di Kyle Rayner come ospite.\nPotere di Ion.\nKyle assunse prima l'identit\u00e0 di Ion dopo una lunga serie di eventi derivanti dalla morte della sua fidanzata, Alex. Prima, espulse inconsciamente da s\u00e9 tutti i sentimenti di rabbia, che presero la forma di un incubo infantile di Kyle e che si autonomin\u00f2 Oblivion. Kyle sconfisse Obilvion nella storia \"Circle of Fire\", e, come risultato, i suoi poteri furono potenziati. Nel corso del tempo, il suo potere divenne sempre pi\u00f9 grande, finch\u00e9 Kyle cap\u00ec di stare facendo ricorso ai residui di energia verde che Hal Jordan lasci\u00f2 intorno al sole quando lo riaccese. Dopo una battaglia per il controllo del potere contro il criminale Nero, Kyle assorb\u00ec tutto il potere del Corpo delle Lanterne Verdi, e prendendo cos\u00ec il soprannome di \"Ion\".\nKyle utilizz\u00f2 le sue nuove abilit\u00e0 per ricreare una nuova razza di Guardiani dell'Universo sul pianeta Oa, e li mise sotto le cure di Ganthet a cui ordin\u00f2 di insegnare loro l'umilt\u00e0, e quindi ricaric\u00f2 la Batteria del Potere Centrale. Poco dopo, Kyle si spogli\u00f2 delle sue nuove abilit\u00e0, quando cap\u00ec di stare perdendo il contatto con le persone che proteggeva.\nRitorno di Ion.\nPoco dopo aver ripreso l'identit\u00e0 di Lanterna Verde, Kyle divenne Ion ancora una volta, quando Jade trasfer\u00ec a lui tutte le sue abilit\u00e0, dopo la sua morte durante gli eventi della guerra tra Rann e Thanagar. A questo segu\u00ec da una miniserie dedicata ad Ion, lunga 12 numeri. La serie seguiva Kyle mentre accettava il suo nuovo ruolo di \"Tedoforo\" per i Guardiani e per il Corpo. Mentre si adattava, dovette confrontarsi contro i suoi peggiori nemici di quando era una Lanterna Verde e con l'improvvisa malattia di sua madre. Gli eventi della serie si rivelarono essere una cospirazione contro di lui e servirono a lanciarlo verso il suo ruolo nella Guerra contro i Sinestro Corps, e verso gli eventi di \"Countdown to Final Crisis\".\nGuerra contro i Sinestro Corps.\nIl primo numero di \"Sinestro Corps War\" rivel\u00f2 che, come le origini di Parallax, il simbionte Ion \u00e8 un essere separato, estratto a forza da Kyle ed imprigionato su Qward dai Sinestro Corps. Dopo aver espulso Ion da Rayner, Sinestro costrinse Kyle a legarsi a Parallax, che invase l'ex Lanterna Verde e prese il controllo del suo corpo. L'entit\u00e0 di Ion fu poi liberata da numerosi membri del Corpo delle Lanterne Verdi, dopo che fu sottoposto ad esperimenti per mano dell'Anti-Monitor.\nIn \"Green Lantern Corps\" n. 17, i Guardiani, sentendo che Kyle avrebbe servito meglio il Corpo come Lanterna Verde, scelsero il Daxamita Sodam Yat come nuovo ospite di Ion.\nEssendo testimone della creazione del nuovo Ion, Superman-Prime si confront\u00f2 con lui e combatterono nei cieli sopra New York. I due erano pari in termini di potere finch\u00e9 il combattimento non si spost\u00f2 in un impianto nucleare, dove la fisiologia Daxamita di Sodam Yat lo indebol\u00ec grandemente a causa della grande fonte di piombo presente nel reattore. Mentre tentava i fuggire dall'impianto nucleare, Prime infilz\u00f2 Yat con una spranga di piombo. I suoi poteri furono diminuiti dall'avvelenamento da piombo, e fu battuto fin quasi alla morte da Superman-Prime.\nIn \"Tales of the Sinestro Corps Presents: Ion\", dopo gli eventi della guerra, i Guardiani chiesero a Rayner di assistere Sodam Yat nel adattamento al suo nuovo ruolo. Mentre si parlava della storia di Yat e del suo comportamento come Lanterna Verde, si scopr\u00ec che Sodam indossava perennemente un anello del potere (nonostante la possessione dei poteri di Ion) per evitare che l'avvelenamento da piombo nel suo corpo lo uccidesse. Furono quindi attaccati da Nero, che fu liberato durante l'assalto iniziale su Oa, ma che non partecip\u00f2 alla storia globale della storia del Sinestro Corps. Kyle combatt\u00e9 il meno che fosse possibile per incoraggiare Sodam ad abbracciare il suo nuovo status come Ion. Infine, Sodam sconfisse Nero nello stesso modo in cui lo fece Kyle Rayner, quando Nero ottenne per la prima volta il suo anello giallo e prima della creazione del Sinestro Corps: prese il controllo dei costrutti di Nero.\nYat continu\u00f2 a sostenere il potere di Ion come orgoglioso membro del Corpo delle Lanterne Verdi prima di riaccendere il sole rosso di Daxam.\nLa notte pi\u00f9 profonda.\nQuando Sinestro divenne uno con l'Entit\u00e0 Bianca, vide l'inizio dell'esistenza e le origini dello spettro emozionale. Ion si rivel\u00f2 essere il primo essere vivente che spinse s\u00e9 stesso a muoversi.\nNel giorno pi\u00f9 splendente.\nDurante l'episodio \"Nel giorno pi\u00f9 splendente\", si scopr\u00ec che Sodam Yat era ancora vivo e manteneva giallo il sole di Daxam. Una figura con mantello si fece strada verso il sole di Daxam, svegliando Yat dal suo stato inconscio e facendogli rinunciare al possesso dell'entit\u00e0 di Ion. Mentre Sodam fu lanciato su Daxam e il sole giallo ritornava rosso, la figura con il mantello ritorn\u00f2 su Ryot con l'entit\u00e0 di Ion, che al collo portava un monolito con il simbolo delle Lanterne Verdi, nello stesso modo cui tocc\u00f2 a Parallax."}
{"id": "3051499", "revid": "295921", "url": "https://it.wikipedia.org/wiki?curid=3051499", "title": "Blondie e Dagoberto", "text": "Blondie e Dagoberto (Dagwood Bumstead) \u00e8 un fumetto statunitense ideato da Murat (Chic) Young, distribuito dalla King Features Syndicate, e pubblicato a partire dall'8 settembre 1930 in formato a strisce e incentrato sulla vita quotidiana dei Bumstead, una tradizionale famiglia americana. Dal fumetto \u00e8 nata l'omonima serie di film e una serie radiofonica statunitense trasmessa dal 1939 al 1950. Nel 1995 fu uno dei venti fumetti inclusi nella serie commemorativa di francobolli statunitensi \"Comic Strip Classics\".\nTrama.\nAgli esordi Blondie \u00e8 una graziosa ragazza che vorrebbe sposare Dagoberto ma il padre miliardario di lui \u00e8 contrario; nonostante il divieto i due si sposano egualmente anche se lui viene diseredato e deve incominciare a lavorare. Da questo momento le origini altolocate di lui vengono dimenticate e la serie continua imperniata sulla vita di una famiglia media americana. Blondie \u00e8 moglie piccolo-borghese emancipata mentre il marito, oltre che con lei e con i figli, \u00e8 costantemente alle prese con i problemi in ufficio e con instancabili commessi viaggiatori. Con gli anni hanno dei figli che a loro volta crescono e ne hanno di propri.\nStoria editoriale.\nLa serie fu creata da Murat Young e debutt\u00f2 il 15 settembre 1930 distribuita dal King Features Syndicate; dal 1933 Young si fa aiutare per i disegni da Alex Raymond e del figlio Jim, che lo sostituisce di fatto nel 1950. Young continu\u00f2 per tutta la vita a disegnare la striscia e, quando mor\u00ec nel 1973, le storie continuarono per opera del figlio Dean, che dal 1963 collaborava gi\u00e0 ai testi, e di Jim Raymond, figlio di Alex Raymond. Dopo la morte di Jim Raymond molti artisti si succedettero nella realizzazione della striscia: Mike Gersher (1981-84), Stan Drake (1984-97) e infine Denis Lebrun e John Marshall e nonostante questi cambiamenti le storie sono rimaste popolari, arrivando a essere pubblicate in pi\u00f9 di 2.000 giornali in 47 paesi e venendo tradotti in 35 lingue.\nEdizioni estere\nIn Italia la serie esordisce negli anni trenta come \"Bettina e Bargio\" sul settimanale satirico \"420\" edito dalla Nerbini e sulla rivista cinematografica \"Kines\"; nel dopoguerra, a parte quale breve apparizione su qualche rivista, ritorna dopo vent'anni su alcune pubblicazioni dell'Editoriale Corno (Okay ed Eureka e relativi supplementi; negli anni settanta compare su altre riviste di fumetti come \"Il Mago\" della Mondadori e sulla collana Oscar Mondadori mentre nei decenni successivi compare anche su quotidiani come Il Messaggero e su altre riviste di fumetti. Le strisce giornaliere furono pubblicate durante gli anni '70 anche dal quotidiano Paese Sera, che tent\u00f2 l'importazione in Italia della pagina dei fumetti tipica dei giornali statunitensi."}
{"id": "3051504", "revid": "276491", "url": "https://it.wikipedia.org/wiki?curid=3051504", "title": "Cinarizina", "text": ""}
{"id": "3051506", "revid": "287204", "url": "https://it.wikipedia.org/wiki?curid=3051506", "title": "Fran\u00e7ois Luambo Makiadi", "text": "Viene considerato uno dei pi\u00f9 influenti musicisti di \"soukous\" (e di musica africana in generale) del XX secolo. Fu fondatore, insieme a Jean Serge Essous, della celebre orchestra jazz zairese OK Jazz, che contribu\u00ec in maniera determinante alla nascita del soukous come genere musicale. Era soprannominato \"lo stregone della chitarra\" a causa della sua tecnica chitarristica, veloce e fluida. Suo fratello, Bavon Marie Marie Siongo, era il leader della band Orchestre Negro Success e mor\u00ec nel 1970 in un incidente d'auto dopo aver avuto un violento litigio con lui per conto della sua fidanzata Lucie. \nMor\u00ec il 12 ottobre del 1989 dopo aver contratto l'AIDS."}
{"id": "3051517", "revid": "14691", "url": "https://it.wikipedia.org/wiki?curid=3051517", "title": "Franco Luambo", "text": ""}
{"id": "3051523", "revid": "599013", "url": "https://it.wikipedia.org/wiki?curid=3051523", "title": "Gianluca Castaldini", "text": "Carriera.\nCresce cestisticamente nella Pallacanestro Varese, sotto la guida di Beppe Regni, insieme a Stefano Rusconi, Paolo Nicora ed Andreas Brignoli . Il suo esordio in Serie A1 avviene con la squadra lombarda nel 1985."}
{"id": "3051524", "revid": "1543377", "url": "https://it.wikipedia.org/wiki?curid=3051524", "title": "Sisu", "text": "Sisu \u00e8 un termine finlandese che si pu\u00f2 tradurre in italiano con espressioni quali forza di volont\u00e0, determinazione, perseveranza e razionalit\u00e0. Manca comunque una traduzione esatta in qualunque lingua. \"Sisu\" \u00e8 una parola chiave per capire la cultura finlandese. La parola deriva da \"sisus\", che significa intimo o interiore.\nSignificato culturale.\nSecondo il \"New York Times\", \"sisu\" \u00e8 \"la parola che spiega la Finlandia\" ed \u00e8 la \"parola preferita dei finlandesi\" - \"la pi\u00f9 bella di tutte le parole finlandesi\". Durante la famosa guerra d'inverno del 1939-1940, la persistenza dei finlandesi di fronte all'invasione sovietica determin\u00f2 la grande popolarit\u00e0 di questa parola nella lingua inglese per tutta una generazione.\nProbabilmente \"sisu\" fu usata per la prima volta nella lingua inglese l'8 gennaio 1940, sul TIME:\nParticolarmente lodato per incarnare la \"sisu\" fu il Presidente della Finlandia: \"L'anziano presidente Ky\u00f6sti Kallio, di origine contadina - 73 anni e pieno di sisu - la settimana scorsa ha ideato un nuovo sistema per ottenere rifornimenti per il suo Paese\". Il termine \"sisu\" fu usato anche per descrivere l'ostinazione con cui i finlandesi mantennero la loro blanda alleanza con il Terzo Reich dal 1940 al 1943:\nDurante le Olimpiadi Estive del 1952, si parl\u00f2 ancora di \"sisu\" nel contesto della Guerra Fredda in corso e incombente sulla capitale finlandese Helsinki:\nAncora negli anni 1960, il termine \"sisu\" fu usato per descrivere la resistenza di 20-30 anni prima e il perdurante scontento dei finlandesi. Nel 1960 un importante critico di \"Mortlake\" scrisse:\n\"Sisu\" nella cultura di massa.\nNel romanzo giovanile di Robert A. Heinlein, \"Cittadino della galassia\", il protagonista viene adottato dal capitano di un'astronave che si chiama \"Sisu\". Il nome riflette l'ammirazione di Heinlein per la resistenza dei finlandesi contro i sovietici (Heinlein stesso era un anticomunista). La \"famiglia\" interstellare a cui appartiene l'astronave viene descritta come fortemente orgogliosa e indipendente, tanto da preferire la battaglia e la morte piuttosto che essere catturati dai pirati.\n\"Sisu\" \u00e8 il tema di un racconto breve di un autore statunitense, \"The Frying Finn\", in cui il protagonista Esko Virtanen spiega il concetto. Nelle parole di Virtanen: \"In finlandese abbiamo una parola, sisu, che - tradotta in modo molto approssimativo \u2014 significa coraggio estremo di fronte a ostacoli insormontabili. \u00c8 pi\u00f9 che un semplice \"hartia pannki\", coraggio fisico. Ci vuole forza interiore, e ottimismo e capacit\u00e0 di resistenza e un bel po' di quell'ostinatezza tipica del mulo, quel tipo di testardaggine che permette a un uomo a cui \u00e8 stata diagnosticata una malattia incurabile di sopravvivere ai suoi medici. Forse non vinciamo sempre, dice la \"sisu\", ma sicuramente non perderemo mai\".\nNel programma televisivo britannico Top Gear, Mika H\u00e4kkinen spiega la \"sisu\" a James May come una particolare determinazione, peculiare del popolo finlandese.\nNel 2004 Jorma Ollila, amministratore delegato di Nokia, descrisse il \"fegato\" della sua azienda usando la parola \"sisu\":\nPer il suo significato culturale, \"sisu\" \u00e8 un elemento frequente nei marchi di prodotti finlandesi. Per esempio, ci sono marchi di auto Sisu (e veicoli trasporto truppe Patria Pasi, prima chiamate Sisu Pasi), la rompighiaccio MS Sisu, una marca di caramelle dal gusto forte, prodotte da Leaf, e un'organizzazione nazionalista finlandese (Suomen Sisu)."}
{"id": "3051525", "revid": "767487", "url": "https://it.wikipedia.org/wiki?curid=3051525", "title": "Palookaville (film)", "text": "Palookaville \u00e8 un film del 1995 diretto da Alan Taylor.\nTrama.\nJerry ed i suoi due amici, Russ e Sydney, sono in cerca di soldi facili che li aiutino a rifarsi una vita fuori citt\u00e0. Disoccupati, passano il loro tempo a chiacchierare in una tavola calda. Infine ecco l'ispirazione: faranno una rapina con armi giocattolo."}
{"id": "3051531", "revid": "71433", "url": "https://it.wikipedia.org/wiki?curid=3051531", "title": "Sucker Punch", "text": "Il termine Sucker Punch, che significa letteralmente \"pugno del fesso\" o \"pugno del pollo\" (\"sucker\" indica gergalmente una persona che \"ci casca\", un \"babbeo\"), si riferisce ad un colpo inaspettato, spesso dato di spalle, utilizzato nel pugilato negli anni quaranta. Pu\u00f2 tradursi con \"colpo proibito\" o \"colpo a tradimento\". Al di fuori dell'ambito sportivo, il termine \u00e8 utilizzato ad uso idiomatico per riferirsi a delle impreviste e negative conseguenze."}
{"id": "3051537", "revid": "1543377", "url": "https://it.wikipedia.org/wiki?curid=3051537", "title": "Occidental (California)", "text": "Occidental \u00e8 una citt\u00e0 census-designated place (CDP) della Contea di Sonoma, California, Stati Uniti. \nLa popolazione secondo i dati del censimento del 2000 ammontava a 1.272 abitanti.\nGeografia fisica.\nTerritorio.\nOccidental ha un perimetro di circa 12,9\u00a0km\u00b2. Si trova a 181 metri sul livello del mare, immersa nei boschi di Redwood.\nClima.\nLa National Weather Service registra che Occidental ha inverni freschi e piovosi, ed estati calde e secche.\nLa media delle temperature a gennaio va da 5,4\u00a0\u00b0C a 12,5\u00a0\u00b0C e a luglio dauly temperatures range from 10,7\u00a0\u00b0C a 25,5\u00a0\u00b0C. La temperatura pi\u00f9 elevata venne registrata il 22 luglio 2006 ed era di 39,4\u00a0\u00b0C e la pi\u00f9 bassa, registratal'11 marzo 2006 era di -2,2\u00a0\u00b0C. \nCi sono circa 12,8 giorni all'anno con temperature di 32\u00a0\u00b0C o superiori e 2,1 giorni all'anno con temperature di 0\u00a0\u00b0C o inferiori.\nLa percentuale media di precipitazioni annue \u00e8 di 1.402\u00a0mm. L'anno pi\u00f9 piovoso fu il 1983 con 2.825\u00a0mm ed il pi\u00f9 secco il 1976 con 527\u00a0mm.\nLa maggiore precipitazione in un mese si ebbe a gennaio del 1995 con 930\u00a0mm. \nIl giorno pi\u00f9 piovoso fu il 5 gennaio 1966 con 216\u00a0mm. \nLe precipitazioni nevose in un anno sono solo di 5,1\u00a0mm. \nLa precipitazione nevosa pi\u00f9 cospicua si ebbe nel gennaio del 1974 con 280\u00a0mm/.\nStoria.\nFondata nel 1876, Occidental era una stazione della North Pacific Coast Railroad che collegava Cazadero a Sausalito (California) presso il locale traghetto. La stazione fu chiamata all'inizio Howards, in onere di un proprietario terriero locale, soprannominato \"Dutch Bill\" il quale don\u00f2 il proprio terreno alla compagnia ferroviaria e ne ebbe in cambio un pass a vita per usarne le linee.\nLa ferrovia caus\u00f2 una rapida espansione dell'industria del legname, e nel 1877 c'erano sei segherie nell'area di Occidental. \nI treni contribuirono anche al turismo verso Occidental da parte dei residenti della San Francisco Bay Area.\nPopolazione.\nSecondo i dati del censimento del 2000 Occidental contava allora 1.272 abitanti, 524 nuclei residenziali, e 319 famiglie residenti. La densit\u00e0 di popolazione era di 99/km\u00b2 c'erano 632 unit\u00e0 abitative ad una densit\u00e0 di 49/km\u00b2. La conformazione razziale era per il 92,77% Razza Bianca, 0,55% Razza Nera, 0,79% Indiani americani, 1,18% Razza asiatica, 0,24% Razza del pacifico, 1,57% interrazziali, e 2,91% appartenenti a due o pi\u00f9 razze diverse. Gli ispanici costituivano il 4,64% della popolazione.\nC'erano 524 nuclei residenziali dei quali il 32,3% aveva tra i propri componenti bambini sotto i 18 anni conviventi, il 46,2% era costituito da coppie sposate conviventi, il 10,3% aveva un capo famiglia donna senza marito convivente, ed il 39,1% erano non-famiglie. Il 27,1% era costituito da singoli individui ed il 5,2% erano persone che vivevano da sole e avevano dai 65 anni in su. \nLa media dei componenti di ogni nucleo era di 2,40 persone e la dimensione media di una famiglia era di 2,91 persone.\nLe fasce di et\u00e0 della popolazione erano le seguenti, il 22,8% aveva meno di 18 anni, il 7,6% dai 18 ai 24 anni, il 27,7% dai 25 ai 44 anni, il 33,3% dai 45 ai 64, e l'8,6% di 65 anni e pi\u00f9. \nL'et\u00e0 media era di 41 anni. \nPer ogni 100 donne c'erano 99,7 uomini.\nPer ogni 100 donne dai 18 anni in su, c'erano 100 uomini.\nIl reddito medio individuale del capo famiglia era di $54.000, e la media dei redditi per un'intera famiglia era di $71.375. Gli uomini possedevano un reddito medio pari a $46.806 contro i $29.306 delle donne. Il reddito pro capite era di $25.970. \nCirca il 7,9% delle famiglie e il 9,8% della popolazione si trovavano sotto la soglia di povert\u00e0, incluso il 13,7% di quelli sotto i 18 anni e sopra i 65 anni.\nAmministrazione.\nPer la California State Legislature Occidental si trova nel California's 2nd State Senate district e nella California's 1st State Assembly district. \nDal punto di vista federale, Occidental si trova nel California's 6th congressional district.\nLuoghi di incontro.\nOccidental \u00e8 una localit\u00e0 con un'alta concentrazione di artisti e personaggi famosi che l'hanno scelta come dimora nei tempi recenti, essa \u00e8 stata anche il luogo di ritrovo dei movimenti antagonisti che caratterizzarono il periodo che va dalla fine degli anni sessanta fino alla met\u00e0 degli anni settanta conosciuti come Hippy, essi crearono qui comunit\u00e0 come \"Morningstar\", \"Wheeler Ranch\", e \"Star Mountain\".\nC'\u00e8 stato un periodo, all'inizio degli anni novanta, in cui la citt\u00e0 divenne meta degli appartenenti ai movimenti Grounge o neo-hippie della Contea di Sonoma, ma l'innalzamento dei prezzi delle case e pressioni economiche rilevanti hanno spostato queste giovani famiglie verso Guerneville.\nPer molti anni Occidental fu famosa per i propri ristoranti italiani, i quali servivano cene di cucina casalinga ad un prezzo fisso, seguendo un iter allora e ancora adesso molto in voga in Europa. \nI due ristoranti italiani sopravvissuti fino ai giorni nostri sono lo Union Hotel (fondato nel 1879) che si trova a 3703 Main Street e Negri's a 3700 Bohemian Highway.. \nPi\u00f9 di recente, il gran numero di fabbriche di birra della zona hanno fatto della Barley and Hops Tavern, a downtown Occidental un altro locale rinomato meta turistica."}
{"id": "3051540", "revid": "438678", "url": "https://it.wikipedia.org/wiki?curid=3051540", "title": "Scooby Doo e i Boo Brothers", "text": ""}
{"id": "3051541", "revid": "380453", "url": "https://it.wikipedia.org/wiki?curid=3051541", "title": "Convocazioni al campionato di pallavolo femminile ai XXI Giochi centramericani e caraibici", "text": "Elenco delle giocatrici convocate per i XXI Giochi centramericani e caraibici."}
{"id": "3051542", "revid": "438678", "url": "https://it.wikipedia.org/wiki?curid=3051542", "title": "Scooby Doo va a Hollywood", "text": ""}
{"id": "3051547", "revid": "56620", "url": "https://it.wikipedia.org/wiki?curid=3051547", "title": "Permiano (geologia)", "text": ""}
{"id": "3051548", "revid": "14691", "url": "https://it.wikipedia.org/wiki?curid=3051548", "title": "Costa d'Amalfi", "text": ""}
{"id": "3051550", "revid": "287204", "url": "https://it.wikipedia.org/wiki?curid=3051550", "title": "Jack Clarke (pilota automobilistico)", "text": "Carriera.\nJack Clarke \u00e8 nato in una famiglia appassionata di sport a motore.\nIl suo patrigno \u00e8 l'ex pilota di Formula Uno, Julian Bailey."}
{"id": "3051552", "revid": "125460913", "url": "https://it.wikipedia.org/wiki?curid=3051552", "title": "Aleuti", "text": "Gli aleuti o aleutini, che si autodefiniscono \"Unanga\", sono la popolazione indigena tipica delle isole Aleutine (Alaska), ma stanziata anche in alcuni kraj (regioni) della Kam\u010datka, in Russia.\nNome.\nIl nome Aleuti venne dato agli Unanga dai cacciatori di pellicce russi nella seconda met\u00e0 del XVIII secolo.\nSecondo Georgij A. Menov\u0161\u010dikov (\u0413. \u0410. \u041c\u0435\u043d\u043e\u0432\u0449\u0438\u043a\u043e\u0432), il nome Aleut deriverebbe dalla parola \"all\u00edthuh\", che in Lingua aleutina significa \"comunit\u00e0\".\nSecondo lo storico ed etnologo americano Hubert Howe Bancroft, il termine \"Aleut\" (Rus. \u0430\u043b\u0435\u0443\u0442) sarebbe stato usato dai russi, probabilmente come estensione del nome del villaggio di \"Alyut\" nella parte orientale della Kam\u010datka.\nStoria.\nSi ritiene che gli Aleuti e gli Inuit discendano da una lontana popolazione comune, che sarebbe arrivata dall'Asia in un'epoca successiva all'arrivo degli antenati dei popoli Nativi americani, ipotesi confermata dall'assenza di parentele delle loro lingue con le lingue amerinde. Il legame tra le due etnie \u00e8 anche ribadito da usanze e cultura molto simili, come ad esempio i riti funebri con imbalsamazione e l'economia tradizionale, basata sulla caccia ai cetacei).\nDurante gli scavi effettuati sull'isola di Anangula, situata all'estremit\u00e0 orientale delle Isole Aleutine, sono stati scoperti indizi che permettono di pensare che gli Aleuti discendano da gruppi venuti dalla Siberia verso l'8000 a.C.\nGli Aleuti furono in contatto coi Russi dal XVIII secolo , quando le isole Al\u00e9utine e l'Alaska erano allora possedimenti russi. La Compagnia russo-americana cre\u00f2 diverse basi costiere, nel 1784, su diverse isole dell'arcipelago e sull'Isola Kodiak. Dopo l'arrivo di missionari cristiani, alla fine del secolo, molti Aleuti si convertirono al Cristianesimo aderendo alla Chiesa ortodossa russa. In particolare, sull'Isola Kodiak nel 1794, venne fondata una missione con annessa una scuola bilingue russo-aleutina.\nUno dei primi martiri cristiani dell'America del Nord fu san Pietro l'Aleuta, che venne ucciso a San Francisco nel 1815 perch\u00e9 non aveva voluto abbandonare la sua fede ortodossa.\nI missionari riportano che gli impiegati della Compagnia russo-americana riservavano un trattamento brutale e sprezzante agli indigeni. Si stima che il numero di Aleuti prima dell'arrivo dei Russi ammontasse a circa 25000 unit\u00e0. Ma le barbarie dei coloni e le malattie da loro importate, in breve tempo, ridusse questo numero ad un decimo. Il declino prosegu\u00ec, tanto che, nel censimento del 1910, restavano solo 1491 Aleuti.\nNel 1942, il Giappone occup\u00f2 le isole di Attu e Kiska, le pi\u00f9 occidentali delle Aleutine, e ne deport\u00f2 gli abitanti a Hokkaid\u014d come prigionieri di guerra. Centinaia di altri Aleuti vennero evacuati dal governo degli Stati Uniti durante la Seconda Guerra mondiale e portati in campi d'internamento nel sud-est dell'Alaska. Molti di essi morirono. L\"'Aleut Restitution Act\" del 1988 pu\u00f2 essere considerato come un tentativo del Congresso degli Stati Uniti d'America di compensare i sopravvissuti.\nOrganizzazione familiare e vita quotidiana.\nGli Aleuti non hanno mai avuto una nazione unitaria, vivevano in trib\u00f9 diverse, ognuna col proprio capo in un regime matrilineare, in cui cio\u00e8 i titoli e i beni vengono trasmessi agli eredi per via femminile.\nMalgrado le influenze esterne, essi hanno conservato un modo di vita tradizionale fino all'inizio del XX secolo, pescando e cacciando i mammiferi marini, come le lontre, le otarie e le balene. La caccia era preceduta da riti ancestrali risalenti alla mitologia al\u00e9utina.\nI cacciatori utilizzano kayak adattati alle condizioni di navigazione assai difficili delle isole Aleutine, chiamati \"ba\u00efdarkas\", e usano diversi tipi di arpioni muniti di galleggianti ed, a volte, di un propulsore.\nGli Aleuti abitavano in vaste dimore semi-sotterranee denominate \"Ulax\". Lillie McGarvey, una capo-trib\u00f9 aleutina del XX secolo, ha scritto che queste abitazioni \u00abproteggevano gli occupanti dalle frequenti piogge, erano sempre calde e ben protette dai forti venti di queste zone\u00bb.\nAi nostri giorni, gli Aleuti vivono essenzialmente di pesca commerciale e di caccia alle foche.\nArte.\nDal punto di vista artistico, gli Aleuti sono abili scultori in legno e in osso e intrecciatori di canestri e di stoffe. Importanti anche le pittografie eseguite sulle pareti dei ripari e delle caverne."}
{"id": "3051556", "revid": "228587", "url": "https://it.wikipedia.org/wiki?curid=3051556", "title": "Chico", "text": ""}
{"id": "3051559", "revid": "287204", "url": "https://it.wikipedia.org/wiki?curid=3051559", "title": "Brothers (album)", "text": ""}
{"id": "3051561", "revid": "2149408", "url": "https://it.wikipedia.org/wiki?curid=3051561", "title": "Jolyon Palmer", "text": "\u00c8 figlio dell'ex pilota di Formula 1 Jonathan Palmer.\nCarriera.\nT Cars.\nDopo aver trascorso un lungo periodo sui kart, Palmer pass\u00f2 alle monoposto nel 2005, pi\u00f9 precisamente nel campionato T Cars Autumn Trophy \u2013 una serie di corse per piloti di et\u00e0 compresa tra i quattordici e i diciassette anni. Palmer arriv\u00f2 quinto nel campionato con un totale di 92 punti, 46 dietro al vincitore Adrian Quaife-Hobbs. Si trasferisce nel campionato principale nel 2006, guadagnando una pole e quattro podi, e di nuovo arriv\u00f2 quinto in campionato con 101 punti, 69 dietro al campione Luciano Bacheta. Palmer ha partecipato anche ad un secondo Autumn Trophy, dominando la serie con quattro vittorie su sei gare. Prese parte a due gare della stagione 2007, vincendo entrambe, ma scelse poi di concentrarsi sulla Formula Palmer Audi.\nFormula Palmer Audi.\nNel 2007, Palmer debutt\u00f2 nella serie che il padre, Jonathan, aveva creato nove anni prima. Concluse 12\u00ba al debutto a Silverstone, e i suoi risultati lentamente migliorarono culminando con due vittorie (una a Brands Hatch e l'altra ad Oulton Park) e due pole position a Brands Hatch, concluse il campionato al decimo posto con un totale di 187 punti - nove posizioni dietro al vincente Tim Bridgman con un totale di 360 punti. Salt\u00f2 le ultime due gare del campionato, a causa di un infortunio al torace subito in un incidente di moto a quattro ruote nei pressi della sua casa nel West Sussex.\nHa recuperato in tempo per l'inizio della stagione 2008, in cui \u00e8 stato un serio candidato al titolo sino alle ultime gare della stagione, grazie ad una grande costanza che lo port\u00f2 ad ottenere una sola vittoria (a Spa, in Belgio) e 11 podi, oltre a tre pole position (di nuovo a Brands Hatch) e che si \u00e8 conclusa a soli 22 punti dietro Jason Moore, in terza posizione. Il trofeo d'autunno e l'FPA Shootout hanno portato altri terzi posti, conquistando tre podi in sei gare.\nFormula 2.\nJolyon Palmer debutta in Formula 2 nel 2009 guidando l'auto numero 3. I suoi tre punti sono dovuti ad un sesto posto a Imola e termina con tale bottino il campionato in 21\u00aa posizione. Torna nella serie nel 2010, vincendo la gara di apertura della stagione a Silverstone, ottenendo la prima vittoria per un pilota britannico dal Mugello 1983, dove vinse suo padre. Palmer ottiene un quinto posto nella gara successiva a Marrakech, ma poi riesce a risalire ed ottenere sia la vittoria che la testa della classifica al terzo weekend di gara a Monza. Al termine della stagione \u00e8 secondo in classifica con 242 punti (42 in meno rispetto al vincitore Dean Stoneman), con cinque vittorie, quattro secondi posti e un terzo posto all'attivo.\nGP2 Series.\nNel 2011 firma per correre in GP2 Series con il team Arden, squadra con cui aveva partecipato alla GP2 Asia Series 2011, a fianco di Josef Kr\u00e1l. Debutta a Istanbul, in Turchia, con un 17\u00ba posto nella gara lunga. Non ha ottenuto punti, avendo come migliori risultati due noni posti nella gara corta nuovamente in Turchia e nella gara lunga sulle strade di Valencia.\nNel 2012 ha firmato per l'iSport International, riuscendo a conseguire una vittoria a Monaco e due terzi posti, a Silverstone e Monza, e piazzandosi all'11\u00ba posto finale.\nCon la chiusura dell'iSport, Palmer nel 2013 passa alla Carlin Motorsport, team nel quale affianca il brasiliano Felipe Nasr.\nNel 2014 Palmer si laurea campione del mondo GP2.\nFormula 1 (2015-2017).\nNel 2015 Palmer veste il ruolo di terzo pilota della Lotus. Il 20 febbraio fa il suo debutto ufficiale con la nuova scuderia, ai test pre-stagionali. Il 23 ottobre 2015 viene annunciato che il pilota britannico correr\u00e0 per la Renault nel 2016, sostituendo Romain Grosjean, passato al nuovo team Haas.\n2016.\nIl pilota britannico conclude undicesimo in Australia, ma nei Gran Premi successivi non ottiene risultati di rilievo, conquistando come miglior risultato un dodicesimo posto in Austria. In Ungheria, mentre era in zona punti, si gira in testacoda, e chiude quindi con un dodicesimo posto. Nel Gran Premio della Malesia arriva al decimo posto, conquistando cos\u00ec il suo primo punto in Formula 1. La scarsa competitivit\u00e0 della vettura non gli permette di ottenere altri risultati utili e Palmer chiude l'anno con un punto, in diciottesima posizione assoluta.\n2017.\nPalmer viene confermato dalla Renault per il 2017, con al fianco Nico H\u00fclkenberg. La stagione si rivela difficile per il britannico, che viene quasi sempre battuto dal compagno di squadra. A Singapore, ottiene il miglior piazzamento in carriera, concludendo 6\u00ba; nonostante questo, la Renault annuncia la sua sostituzione, gi\u00e0 a partire dagli ultimi gran premi della stagione, con Carlos Sainz jr, proveniente dalla Toro Rosso.\nDopo la Formula 1.\nA partire da febbraio 2018 Palmer assume il ruolo di commentatore radiofonico delle gare di Formula 1 per la BBC Radio.\nDal 2019, realizza dei video analisi sul canale YouTube ufficiale della Formula 1 riguardanti i momenti pi\u00f9 controversi di ogni gara."}
{"id": "3051563", "revid": "1993636", "url": "https://it.wikipedia.org/wiki?curid=3051563", "title": "Aruj Barbarossa", "text": "Biografia.\nNacque nell'isola di Midilli (Lesbo), allora sotto dominio ottomano, nell'odierna Grecia, e fu giustiziato dagli spagnoli a Tlemcen, nell'Algeria, allora ottomana.\nIl padre Yakup A\u011fa era albanese musulmano e faceva parte della guarnigione ottomana nell'isola. La madre era invece greca e si chiamava Caterina.\nDivenne noto come Baba Aruj o Baba Oru\u00e7 (Padre Aruj o Babbo Arug' per corruzione) quando trasport\u00f2 nel Maghreb un gran numero di rifugiati musulmani (\"moriscos\"), cacciati o indotti a fuggire dalla Spagna. Nel folclore europeo divenne noto come \"Barbarossa\" (da non confondere tuttavia con Ariadeno, anch'egli soprannominato in tal modo, che era suo fratello minore).\nAntefatti.\nAruj era uno dei quattro fratelli, nato negli anni settanta del XV secolo nell'isola di Lesbo (\u039b\u03ad\u03c3\u03b2\u03bf\u03c2), da padre greco o turco, o albanese, Yakup A\u011fa e dalla moglie, Katerina.\nSecondo gli archivi ottomani, Yakup A\u011fa era un \"T\u0131marl\u0131 Sipahi\", cio\u00e8 un cavaliere feudale ottomano, di famiglia originaria di Bal\u0131kesir, pi\u00f9 tardi trasferitasi nella citt\u00e0 ottomana di Vardar Yenice, oggi Giannitsa, presso Tessalonica. Yakup A\u011fa era tra quanti nel 1462 erano stati incaricati dal Sultano Mehmed II di conquistare Lesbo sottraendola alla Repubblica di Genova e come riconoscimento del suo impegno bellico gli era stato attribuito il feudo del villaggio di Bonova. Aveva sposato una ragazza greca di Mitilene, di nome Katerina, e la coppia ebbe due figlie e quattro figli: Ishak, Oru\u00e7/Aruj, H\u0131z\u0131r e Ilyas. Yakup divenne poi un affermato ceramista e vasaio e acquist\u00f2 un battello per commerciare i suoi prodotti. I figli aiutarono il padre nella sua attivit\u00e0, mentre nulla si sa circa le figlie.\nPrima carriera.\nTutti e quattro i fratelli divennero marinai, impegnati in traffici marittimi e nel commercio internazionale. Aruj fu il primo a impegnarsi nell'arte della navigazione velica, presto raggiunto dal fratello pi\u00f9 giovane, Ilyas. H\u0131z\u0131r inizialmente aiut\u00f2 suo padre nell'attivit\u00e0 di ceramista e della connessa mercatura, ma poi ottenne di comperare una nave sua propria e cominci\u00f2 anch'egli l'attivit\u00e0 di navigante. Ishak, il primogenito, rimase a Mitilene e fu coinvolto degli affari finanziari della famiglia. Gli altri tre fratelli inizialmente furono impegnati nella navigazione ma poi divennero corsari nel mar Mediterraneo, scontrandosi spesso con i Cavalieri dell'Ordine di S. Giovanni di Gerusalemme, stabilitisi dopo la riconquista islamica della Terrasanta nell'isola di Rodi. Aruj e Ilyas operarono nel Levante, tra l'Anatolia, la Siria e l'Egitto, mentre H\u0131z\u0131r operava nell'Egeo, basando le sue operazioni per lo pi\u00f9 a Tessalonica.\nAruj fu un uomo di mare dotato. Aveva imparato l'italiano, lo spagnolo, il francese, il greco e l'arabo gi\u00e0 ai primi anni della sua carriera. Mentre tornava da un viaggio di commercio effettuato a Tripoli, assieme a Ilyas fu attaccato da una galea dei Cavalieri di San Giovanni e di Rodi. Ilyas fu ucciso nel combattimento e Aruj fu ferito. La barca del loro genitore fu catturata e Aruj fu fatto prigioniero e detenuto dai Cavalieri nel castello di Bodrum per quasi tre anni. Saputo quale fosse il luogo di detenzione, suo fratello H\u0131z\u0131r giunse a Bodrum e aiut\u00f2 Aruj a evadere.\nAruj Reis il corsaro.\nAruj pi\u00f9 tardi giunse ad Antalya, dove ebbe 18 galere dallo Shehzade Korkud, un principe ottomano e governatore della citt\u00e0, e fu incaricato di combattere contro i Cavalieri di S. Giovanni, che avevano arrecato seri danni alla navigazione e al commercio ottomani proteggendo validamente le coste europee. Negli anni che seguirono, quando Shehzade Korkud divenne governatore di Manisa, Aruj ricevette una flotta pi\u00f9 numerosa, articolata su 24 galere che facevano capo al porto di Smirne e gli fu ordinato di partecipare alla spedizione navale ottomana contro la Puglia, in cui Aruj cannoneggi\u00f2 numerosi forti costieri e cattur\u00f2 due navi. Sulla via del ritorno a Lesbo, si ferm\u00f2 a Eubea e cattur\u00f2 tre galeoni e un'altra nave. Raggiunta Mitilene con questi vascelli catturati, Aruj venne a sapere che Shehzade Korkud, fratello del nuovo Sultano ottomano, era fuggito in Egitto per evitare di essere ucciso a causa di dispute successorie \u2014 pratica comune in quel tempo nel Casato di Osman. Temendo fastidi a causa delle sue ben note ottime relazioni col principe ottomano in esilio, Aruj fece vela verso l'Egitto, dove s'incontr\u00f2 con Shehzade Korkud al Cairo e ottenne che gli fosse data udienza presso il Sultano Mamelucco Qan\u1e63\u016bh al-Gh\u016br\u012b, che gli affid\u00f2 un'altra nave e lo incaric\u00f2 di effettuare incursioni e razzie contro le coste dell'Italia e le isole mediterranee sotto controllo delle Potenze cristiane. Dopo aver passato l'inverno al Cairo, egli salp\u00f2 quindi da Alessandria e prese a operare lungo le coste della Liguria e della Sicilia.\nNel 1503 Aruj Reis prese altre 3 imbarcazioni e fece dell'isola di Gerba la sua nuova base, operando perci\u00f2 nel Mediterraneo occidentale. Il fratello H\u0131z\u0131r raggiunse Aruj Reis a Gerba.\nNel 1504 i due fratelli chiesero ad Ab\u016b \u02bfAbd All\u0101h Muhammad Hamis, Sultano hafside di Tunisia, il permesso di usare il porto strategicamente importante della Goletta per le loro attivit\u00e0. Ottennero questo diritto, a condizione di consegnare un terzo delle loro prede al Sultano. Aruj Reis, al comando di piccole galeotte, cattur\u00f2 due galee nei pressi dell'isola d'Elba. Pi\u00f9 tardi, vicino a Lipari, i due fratelli catturarono una nave siciliana, la \"Cavalleria\", con 380 soldati spagnoli e 60 cavalieri aragonesi a bordo, che dalla Spagna si stavano dirigendo alla volta di Napoli.\nNel 1505 i fratelli effettuarono razzie ed eccidi lungo le coste della Calabria. Queste azioni accrebbero ancor pi\u00f9 la loro notoriet\u00e0 e i due fratelli furono raggiunti da un certo numero di altri corsari musulmani, incluso Kurto\u011flu (noto in Occidente come Curtogoli).\nNel 1508 essi misero a ferro e fuoco senza alcuno scrupolo le coste della Liguria, particolarmente Diano Marina.\nNel 1509 anche Ishak lasci\u00f2 Mitilene e raggiunse i fratelli a La Goulette. La fama di Aruj Reis crebbe quando, tra il 1504 e il 1510, trasport\u00f2 Mud\u00e9jar musulmani dalla Spagna ormai cristiana, in Nordafrica. I suoi sforzi nel soccorrere i musulmani spagnoli gli procurarono il soprannome di \"Baba Oru\u00e7\" (\"Padre Aruj\") che, forse, per assonanza (sia in spagnolo, italiano e francese) si mut\u00f2 in questi contesti linguistici in \"Barbarossa\", estesosi poi anche al fratello H\u0131z\u0131r.\nNel 1510 i tre fratelli effettuarono incursioni a Capo Passero, in Sicilia, e respinsero un attacco spagnolo a Bugia, Orano e Algeri.\nNell'agosto del 1511 le incursioni e gli eccidii coinvolsero le aree attorno a Reggio Calabria, nell'Italia meridionale. \nNell'agosto del 1512, il governante esiliato di Bugia invit\u00f2 i fratelli a cacciare gli spagnoli e durante la battaglia Aruj Reis perse il braccio sinistro. L'incidente gli fece attribuire il nomignolo di \"G\u00fcm\u00fc\u015f Kol\" (\"Braccio d'argento\" in turco), in riferimento alla sua protesi d'argento che sostituiva l'arto mancante. Pi\u00f9 tardi, in quello stesso anno, i tre fratelli razziarono le coste dell'Andalusia, in Spagna, catturando una galeotta della famiglia Lomellini di Genova, che possedeva l'isola di Tabarca in quell'area. I fratelli perci\u00f2 sbarcarono a Minorca e presero la fortezza costiera e poi, volgendosi contro la Liguria, conquistarono 4 galee genovesi vicino a Genova. I Genovesi inviarono una flotta per riprendersi le navi ma i fratelli catturarono anche la nave ammiraglia di questa flotta. Dopo aver preso un totale di 23 navi in meno di un mese, i fratelli veleggiarono in direzione della Goletta.\nQui furono costruite tre nuove galeotte e una polveriera. Nel 1513 i fratelli catturarono 4 navi inglesi che tornavano in Francia, effettuarono \"raid\" a Valencia, dove presero altre 4 navi, e poi puntarono su Alicante e rubarono una galera spagnola presso Malaga.\nNel 1513 e 1514 i fratelli impegnarono squadre navali spagnole in numerose occasioni e si spostarono quindi nella loro nuova base di Cherchell, a est di Algeri. Nel 1514, con 12 galeotte e 1.000 uomini, distrussero 2 fortezze spagnole a Bugia, e quando una flotta spagnola, sotto il comando di Miguel de Gurrea, vicer\u00e9 di Maiorca, giunse per prestar loro aiuto, i fratelli si diressero su Ceuta e misero a ferro e fuoco la citt\u00e0 prima di conquistare Jijel, in Algeria, che era allora sotto controllo genovese. Pi\u00f9 avanti essi presero al-Mahdiyya, in Tunisia. Dopodich\u00e9 fecero incursioni ed ogni genere di efferatezze lungo le coste della Sicilia, Sardegna, le Isole Baleari e il territorio spagnolo, prendendo qui tre grandi navi.\nNel 1515 catturarono vari galeoni, una galea e tre imbarcazioni minori a Maiorca. Ancora nel 1515 Aruj Reis invi\u00f2 doni preziosi al Sultano ottomano Selim I che, in contraccambio, gli dette due galee e due spade incrostate di diamanti.\nNel 1516, assieme a Kurto\u011flu, i tre fratelli assediarono il castello dell'Isola d'Elba, prima di puntare una volta di pi\u00f9 sulla Liguria, dove catturarono 12 navi e ne danneggiarono altre 28.\nGovernante di Algeri.\nNel 1516 i fratelli ebbero successo nel liberare Jijel e Algeri dagli spagnoli, assumendo il controllo delle due citt\u00e0 e delle regioni circostanti, obbligando il precedente governante, Abu Hamo Musa III, della dinastia dei Beni Ziyad, a fuggire. Gli spagnoli di Algeri cercarono rifugio nell'isola di Pe\u00f1\u00f3n, presso Algeri, e chiesero all'Imperatore Carlo V, re di Spagna, d'intervenire, ma la flotta spagnola non riusc\u00ec a forzare i tre fratelli ad abbandonare Algeri.\nDopo aver consolidato il suo potere ed essersi proclamato nuovo Sultano di Algeri, Aruj Reis s'impegn\u00f2 ad ampliare i suoi domini di terraferma e conquist\u00f2 Miliana, Medea e T\u00e9n\u00e8s. Divenne famoso per aver trasportato cannoni navali attraverso i deserti del Nordafrica. Nel 1517 i fratelli colpirono Capo Limiti e in seguito Isola di Capo Rizzuto in Calabria.\nAlgeri si unisce all'Impero ottomano.\nPer Aruj Reis la miglior difesa contro la Spagna era quella di unirsi all'Impero ottomano, la sua stessa patria natia e la principale rivale della Spagna sui mari del Mediterraneo occidentale. Per questo egli rinunci\u00f2 nel 1517 al suo titolo di Sultano di Algeri a favore del Sultano ottomano. Il Sultano di Istanbul accett\u00f2 che Algeri fosse trasformata in \"Sanjak\" (sangiaccato, provincia) ottomano, nominando Aruj come \"Sanjak-bey\" (Governatore) di Algeri e \"Beylerbey\" (Governatore generale) del Mediterraneo occidentale, promettendogli il suo sostegno in Giannizzeri, galee e cannoni.\nImpegni finali e morte di Aruj Reis e Ishak.\nGli spagnoli ordinarono ad Ab\u016b Zayy\u0101n, che avevano nominato nuovo governante di Tlemcen e Orano, di attaccare per via di terra Aruj Reis, ma Aruj - conosciuto in anticipo il piano - prevenne il rivale, attaccando lui per primo Tlemcen, conquistandola e mettendo a morte Ab\u016b Zayy\u0101n. L'unico sopravvissuto della dinastia di Ab\u016b Zayy\u0101n fu lo \"Shaykh\" Buhammud (Abu Hammud), che fugg\u00ec da Orano e invoc\u00f2 l'aiuto spagnolo.\nNel maggio 1518, l'Imperatore Carlo V arriv\u00f2 a Orano e fu ricevuto dal Sultano Buhammud e dal governatore spagnolo della citt\u00e0, Diego de C\u00f3rdoba, marchese di Comares, che comandava una forza di 10.000 soldati spagnoli. Raggiunti da migliaia di beduini, gli spagnoli marciarono su Tlemcen, dove Aruj Reis e Ishak lo aspettavano con 1.500 turchi e 5.000 guerrieri indigeni. Insieme difesero Tlemcen per 20 giorni, ma furono infine catturati in combattimento dalle forze di Garcia de Tineo e impiccati nella pubblica piazza.\nL'ultimo fratello sopravvissuto, Khayr al-Din Barbarossa (ossia H\u0131z\u0131r Reis), eredit\u00f2 dal fratello il posto, il soprannome di Barbarossa e la missione.\nRetaggio.\nAruj Reis garant\u00ec la presenza ottomana in Nordafrica, che dur\u00f2 \"de facto\" per 4 secoli, fino alla perdita dell'Algeria nel 1830 ad opera della Francia, della Tunisia (che divenne protettorato francese nel 1881), della Libia ad opera dell'Italia a seguito della guerra italo-turca del 1911-12, senza dimenticare la perdita \"de jure\" dell'Egitto e del Sudan nel 1914 ad opera del Regno Unito, dopo che l'Impero ottomano si era unito alle Potenze Centrali nella prima guerra mondiale (ma, \"de facto\" l'Egitto era gi\u00e0 stato assoggettato finanziariamente a Londra a seguito del fallimento intervenuto all'epoca del Chediv\u00e8 Isma'il Pasci\u00e0).\nLa Repubblica di Turchia rinunci\u00f2 ufficialmente ai restanti diritti ottomani in alcuni territori dell'Egitto e del Sudan con il Trattato di Losanna del 1923.\nNumerosi sottomarini della Marina turca sono stati chiamati col nome di Aruj Reis."}
{"id": "3051576", "revid": "287204", "url": "https://it.wikipedia.org/wiki?curid=3051576", "title": "Amazing (Inna)", "text": "Amazing (in lingua italiana, \"stupefacente\", \"sorprendente\") \u00e8 una canzone electro-pop/dance dell'artista rumena Inna, dal suo album di debutto intitolato \"Hot\". Il singolo \u00e8 stato pubblicato fisicamente solo nell'Europa orientale. La canzone ha debuttato su \"Radio 21 FM\" il 6 agosto 2009 e pubblicata nell'ottobre 2009. Il video \u00e8 stato girato in Portogallo. La canzone ha portato Inna alla prima posizione in Romania. \nViene pubblicato come secondo singolo nel Regno Unito il 23 agosto 2010, mentre nel resto del mondo \u00e8 stato pubblicato come quarto singolo dal suo primo album.\n\"Amazing\" \u00e8 stata scritta dai Play &amp; Win nei primi mesi del 2009 per Anca Badiu, una cantante rumena, ma poich\u00e9 pensavano fosse pi\u00f9 adatta a Inna, hanno scelto lei per registrare la canzone.\nVideo musicale.\nIl video musicale di \"Amazing\" \u00e8 stato girato in Portogallo, sul litorale di Sintra, alla fine di agosto nel 2009, ed \u00e8 stato diretto da Tom Boxer. C'\u00e8 stata un'apparizione speciale della \"Portugal Surf Academia\". Il 22 agosto, il video fu completato e fu rilasciato poi in anteprima sul sito ufficiale di Inna a settembre; infine il 15 settembre venne trasmesso nei canali della TV rumena. Per promuovere \"Amazing\" come secondo singolo di \"Hot\" nel Regno Unito, il video \u00e8 stato modificato e accorciato durante maggio 2010 per soddisfare la versione ufficiale \"UK Radio Edit\" della canzone. La nuova modifica \u00e8 disponibile su YouTube e sta anche circolando sui canali TV di musica britannici."}
{"id": "3051577", "revid": "2043462", "url": "https://it.wikipedia.org/wiki?curid=3051577", "title": "Amalia Cristiana di Baden", "text": "Famiglia d'origine.\nAmalia Cristiana era la figlia maggiore del principe ereditario Carlo Luigi di Baden e di sua moglie, la principessa ereditaria Amalia, che pass\u00f2 alla storia come la \"Suocera d'Europa\". I suoi nonni erano Carlo Federico, margravio di Baden e Luigi IX, landgravio di Hesse-Darmstadt.\nAmalia era la gemella di Carolina, pi\u00f9 tardi regina di Baviera, sorella maggiore di Luisa, pi\u00f9 tardi nota come zarina Elizaveta Alekseevna di Russia, di Federica, futura regina di Svezia, di Maria, successivamente divenuta duchessa di Brunswick-Wolfenb\u00fcttel, e di Guglielmina, in seguito Granduchessa di Assia-Darmstadt. Il suo unico fratello, Carlo, succedette al nonno come secondo granduca di Baden. Essendo rimasta nubile per tutta la vita, Amalia Cristiana visse alternativamente con le sorelle Carolina ed Elisabetta, in Baviera, in Russia, o alla corte di Baden.\nBiografia.\nSebbene Amalia Cristiana fosse rimasta nubile sino alla fine dei suoi giorni, vi furono numerosi tentativi di farle contrarre un matrimonio consono al suo rango. Dapprima chiese la sua mano sua zia materna, la regina Federica di Prussia, la quale desiderava che suo figlio, il principe ereditario Federico Guglielmo, sposasse una delle sue nipoti. L'obiettivo di Federica era di cementare ulteriormente l'amicizia tra i due paesi. Tuttavia Federico Guglielmo mostr\u00f2 scarso interesse per la sua cugina del Baden. Egli non fu attratto n\u00e9 dalla bella Carolina, n\u00e9 dalla poco attraente Amalia Cristiana. Alla fine, contro la volont\u00e0 della madre, Federico Guglielmo spos\u00f2 la principessa Luisa di Meclemburgo-Strelitz.\nDurante i negoziati di matrimonio con la Prussia, vi furono altri due candidati per Amalia Cristiana, presso la Corte di Karlsruhe. Si trattava del principe ereditario Federico di Anhalt-Dessau e Guglielmo, principe di Gran Bretagna e duca di Clarence e di St. Andrews. Tuttavia ambedue si rivelarono mere speranze, fintanto che perdurarono i negoziati con la Prussia. A causa del prolungarsi dei negoziati prussiani, infine questi partiti persero ogni interesse. Quindi tra il 1791 e il 1793 fallirono tre trattative matrimoniali.\nNegli anni successivi divenne evidente per Amalia Cristiana il fatto che, per il momento, non vi sarebbero state ulteriori possibilit\u00e0 di contrarre un adeguato matrimonio. Ella viaggi\u00f2 molto e visit\u00f2 le sue due sorelle, soggiornando presso di loro, nelle corti di Baviera o di Russia. Vi si trattenne anche per alcuni anni.\nNel corso dell'anno 1811 Amalia Cristiana, ora trentacinquenne, visit\u00f2 a Vienna la corte dell'Impero austriaco. L'imperatore Francesco I pens\u00f2, dopo poco tempo, di dare in sposa a suo fratello, l'arciduca Carlo, la principessa di Baden. Carlo e Amalia Cristiana si conoscevano fin dalla loro giovinezza, ma l'Arciduca riteneva che la principessa non fosse molto attraente. Nel frattempo, la corte del Baden temeva che questo matrimonio, creasse conflitti politici con il suo alleato e protettore, l'imperatore Napoleone. Venne chiesto il suo consenso, ma Napoleone mostr\u00f2 scarso interesse e non assunse alcuna posizione chiara sul destino di questo connubio. L'arciduca Carlo utilizz\u00f2 quest'opportunit\u00e0, dato che oltretutto suo fratello non compiva molti sforzi, e imped\u00ec ulteriori negoziati di nozze.\nNel 1816 Amalia Cristiana trov\u00f2 nuovamente ospitalit\u00e0 nel Baden. Grazie all'operato dell'imperatore Francesco I, Edoardo Augusto di Hannover, quarto figlio del re Giorgio III, giunse a Karlsruhe. Adesso, il monarca austriaco voleva che Amalia Cristiana si sposasse con il Duca inglese. In realt\u00e0, Edoardo si rec\u00f2 a Karlsruhe, ma non mostr\u00f2 alcun interesse per un impegno con Amalia Cristiana. Ci\u00f2 fu una sorpresa per la principessa e per l'intera corte di Baden, che avevano contato su un impegno, e videro invece nuovamente sfumare la prospettiva di un matrimonio.\nDue anni dopo venne compiuto un ultimo tentativo di combinare per Amalia Cristiana, ormai quarantaduenne, un matrimonio adeguato al suo rango. A quel tempo, la Casata di Baden era prossima ad estinguersi, perch\u00e9 suo fratello Carlo Luigi Federico era gravemente malato di idropisia e fino a quel momento non aveva avuto alcun figlio maschio sopravvissuto. L'erede al trono era suo zio, il principe Luigi di Baden. Carlo, insieme a sua madre chiese allo zio di sposare sua sorella Amalia Cristiana, insistendo sulla necessit\u00e0 di garantire la sicurezza della casata. Luigi, tuttavia, aveva una relazione con un'attrice, e non era disposto a sposarsi.\nEgli, divenuto in seguito Granduca, non si spos\u00f2 mai e, dopo la sua morte nel 1830, s'estinse la linea degli Z\u00e4hringen, nella casata del Baden. Conseguentemente, il Ducato venne assegnato a Leopoldo di Baden-Hochberg, che solo con l'aiuto di Prussia sal\u00ec al trono di Baden. La linea collaterale di Baden-Hochberg era frutto di un matrimonio morganatico, contratto in seconde nozze dal nonno di Amalia, il granduca Carlo Federico.\nTuttavia Amalia non assist\u00e9 a tutto questo. Ella, infatti, mor\u00ec d'idropisia nel 1823 tra le braccia della sua disperata madre, e venne sepolta nella Cripta Principesca di Pforzheim."}
{"id": "3051581", "revid": "74801", "url": "https://it.wikipedia.org/wiki?curid=3051581", "title": "Pacific Grove", "text": "Pacific Grove \u00e8 una citt\u00e0 costiera della Contea di Monterey in California, con una popolazione totale di secondo il censimento del 2000. La citt\u00e0 \u00e8 ubicata fra il faro di Point Pinos e Monterey ad una quota di 46 metri s.l.m.\nPacific Grove \u00e8 nota per le sue case vittoriane, la spiaggia di Asilomar, l'annuale migrazione delle farfalle Monarca e la sua eredit\u00e0 artistica. La citt\u00e0 \u00e8 dotata del maggior numero di case vittoriane per numero di abitanti rispetto a qualsiasi altra citt\u00e0 statunitense; molte di esse sono state trasformate in bed and breakfast.\nVi hanno sede il \"Museo di storia naturale Pacific Grove\" ubicato nel centro storico, e lo \"Stowitts museo e biblioteca\".\nIl faro di Point Pinos \u00e8 il pi\u00f9 antico tuttora in esercizio dell'intera costa occidentale degli U.S.A.\nStoria.\nPacific Grove venne fondata nel 1875 da un gruppo di metodisti che la modellarono su Ocean Grove.\nNel tempo, le farfalle, i pini profumati e la fresca aria di mare hanno portato altri a Pacific Grove per riposare e meditare. L'incontro iniziale del ramo della \"Pacific Coast\" del \"Chautauqua Literary and Scientific Circle\" si tenne a Pacific Grove, nel giugno 1879. Sviluppato sul modello della \"Methodist Sunday school\" del lago Chautaugua, il campus per insegnanti divenne parte di una rete nazionale di istruzione. Nel novembre del 1879, dopo che i campeggiatori estivi tornarono a casa, Robert Louis Stevenson vag\u00f2 nel campeggio deserto: \"Io non sono mai stato in un luogo da sogno come questo. In effetti, non era come una citt\u00e0 deserta, quanto come una scena sul palcoscenico di giorno, e con nessuno sulle tavole.\" Oggi, la \"Stevenson School\", nella vicina Pebble Beach, porta il nome dell'autore.\nPacific Grove, come Carmel e Monterey, divennero un paradiso degli artisti negli anni 1890 e seguenti. Artisti della corrente En plein air, sia europei che statunitensi, si crearono uno studio all'aperto dove dipingere le bellezze naturali, tanto che Pacific Grove divenne un magnete per questo movimento. William Adam fu un pittore inglese che si trasfer\u00ec prima a Monterey e quindi si spost\u00f2 a Pacific Grove nel 1906. Circa nello stesso periodo Eugen Neuhaus, un pittore tedesco, giunse a Pacific Grove con la sua nuova moglie. Charles B. Judson fu un artista dalle linee aristocratiche che dipinse a Pacific Grove per un lungo periodo di tempo a partire dal 1907; i murales di Judson decorano le hall della \"California Academy of Sciences\". Per alcuni anni, John Steinbeck visse in un \"cottage\", di propriet\u00e0 del padre, a Pacific Grove. Il cottage esiste ancora oggi ed \u00e8 ubicato in una tranquilla strada laterale e non riporta alcuna targa a ricordo del fatto.\nIl Point Pi\u00f1os Light, a Pacific Grove, \u00e8 il pi\u00f9 antico faro, continuamente operativo, della costa occidentale degli Stati Uniti. Venne costruito nel 1855 ed \u00e8 servito di aiuto alla navigazione sin da allora."}
{"id": "3051584", "revid": "599013", "url": "https://it.wikipedia.org/wiki?curid=3051584", "title": "Cyril Nzama", "text": ""}
{"id": "3051585", "revid": "767487", "url": "https://it.wikipedia.org/wiki?curid=3051585", "title": "Plaine-du-Nord", "text": "Plaine-du-Nord, in creolo haitiano \"Pl\u00e8n din\u00f2\", \u00e8 un comune di Haiti facente parte dell'arrondissement di Acul-du-Nord nel dipartimento del Nord."}
{"id": "3051586", "revid": "599013", "url": "https://it.wikipedia.org/wiki?curid=3051586", "title": "Theodor Busse", "text": "Biografia.\nCarriera militare.\nSi un\u00ec come ufficiale-cadetto all'Esercito imperiale tedesco nel 1915, dove ottenne i gradi nel febbraio 1917 presso il 12\u00ba Reggimento Granatieri. Distintosi particolarmente durante l'ultima fase della prima guerra mondiale fu uno dei 4.000 ufficiali a cui fu permesso di continuare a prestare servizio nel Reichswehr dopo il trattato di Versailles.\nNel luglio del 1937 venne assegnato alla 22\u00aa Divisione di Fanteria, dove nel febbraio del 1939 venne promosso al grado di tenente-colonnello. Durante l'invasione della Polonia dell'esercito nazista, la divisione di Busse rimase nelle retrovie, ma ebbe un ruolo di maggiore importanza durante la successiva invasione dell'Olanda nel maggio 1940. Nonostante avesse dato prova di essere un ottimo ufficiale, Busse non ricevette il giusto riconoscimento, probabilmente in rappresaglia al suo aspro rapporto contro il generale Franz Halder, che accusava di non aver saputo coordinare le operazioni di supporto della Luftwaffe durante la campagna. A partire dal settembre 1940 Busse fu riassegnato alla 11\u00aa Armata, da poco costituitasi, in preparazione dell'Operazione Barbarossa per l'invasione dell'Unione Sovietica. Il suo nuovo comandante, il generale Eugen Ritter von Schobert apprezz\u00f2 il nuovo programma di addestramento delle truppe proposto da Busse, e lo pose sotto la sua protezione, nonostante Busse non avesse aderito al nazismo. Le sorti della carriera militare di Busse cambiarono repentinamente quando a seguito della morte di von Schobert il 12 settembre 1941 a causa di un incidente aereo, la 11\u00aa Armata venne posta sotto il comando del generale Erich von Manstein, di cui divenne il pupillo. Con von Manstein, Busse partecip\u00f2 all'invasione della Crimea e alla conquista di Sebastopoli, nel 1943 entr\u00f2 a far parte del Gruppo Armate del Don con il quale partecip\u00f2 alla battaglia di Stalingrado.\nNel marzo 1943 von Manstein promosse Busse al grado di Capo di Stato Maggiore, preferendolo ad un altro promettente giovane ufficiale, Henning von Tresckow. In questo ruolo Busse guid\u00f2 l'esercito tedesco nella Operazione Cittadella, durante la fallimentare offensiva Korsun\u2013Shevchenkovsky tra il gennaio e il febbraio 1944 e l'accerchiamento della \"Panzer Group Kleist\" durante la disfatta nella sacca di battaglia di Tarnopol tra il marzo e l'aprile dello stesso anno.\nIl 30 gennaio 1944, per il suo valore sui campi del fronte orientale, Busse fu insignito della Croce di Cavaliere della Croce di Ferro, dopo aver trascorso un breve periodo nelle retrovie, venne promosso generale e posto al comando della 112\u00aa Divisione di Fanteria il 20 luglio 1944, che guid\u00f2 per meno di due settimane, prima di essere trasferito a capo del I Corpo d'armata del Gruppo Armate Nord a partire dal 1\u00ba agosto 1944.\nL'assedio di Berlino.\nIl 21 gennaio 1945 Busse fu incaricato di comandare la IX Armata, che faceva allora parte del Gruppo d'Armate della Vistola. Il 22 aprile 1945 il \"Feldmaresciallo\" Wilhelm Keitel e il Comandante dell'Oberkommando der Wehrmacht Alfred Jodl presentarono ad Hitler un piano per la difesa di Berlino, minacciata dall'incessante e rapida avanzata dell'Armata Rossa. Il piano prevedeva che la XII Armata del generale Walther Wenck, che in quel momento stava fronteggiando l'avanzata delle forze alleate lungo il fronte dell'Elba, avrebbe dovuto ritirarsi e unirsi alla IX Armata di Busse per spezzare l'accerchiamento sovietico su Berlino. Tuttavia, quando la ritirata di Wenck venne arrestata dai sovietici nei dintorni di Potsdam, Busse, conscio che ormai la conquista di Berlino era questione di ore, decise di ripiegare verso ovest, nella speranza di evitare la sacca di Berlino e salvare quanti pi\u00f9 soldati e civili possibile dal massacro. Per portare a compimento questo progetto, Busse ignor\u00f2 intenzionalmente gli ordini di Hitler e dei suoi superiori, con la tacita approvazione del generale Wilhelm Burgdorf e del generale Heinz Guderian, e si diresse oltre Berlino per unirsi a ci\u00f2 che rimaneva dell'Armata di Wenck cercando di sfondare le linee sovietiche nella battaglia di Halbe.\nSubito dopo la fine del conflitto, Busse venne imprigionato come prigioniero di guerra nella prigione di Landsberg tra il 1945 ed il 1947 e, dopo la sua scarcerazione, ottenne l'incarico di Direttore della Protezione Civile della Germania Ovest."}
{"id": "3051589", "revid": "86343", "url": "https://it.wikipedia.org/wiki?curid=3051589", "title": "Plaine du Nord", "text": ""}
{"id": "3051590", "revid": "339392", "url": "https://it.wikipedia.org/wiki?curid=3051590", "title": "Alexander Horbachuk", "text": ""}
{"id": "3051593", "revid": "123538386", "url": "https://it.wikipedia.org/wiki?curid=3051593", "title": "Milot", "text": "Geografia.\nIl toponimo Milot pu\u00f2 riferirsi a diverse localit\u00e0:"}
{"id": "3051597", "revid": "71155", "url": "https://it.wikipedia.org/wiki?curid=3051597", "title": "San Simonino", "text": ""}
{"id": "3051598", "revid": "75775", "url": "https://it.wikipedia.org/wiki?curid=3051598", "title": "Pozzo dell'Eternit\u00e0", "text": ""}
{"id": "3051599", "revid": "109143220", "url": "https://it.wikipedia.org/wiki?curid=3051599", "title": "Oleksandr Horba\u010duk", "text": "Biografia.\nNei campionati europei di scherma ha conquistato una medaglia d'oro a Coblenza nel 2001 e due medaglie d'argento a Bourges nel 2003 ed a Zalaegerszeg nel 2005, nella gara di spada a squadre.\nPalmar\u00e8s.\nIn carriera ha conseguito i seguenti risultati:"}
{"id": "3051602", "revid": "599013", "url": "https://it.wikipedia.org/wiki?curid=3051602", "title": "Jacob Lekgetho", "text": ""}
{"id": "3051603", "revid": "1645873", "url": "https://it.wikipedia.org/wiki?curid=3051603", "title": "Milot (Haiti)", "text": "Milot, in creolo haitiano \"Milo\", \u00e8 un comune di Haiti facente parte dell'arrondissement di Acul-du-Nord nel dipartimento del Nord."}
{"id": "3051611", "revid": "1428919", "url": "https://it.wikipedia.org/wiki?curid=3051611", "title": "Grande-Rivi\u00e8re-du-Nord", "text": "Grande-Rivi\u00e8re-du-Nord, in creolo haitiano \"Grann Rivy\u00e8 din\u00f2\", \u00e8 un comune di Haiti, capoluogo dell'arrondissement omonimo nel dipartimento del Nord."}
{"id": "3051612", "revid": "287204", "url": "https://it.wikipedia.org/wiki?curid=3051612", "title": "Grande-Riviere-du-Nord", "text": ""}
{"id": "3051613", "revid": "86343", "url": "https://it.wikipedia.org/wiki?curid=3051613", "title": "Grande Rivi\u00e8re du Nord", "text": ""}
{"id": "3051614", "revid": "86343", "url": "https://it.wikipedia.org/wiki?curid=3051614", "title": "Grande Riviere du Nord", "text": ""}
{"id": "3051615", "revid": "1226", "url": "https://it.wikipedia.org/wiki?curid=3051615", "title": "Mitomane", "text": ""}
{"id": "3051618", "revid": "110157", "url": "https://it.wikipedia.org/wiki?curid=3051618", "title": "Bahon", "text": "Bahon, in creolo haitiano \"Bawon\", \u00e8 un comune di Haiti facente parte dell'arrondissement di Grande-Rivi\u00e8re-du-Nord nel dipartimento del Nord."}
{"id": "3051620", "revid": "287204", "url": "https://it.wikipedia.org/wiki?curid=3051620", "title": "Jia Zhangke", "text": "Biografia.\nStudia pittura, si interessa di letteratura e pubblica il suo primo romanzo, appena ventenne, nel 1991. Due anni dopo entra all'accademia di cinema di Pechino, dove fonda il gruppo cinematografico sperimentale giovanile, la prima organizzazione indipendente del genere in Cina. Con il gruppo realizza due video che ricevono, entrambi, un premio. Nel 1997, riceve il diploma dell'accademia e realizza il suo primo lungometraggio \"Xiao wu\" (\"Pickpocket\") presentato con successo al festival di Berlino (1998), ma censurato in patria. Tema centrale delle sue opere \u00e8 la Cina odierna con i suoi costanti cambiamenti e il feroce impatto con la modernit\u00e0.\nInfluenzato dal cinema europeo, in particolare dalla nouvelle vague francese (Godard e Bresson) e dal neorealismo italiano (De Sica e Pasolini), ha diretto, tra gli altri film: \"Platform\" (2000); \"Unknow pleasures\" (2002); \"The World - Shijie\" (2004); \"Still life\" (2006), Leone d'oro alla Mostra del cinema di Venezia; \"24 City\" (2008); il documentario \"Yuu\" (2011); nel 2013, \"Il tocco del peccato\", premio per la migliore sceneggiatura al Festival di Cannes dello stesso anno; \"Al di l\u00e0 delle montagne\" (2015).\nNel 2018 \u00e8 presidente di giuria del concorso principale sia del settantunesimo Locarno Film Festival che del trentaseiesimo Torino Film Festival. \nL'approvazione del governo cinese.\nNel 2004, con \"The World - Shijie\", il governo cinese decide di produrre i film di Jia Zhangke, essendo stati approvati i temi da lui trattati. Frequenti sono le censure nei suoi film da parte del governo cinese, per temi delicati da lui proposti nelle pellicole."}
{"id": "3051622", "revid": "765341", "url": "https://it.wikipedia.org/wiki?curid=3051622", "title": "Thorstein il Rosso", "text": "Biografia.\nEra figlio di Olaf il Bianco, Re di Dublino, e di Au\u00f0r dj\u00fap\u00fa\u00f0ga Ketilsd\u00f3ttir, figlia di Ketil Flatnose. Dopo la morte di Olaf, Aud e Thorstein si trasferirono a vivere nelle isole Ebridi, allora governate da Ketil. Alla fine Thorstein divenne un signore della guerra ed alleato dello Jarl delle Orcadi, Sigurd Eysteinsson. Assieme Thorstein e Sigurd operarono una serie di campagne in Caithness, Sutherland, Ross, Moray ed in molte altre regioni, riscuotendo poi tributi da mezza Scozia. I capi scozzesi complottarono contro Thorstein, ed egli venne ucciso; non si sa esattamente come mor\u00ec, ma probabilmente l'assassinio avvenne tra l'880 e l'890. Dopo la morte di Thorstein, Aud lasci\u00f2 Caithness, soggiornando per un certo tempo nelle isole Orcadi prima di trasferirsi con altri membri del clan in Islanda.\nThorstein spos\u00f2 Thurid, figlia di Eyvind l'Orientale. Thorstein e Thurid ebbero un figlio, Olaf Feilan, e numerose figlie tra cui Gr\u00f3a, Thorgerd, Olof, Osk, Thorhild, e Vigdis. Una donna di nome Unn, moglie di Thorolf Mostur-beard, afferm\u00f2 di essere la figlia di Thorstein, ma le sue pretese furono accolte con scetticismo dagli altri islandesi."}
{"id": "3051624", "revid": "19933", "url": "https://it.wikipedia.org/wiki?curid=3051624", "title": "Thorstein Olafsson", "text": ""}
{"id": "3051628", "revid": "1918767", "url": "https://it.wikipedia.org/wiki?curid=3051628", "title": "Saint-Rapha\u00ebl (Haiti)", "text": "Saint-Rapha\u00ebl, in creolo haitiano \"Sen Rafay\u00e8l\", in spagnolo San Rafael de la Angostura, \u00e8 un comune di Haiti, capoluogo dell'arrondissement omonimo nel dipartimento del Nord."}
{"id": "3051630", "revid": "599013", "url": "https://it.wikipedia.org/wiki?curid=3051630", "title": "Thabo Mngomeni", "text": ""}
{"id": "3051632", "revid": "110157", "url": "https://it.wikipedia.org/wiki?curid=3051632", "title": "Dondon (Haiti)", "text": "Dondon, in creolo haitiano \"Dondon\", \u00e8 un comune di Haiti facente parte dell'arrondissement di Saint-Rapha\u00ebl nel dipartimento del Nord."}
{"id": "3051633", "revid": "118008523", "url": "https://it.wikipedia.org/wiki?curid=3051633", "title": "Titolo di citt\u00e0 in Romania", "text": "Lista di citt\u00e0 e comuni della Romania ordinati in base ai censimenti del 2002 e del 2011.\nLa lista include sia \"municipiu\" che \"ora\u0219\"."}
{"id": "3051639", "revid": "71433", "url": "https://it.wikipedia.org/wiki?curid=3051639", "title": "Benjamin Gibbard", "text": ""}
{"id": "3051640", "revid": "110157", "url": "https://it.wikipedia.org/wiki?curid=3051640", "title": "Ranquitte", "text": "Ranquitte, o anche Ranquite, in creolo haitiano \"Rankit\", \u00e8 un comune di Haiti facente parte dell'arrondissement di Saint-Rapha\u00ebl nel dipartimento del Nord."}
{"id": "3051642", "revid": "599013", "url": "https://it.wikipedia.org/wiki?curid=3051642", "title": "MacDonald Mukansi", "text": ""}
{"id": "3051643", "revid": "86343", "url": "https://it.wikipedia.org/wiki?curid=3051643", "title": "Ranquite", "text": ""}
{"id": "3051646", "revid": "110157", "url": "https://it.wikipedia.org/wiki?curid=3051646", "title": "Pignon", "text": "Pignon, in creolo haitiano \"Piyon\", \u00e8 un comune di Haiti facente parte dell'arrondissement di Saint-Rapha\u00ebl nel dipartimento del Nord."}
{"id": "3051652", "revid": "767487", "url": "https://it.wikipedia.org/wiki?curid=3051652", "title": "Willie Park Sr.", "text": "Biografia.\nCome molti altri tra i primi golfisti professionisti inizi\u00f2 la carriera come caddie. In seguito si dedic\u00f2 alla produzione di attrezzature per giocare a golf.\nDisput\u00f2 varie sfide uno contro uno, che all'epoca era la forma di competizione pubblica pi\u00f9 popolare, opposto ai pi\u00f9 forti giocatori come Tom Morris, Sr., Willie Dunn e Allan Robertson.\nOltre alla prima edizione in assoluto, vinse il British Open in altre tre occasioni, nel 1863, 1866 e 1875.\nAnche il fratello Mungo e il figlio Willie, Jr. riuscirono a loro volta a imporsi nel torneo."}
{"id": "3051655", "revid": "228587", "url": "https://it.wikipedia.org/wiki?curid=3051655", "title": "Radu Vasile", "text": "Entr\u00f2 in politica nel 1990 dopo la rivoluzione romena del 1989, iscrivendosi al Partito Nazionale Contadino Cristiano Democratico (PN\u021aCD), fino a diventarne segretario generale.\nNominato primo ministro nel 1998, fu destituito nel dicembre dell'anno successivo su decisione del presidente della Romania, Emil Constantinescu. Nel corso del mandato da premier fece fronte alla mineriada del gennaio 1999, intervenendo di persona per placare le proteste dei sindacati dei minatori. Fu considerato uno dei maggiori fautori della visita di Giovanni Paolo II a Bucarest del 1999, la prima di un papa cattolico in un paese ortodosso.\nEspulso dal PN\u021aCD, nel 2000 pass\u00f2 al Partito Democratico (PD), nelle cui liste fu eletto per la sua terza legislatura da senatore.\nFu anche autore di un volume di poesie pubblicato con lo pseudonimo Radu Mischiu.\nFormazione e carriera accademica.\nIl padre, avvocato, era un prigioniero politico. Nonostante la famiglia fosse originaria di Dr\u0103g\u0103\u0219ani, Radu Vasile nacque a Sibiu.\nSi laure\u00f2 nel 1967 presso la facolt\u00e0 di storia dell'Universit\u00e0 di Bucarest e, dopo il conseguimento del titolo, divenne ricercatore stagista presso il Museo nazionale del villaggio (\"Muzeul Na\u021bional al Satului\") della capitale rumena. Nel 1969 si trasfer\u00ec in qualit\u00e0 di ricercatore scientifico all'Istituto di storia \"Nicolae Iorga\" dell'Accademia romena, in cui rimase fino al 1972. Nel 1977 consegu\u00ec un dottorato in economia.\nA livello accademico fu docente di storia dell'economia per oltre un ventennio, dal 1970 al 1994, presso l'Accademia degli studi economici di Bucarest. Con gli anni scal\u00f2 le gerarchie universitarie (assistente, lettore e conferenziere), fino a ottenere il titolo di professore nel 1994. Tra il 1990 e il 1992 fu anche prodecano della facolt\u00e0 di commercio.\nNel 1994 fu tra i membri fondatori del Forum centro europeo, al fianco di Bronis\u0142aw Geremek, Raymond Barre e Helmuth Schmidt.\nCarriera politica.\nDirigente del Partito Nazionale Contadino Cristiano Democratico.\nRadu Vasile si iscrisse al Partito Nazionale Contadino Cristiano Democratico (PN\u021aCD) di Corneliu Coposu nel 1990. Il PN\u021aCD fu il primo partito politico a registrarsi ufficialmente dopo la caduta della dittatura di Nicolae Ceau\u0219escu e si batteva per la democratizzazione del paese, opponendosi alle manovre del partito di maggioranza del Fronte di Salvezza Nazionale (FSN) di Ion Iliescu.\nNel 1992 Radu Vasile fu nominato direttore dell'organo di stampa del partito, il settimanale \"Dreptatea\", alla cui guida rimase fino al 1994. Nel 1992 fu indicato capo del dipartimento economico e portavoce del PN\u021aCD, ruolo che rivest\u00ec fino al 1998.\nIn occasione delle elezioni parlamentari del 1992 fu eletto senatore come rappresentante del distretto di Bac\u0103u. Nel corso della legislatura 1992-1996 fu membro della commissione bilancio del senato e vicepresidente della commissione parlamentare per l'integrazione europea. A partire dalla sessione parlamentare iniziata nel settembre 1994 fu nominato vicepresidente del senato. Fece parte in qualit\u00e0 di vicepresidente anche della commissione d'inchiesta per le indagini sul blocco dei finanziamenti nell'agricoltura.\nConsiderato una delle figure di spicco della fazione riformista del PN\u021aCD, venne eletto dai propri colleghi segretario generale del partito nel corso del congresso che ebbe luogo a Bucarest tra il 19 e il 21 gennaio 1996. Con 210 voti a 80 sconfisse l'altro candidato Gavril Dejeu che aspirava alla stessa funzione. Vasile, quindi, arriv\u00f2 a rivestire la terza carica del partito per ordine d'importanza, dopo il presidente Ion Diaconescu e il primo vicepresidente Gabriel \u021aepelea.\nIl PN\u021aCD, facente parte di una pi\u00f9 ampia e composita coalizione chiamata Convenzione Democratica Romena (CDR), vinse le elezioni parlamentari del 1996 e riusc\u00ec ad abbandonare il ruolo di partito di opposizione avuto negli anni precedenti. Il candidato della coalizione, Emil Constantinescu, successe a Ion Iliescu alla guida della presidenza della repubblica. La CDR costitu\u00ec un'alleanza di governo con il Partito Democratico (PD) e l'Unione Democratica Magiara di Romania (UDMR). Per l'incarico di primo ministro, nonostante larga parte della base del PN\u021aCD supportasse la nomina di Vasile, il capo di Stato prefer\u00ec optare sul sindaco di Bucarest, Victor Ciorbea, che entr\u00f2 in carica nel dicembre 1996.\nNella nuova legislatura Vasile venne eletto senatore per la circoscrizione di Bucarest e riconferm\u00f2 il proprio ruolo alla vicepresidenza della camera alta. Nominato capogruppo del PN\u021aCD al senato, tra gli altri incarichi parlamentari fu membro della commissione sull'istruzione, la scienza, la giovent\u00f9 e lo sport e della delegazione della Romania presso l'assemblea parlamentare del Consiglio d'Europa.\nPrimo ministro.\nIn seguito alle dimissioni di Victor Ciorbea da primo ministro, il 1\u00ba aprile 1998 Vasile fu indicato dall'ufficio di dirigenza e coordinamento del PN\u021aCD come candidato alla posizione di premier, vincendo la concorrenza di Sorin Dimitriu (sostenuto dal presidente Constatinescu) e di Mircea Ciumara. Il capo di Stato gli avrebbe preferito un'altra figura, poich\u00e9 Vasile era un politico poco legato al bagaglio ideologico della CDR e pi\u00f9 eclettico rispetto a Ciorbea, con forti legami anche con i partiti d'opposizione. Il segretario generale del partito, per\u00f2, era sostenuto dall'ala giovanile e dal cosiddetto \"gruppo di Bra\u0219ov\" del PN\u021aCD e rappresentava una figura gradita a tutti i partner della coalizione, inclusi il Partito Nazionale Liberale (PNL) e il Partito Democratico. Il suo governo fu investito il 15 aprile 1998 con 317 voti a favore e 124 contrari.\nIl primo ministro si impegn\u00f2 a fare passi rapidi verso la riforma dell'economia in senso capitalista, malgrado avesse realizzato poche variazioni nella struttura del suo governo rispetto al precedente. Il programma dell'esecutivo riprese numerosi punti del governo Ciorbea, promettendo di ristabilire i parametri macroeconomici, stimolare gli investimenti, tagliare i costi per le societ\u00e0 pubbliche improduttive e favorire la privatizzazione e la riorganizzazione delle aziende di Stato. \nNel corso del mandato si confront\u00f2 con la difficolt\u00e0 di reperire i finanziamenti internazionali per la realizzazione delle riforme di cui il paese aveva bisogno. La Romania, inoltre, si aspettava di dover pagare oltre 2,2 miliardi di dollari per debiti contratti dal governo V\u0103c\u0103roiu nel periodo 1992-1996. Il governo Vasile, quindi, si concentr\u00f2 sulla privatizzazione delle aziende di Stato in modo da trovare la liquidit\u00e0 necessaria. Tra il 1998 e il 1999 furono cedute centocinquanta societ\u00e0 pubbliche (tra le quali Romtelecom, BRD e Dacia), i cui proventi consentirono alla Romania di evitare il default. Sul piano del taglio dei costi, in modo da recuperare la fiducia dei creditori internazionali, nel 1998 il governo predispose una riduzione massiccia delle spese per l'industria mineraria e per altri settori in perdita in mano allo Stato. Nel 1999, poi, intervenne per evitare l'aggravarsi della situazione nella sfera bancaria, decretando la fusione di Bancorex e BCR e avviando le procedure di fallimento per altri istituti di credito a maggioranza di capitale pubblico. Nonostante l'intensa attivit\u00e0 legislativa, le riforme portate avanti dal governo non portarono prosperit\u00e0 alla popolazione, mentre nel corso del 1999 si intensificarono il numero e la forza degli scioperi. \nNel gennaio 1999 Vasile intervenne personalmente per far rientrare la sollevazione dei minatori della zona della valle del Jiu, che organizzarono una marcia verso Bucarest sulla scia delle precedenti mineriade del 1990 e 1991, scontrandosi con le forze di polizia e sfondando le linee di difesa poste dalle autorit\u00e0. Il presidente Constantinescu decret\u00f2 lo stato d'emergenza, mentre tra il 22 e il 23 gennaio Vasile riusc\u00ec personalmente a trovare un accordo con il leader della Lega sindacale dei minatori della valle del Jiu, Miron Cozma, in quella che pass\u00f2 alla storia come pace di Cozia.\nIl miglioramento delle relazioni estere con i paesi occidentali, conseguenza diretta dell'aiuto fornito alle forze NATO nella guerra del Kosovo, e la capacit\u00e0 della Romania di rispettare il pagamento dei propri debiti, portarono alla riapertura dei canali di finanziamento da parte di Fondo Monetario Internazionale e Banca mondiale. Tra gli altri successi in politica estera, Vasile fu considerato l'artefice della visita a Bucarest di Giovanni Paolo II, fatto dalla rilevante importanza simbolica, in quanto primo viaggio di un papa cattolico in un paese a maggioranza ortodossa.\nIl 10 dicembre 1999 il Consiglio europeo ufficializz\u00f2 la propria disponibilit\u00e0 all'avvio delle trattative per l'adesione della Romania all'Unione europea. L'evento spinse il presidente Constantinescu, sostenuto nella scelta dall'ala degli \"anziani\" del PN\u021aCD, a procedere alla revoca del primo ministro, in modo da provare a dare nuovo impulso alla politica economica, vista la grave situazione di crisi, e preparare al meglio il successivo periodo di negoziati con i rappresentanti dell'Unione europea. Il capo di Stato forz\u00f2 le proprie prerogative costituzionali, in quanto la carta fondamentale del 1991 non prevedeva espressamente l'impossibilit\u00e0 del presidente della Romania di revocare il primo ministro, n\u00e9 vi era stata una sentenza della Corte costituzionale in merito. Il 13 dicembre 1999 Constantinescu emise l'ordine di revoca di Vasile che, per\u00f2, si rifiut\u00f2 di rinunciare alla sua posizione. Al contempo il presidente incaric\u00f2 quale premier ad interim il ministro del lavoro Alexandru Athanasiu, situazione che gener\u00f2 il singolare caso di due premier in carica nello stesso momento. Per venire a capo della crisi politica, in modo da spingere Vasile ad abbandonare l'incarico met\u00e0 del gabinetto dei ministri annunci\u00f2 le proprie dimissioni. Il 17 dicembre, alla fine, si dimise anche il primo ministro uscente.\nIl Partito Popolare.\nSentendosi tradito dai colleghi che precedentemente ne avevano sostenuto la nomina, subito dopo la decisione di revoca da premier, il 14 dicembre 1999 Vasile form\u00f2 con alcuni membri del PN\u021aCD a lui fedeli una fazione interna al partito, il \"gruppo popolare\". Il successivo 27 dicembre, tuttavia, Vasile fu espulso dal PN\u021aCD per violazioni allo statuto. Dodici parlamentari del PN\u021aCD, quindi, diedero le proprie dimissioni dal partito per seguire Vasile. Tale mossa ebbe l'effetto di far perdere alla coalizione di governo la maggioranza al senato.\nIl 10 aprile 2000 l'ex primo ministro registr\u00f2 il Partito Popolare (PP), del quale fu ufficialmente presidente dall'aprile all'ottobre 2000. Il nuovo partito di Radu Vasile partecip\u00f2 solamente alle elezioni locali del 2000, conseguendo scarsi risultati (148 consiglieri locali, cinque consiglieri distrettuali e nove sindaci).\nIn occasione delle elezioni parlamentari del 2000 il PP present\u00f2 le proprie candidature nelle liste del Partito Democratico e si sciolse.\nSenatore del Partito Democratico.\nIscrittosi al Partito Democratico, nel 2000 Vasile ottenne l'elezione per il suo terzo mandato consecutivo al senato, candidandosi nel distretto di Arge\u0219. In seno al PD fu membro dell'ufficio permanente nazionale.\nNel corso della legislatura fu membro della commissione cultura (da dicembre 2000 a giugno 2001), della commissione per la privatizzazione (da giugno a settembre 2001) e della commissione difesa (da settembre 2001 a novembre 2004). Fu, inoltre, per brevi periodi membro della commissione parlamentare congiunta per l'integrazione europea (da settembre a novembre 2004) e vicepresidente del senato (febbraio 2004).\nMorte.\nRitiratosi dalla vita politica al termine della legislatura 2000-2004, affront\u00f2 negli anni successivi diversi problemi di salute. Nell'agosto 2010 gli fu diagnosticato un cancro al colon, che lo costrinse a diversi interventi chirurgici realizzati in Romania e Israele. Mor\u00ec nella notte tra il 2 e il 3 luglio 2013. Fu sepolto il successivo 5 luglio al cimitero di Bellu a Bucarest.\nNel 2013 il presidente della Romania Traian B\u0103sescu gli confer\u00ec \"post mortem\" il titolo di cavaliere dell'ordine della Stella di Romania.\nAttivit\u00e0 letteraria.\nOltre che uomo politico fu anche autore di due romanzi, di un volume di pamphlet in versi e di una raccolta di poesie pubblicata con lo pseudonimo di Radu Mischiu, cio\u00e8 il cognome della madre da nubile.\nVita privata.\nFu sposato con M\u0103riuca M\u0103r\u0103cineanu, con cui ebbe tre figli, Radu, Tudor e Mihai.\nNel marzo 1999, quando era in carica come primo ministro, fu colpito da un infarto.\nSi convert\u00ec al cattolicesimo nel gennaio 2004.\nPubblicazioni.\nStoria ed economia.\nFu autore o coautore di oltre centocinquanta articoli e studi di argomento storico ed economico, nonch\u00e8 di saggi e manuali universitari. Tra questi:"}
{"id": "3051662", "revid": "599013", "url": "https://it.wikipedia.org/wiki?curid=3051662", "title": "Bennett Mnguni", "text": ""}
{"id": "3051666", "revid": "2196166", "url": "https://it.wikipedia.org/wiki?curid=3051666", "title": "17-Mile Drive", "text": "La 17 Mile Drive \u00e8 una strada che va da Pacific Grove a Pebble Beach in California, seguendo per la maggior parte del suo percorso la costa del Pacifico; \u00e8 anche la strada principale per raggiungere la comunit\u00e0 controllata di Pebble Beach. Cos\u00ec come la comunit\u00e0, la maggior parte di \"17-Mile Drive\" \u00e8 di propriet\u00e0 e gestita dalla Pebble Beach Corporation. La 17-Mile Drive \u00e8 lunga 9,6 miglia, fra l'ingresso sulla California State Route 1 e Sunset Drive.\nDescrizione.\nAll'ingresso nord, la strada origina da Pacific Grove, all'incrocio tra Del Monte Blvd e Esplanade Street. Pertanto la famosa \"17-Mile Drive\" inizia a poche miglia a sud di questo punto. L'incrocio della Highway 68 (Holman Highway/Sunset Drive) e 17-Mile Drive segna l'ingresso di Pebble Beach. La strada corre nell'entroterra passando per Spanish Bay e quindi lungo le spiagge e sulle colline costiere, che forniscono punti panoramici di osservazione. Il percorso lungo 17-Mile Drive pu\u00f2 durare in funzione della volont\u00e0 dei viaggiatori e comunque un minimo di 20 minuti fino a Carmel senza soste intermedie. Ci sono numerose piazzole di parcheggio lungo la strada che consentono una sosta per scattare foto, o uscire dall'auto e passeggiare lungo il mare o tra gli alberi. I visitatori riceveranno una mappa che evidenzia alcuni dei luoghi pi\u00f9 panoramici della strada.\nPrimo fra questi \u00e8 il \"Lone Cypress Tree\", un albero che \u00e8 il simbolo ufficiale di Pebble Beach e un appuntamento fisso frequente di trasmissioni televisive provenienti da questa zona.\nGli unici servizi aperti al pubblico a Pebble Beach (distributori di benzina, bagni, ristoranti) sono al \"Lodge\" di Pebble Beach e l\"'Inn\" di Spanish Bay. Esistono poi diversi luoghi comodi e panoramici per picnic. Spyglass Hill e Poppy Hills, campi da golf, hanno anch'essi ristoranti aperti al pubblico.\nAppena fuori dall'ingresso di Pacific Grove della 17-Mile Drive verso Pebble Beach, si trova la Pacific Grove's Sunset Drive, che diviene poi Ocean View Boulevard e quindi Pacific Grove's scenic coastline. Essa viene chiamata localmente \"poor man's 17-Mile Drive\" (17-Mile Drive dei poveri).\nPedaggio.\nPer percorrere il tratto di 17-Mile Drive Road che attraversa la \"Pebble Beach Gated Community\" occorre pagare USD $10.50 ad auto (tariffa del 23/1/21) I residenti non sono soggetti a questo pedaggio, come pure per l'ingresso a piedi o con la bici. Questo \u00e8 il tratto di strada nel quale si trova il \"Lone Cypress Tree\" ed il Pebble Beach Golf Course."}
{"id": "3051667", "revid": "767487", "url": "https://it.wikipedia.org/wiki?curid=3051667", "title": "A Dangerous Man - Solo contro tutti", "text": "A Dangerous Man - Solo contro tutti (\"A Dangerous Man\") \u00e8 un film direct-to-video del 2009 diretto da Keoni Waxman, con protagonista Steven Seagal.\nTrama.\nIn Arizona, l'ex soldato delle forze speciali Shane Daniels salva sua moglie, Holly, da un furto d'auto e insegue il rapinatore). In seguito il rapinatore viene ritrovato cadavere e Shane diventa l'unico sospettato del suo omicidio. Dopo aver scontato sei anni di reclusione, Shane viene scarcerato grazie a nuove prove. Rimesso in libert\u00e0, con le formali scuse dello stato dell'Arizona e un risarcimento di 300.000 dollari, Shane \u00e8 per\u00f2 ugualmente amareggiato perch\u00e9 le scuse e il risarcimento non bastano a ripagarlo di una vita ormai rovinata.\nAl largo della costa di Seattle, Washington, sta arrivando una nave piena di clandestini cinesi. Dopo il suo arrivo, un anziano cinese viene portato in un rifugio. Tornato in Arizona, poche ore dopo essere stato rilasciato in strada, Shane si ferma in un negozio di liquori e compra una bottiglia di bourbon. Fuori dal negozio due uomini tentano di rapinarlo, ma Shane li picchia e ruba la loro macchina. Dopo aver lasciato la citt\u00e0, Shane si ferma in un punto di ristoro situato lungo un tratto di autostrada poco frequentato. In quel luogo, un poliziotto ferma un'auto con a bordo due cittadini cinesi per dei controlli. Quando l'agente perquisendo il bagagliaio trova un borsone pieno di soldi, i cinesi lo uccidono. Poi cercano di uccidere due ragazzi - Sergey e il suo amico Markov - che, essendosi fermati l\u00ec per pisciare hanno casualmente assistito all'omicidio. Shane, che ha anche lui assistito alla scena, \u00e8 costretto a intervenire, uccide uno degli aggressori e costringe l'altro, Mao, alla fuga. Purtroppo per\u00f2 uno dei due cinesi ha fatto in tempo ad uccidere Markov. Quando Shane controlla il poliziotto morto, sente un rumore provenire dal bagagliaio dell'auto del cittadino cinese. All'interno trova una donna priva di sensi ed il borsone pieno di contanti. Temendo che i poliziotti lo possano implicare nella morte dell'agente e sapendo che il cittadino cinese torner\u00e0 con dei rinforzi, Shane porta la ragazza, i soldi e Sergey nella vicina cittadina di Bellingham. Sergey ammette che suo padre, Vlad, vende auto rubate.\nQuando la donna, Tia, riprende conoscenza, prega Shane e Sergey di non consegnarla alla polizia o ai cinesi. Tia informa anche i due che i poliziotti di Bellingham hanno ucciso i suoi amici quando \u00e8 stata rapita. La mattina dopo, Shane chiede a Sergey di accompagnare lui e Tia in un motel. Shane si trasferisce in un altro hotel, per sicurezza. Nella seconda stanza del motel, Tia racconta a Shane che stava cercando di portare suo zio Kuan negli Stati Uniti, che \u00e8 stata contattata da qualcuno che ha detto che la poteva aiutare e che le ha dato appuntamento presso un mulino abbandonato a circa 50 miglia da Bellingham. L'uomo che ha incontrato - un trafficante di droga cinese di nome Chen - l'ha rassicurata che avrebbe aiutato suo zio ad entrare negli Stati Uniti, poi ha fatto uccidere dalla polizia di Bellingham gli amici della ragazza che l'avevano accompagnata all'appuntamento. Tia \u00e8 stata poi condotta alla presenza di un uomo, noto come \"Il Colonnello\", che ha detto che stavano aspettando l'arrivo di Kuan e che Tia sarebbe stato trattenuta per un riscatto fino a quando l'uomo non avesse ottenuto le informazioni di cui aveva bisogno da Kuan.\nIl sergente Ritchie e il suo scagnozzo Clark, i due poliziotti di Bellingham che lavorano per Chen, si recano a Little Russia, il ristorante di Vlad, e chiedono a Vlad se sa dove si trovi Shane. Vlad li caccia via minacciando persino di tagliare i testicoli di Ritchie. Nel frattempo, due uomini cinesi irrompono nella stanza del motel dove alloggiano Shane e Tia, ma Shane li uccide. Poi lui e Tia scappano. Fuori da Little Russia, Tia dice a Shane che Kuan arriver\u00e0 negli Stati Uniti prima che la giornata finisca ed \u00e8 preoccupata per quello che gli potrebbe succedere. All'interno del ristorante, il barista non \u00e8 disposto a dire a Shane dove sono Vlad e Sergey, quindi Shane \u00e8 costretto a picchiarlo e a chiedergli di condurlo da Vlad. L'uomo li porta a casa di Vlad, che \u00e8 grato a Shane di aver salvato la vita di Sergey e accetta di dare loro una mano. Ritchie, Clark e alcuni cinesi arrivano a casa di Vlad e l\u00ec ha luogo uno scontro a fuoco. Dopo aver eliminato l'ultimo degli uomini di Chen, Shane, Tia, Sergey e Vlad se ne vanno per cercare di salvare Kuan dal Colonnello.\nAl mulino abbandonato, il Colonnello ha preso il controllo del posto e ordinato ai suoi uomini di piazzare bombe in tutto il sito e uccidere tutti gli uomini di Chen tranne Chen. Il Colonnello intende infatti tenere in vita Chen fino all'arrivo degli uomini di Chen con Kuan. Quando finalmente egli arriva, gli uomini del Colonnello uccidono le due scorte di Kuan. Poi scoppia una sparatoria tra gli uomini del Colonnello e il gruppo di Shane. Nel bel mezzo degli spari, Tia viene colpita. Shane copre la ferita e dice a Sergey di vegliare su di lei. Shane torna a combattere gli uomini del Colonnello e Sergey porta in salvo Tia. Shane si fa strada verso il Colonnello, che ha Kuan come ostaggio.\nShane e il Colonnello aprono il fuoco a vicenda ed entrambi finiscono i proiettili. Shane picchia brutalmente il Colonnello e poi fa uscire Kuan da l\u00ec. Il Colonnello prende un mitra e lascia la stanza. Proprio mentre il Colonnello sta per sparare a Shane, Shane preme l'interruttore e le varie bombe iniziano a esplodere uccidendo il Colonnello.\nVlad in seguito si assicura che Kuan possa rimanere negli Stati Uniti. Shane e Tia, innamoratisi l'uno dell'altra, si stabiliscono insieme in una villa isolata da qualche parte fuori dagli Stati Uniti.\nProduzione.\nRiprese.\nLe riprese del film sono iniziate nel 2009 con una data di uscita programmata dopo \"The Keeper\".\nAlcune delle riprese sono state effettuate in Canada e in America; il film si conclude con una ripresa dello Chateau Lake Louise, Baton Rouge, Louisiana e Atlanta, Georgia."}
{"id": "3051669", "revid": "72396", "url": "https://it.wikipedia.org/wiki?curid=3051669", "title": "Konrad Eubel", "text": "Biografia.\nKonrad Eubel era originario di Sinning (Baviera), frate minore conventuale, storico apprezzato dell'Ordine francescano. Entr\u00f2 nell'Ordine nel 1864. Per le sue doti e la capacit\u00e0 di giudizio misurato divenne Definitore generale dell'Ordine nel 1898. Dal 1882 in poi si dedic\u00f2 con costanza e acribia alla ricerca storica.\nTra le sue opere vanno ricordate la \"Geschichte der oberdeutschen (Strassburger) Minoritenprovinz\" (W\u00fcrzburg 1886) e la \"Geschichte der K\u00f6lnischen Minoriten-Ordensprovinz\" (Colonia 1906). Inoltre, cur\u00f2 il quinto e il sesto volume del \"Bullarium Franciscanum\", iniziato dal confratello Giovanni Giacinto Sbaraglia. Tuttavia, la sua opera pi\u00f9 nota e - per certi versi - insostituibile \u00e8 \"Hierarchia catholica medii aevi sive summorum pontificum, cardinalium, ecclesiarum antistitum series ab anno 1198\", in due volumi (Ratisbona 1897-1910; 2\u00aa ediz. M\u00fcnster 1913-1914). \u00c8 un'opera divenuta ormai di riferimento per gli storici che si occupano di vicende ecclesiali: fornisce infatti la lista delle successioni episcopali nelle varie sedi sparse in tutto il mondo, nonch\u00e9 i cardinali e i pontefici, a partire dal Medioevo (1198) in poi, sulla base di riferimenti storici, di documenti di archivi e di precedenti cronologie, come quella del benedettino Pius Bonifacius Gams (\"Series episcoporum Ecclesiae Catholicae\", Ratisbona 1873). Proseguendo tale opera, Eubel giunse alla composizione del terzo volume con Guilielmus van Gulik, comprendendo tutto il secolo XVI. Abbozzer\u00e0 poi il quarto volume.\nL'impostazione e la semplicit\u00e0 di esposizione indurr\u00e0 alcuni confratelli di Eubel, dopo la sua morte, a continuare la \"Hierarchia catholica\", tanto che ancora oggi si prosegue nella stesura e negli inevitabili emendamenti.\nHierarchia catholica.\nLa sua opera pi\u00f9 nota \u00e8 divenuta un punto di riferimento per gli storici. I primi due volumi recano come titolo generale \"Hierarchia catholica Medii aevi sive summorum pontificum, S.R.E. cardinalium, ecclesiarum antistitum series. E documentis tabularii praesertim Vaticani collecta, digesta, edita\":\nA partire dal terzo volume, il titolo generale venne leggermente modificato in \"Hierarchia catholica Medii et Recentioris aevi...\", a indicare che l'estensione temporale dell'opera veniva ampliata: \nDal 1935 fino a oggi, la casa editrice che cura la pubblicazione di \"Hierarchia catholica\" \u00e8 Edizioni Messaggero (Padova)."}
{"id": "3051678", "revid": "404449", "url": "https://it.wikipedia.org/wiki?curid=3051678", "title": "Cattedrale di Livorno", "text": ""}
{"id": "3051679", "revid": "729019", "url": "https://it.wikipedia.org/wiki?curid=3051679", "title": "Fed Cup 2008 World Group Play-offs", "text": "I World Group Play-offs 2008 sono i principali play-off della Fed Cup 2008. Ad essi partecipano le 4 squadre sconfitte nel primo turno del World Group e le 4 squadre vincitrici del World Group II incrociandosi in scontri ad eliminazione diretta. Le 4 squadre vincenti i play-offs avranno il diritto a partecipare al World Group dell'anno successivo e lottare quindi per la conquista della Fed Cup 2009, mentre le perdenti retrocedono nel World Group II."}
{"id": "3051680", "revid": "66387", "url": "https://it.wikipedia.org/wiki?curid=3051680", "title": "Guerra del ramadan", "text": ""}
{"id": "3051681", "revid": "1342360", "url": "https://it.wikipedia.org/wiki?curid=3051681", "title": "Fed Cup 2008 World Group II", "text": "Il World Group II 2008 \u00e8 il secondo livello di competizione della Fed Cup 2008, impropriamente detto \"serie B\". I vincitori dei 4 confronti avanzano ai World Group Play-offs, mentre i perdenti si giocano la permanenza nel World Group II nei World Group II Play-offs."}
{"id": "3051684", "revid": "729019", "url": "https://it.wikipedia.org/wiki?curid=3051684", "title": "Fed Cup 2008 World Group II Play-offs", "text": "I World Group II Play-offs 2008 sono il terzo livello di competizione della Fed Cup 2008.\nLe 4 squadre sconfitte nel World Group II disputano i play-off contro le 4 squadre qualificate dai rispettivi gruppi zonali. Le vincitrici saranno incluse nel World Group II della prossima edizione, le sconfitte vengono retrocesse nei gruppi zonali."}
{"id": "3051685", "revid": "339392", "url": "https://it.wikipedia.org/wiki?curid=3051685", "title": "Dichiarazione di indipendenza americana", "text": ""}
{"id": "3051691", "revid": "1442080", "url": "https://it.wikipedia.org/wiki?curid=3051691", "title": "Fed Cup 2008 Zona Americana", "text": "La Zona Americana (\"Americas Zone\") \u00e8 una delle 3 divisioni zonali nell'ambito della Fed Cup 2008. Essa \u00e8 a sua volta suddivisa in due gruppi (\"Group I, Group II\") formati rispettivamente da squadre inserite in tali gruppi in base ai risultati ottenuti l'anno precedente.\nGruppo I.\nLe sette squadre sono state divise in due gironi, un girone di quattro squadre (Pool A) e un girone di tre squadre (Pool B). I vincitori di ciascun pool giocano tra loro per accedere ai play-off e il vincitore passa al World Group II Play-off. Le nazioni classificate al terzo posto in ciascun girone giocano tra loro per non retrocedere al Gruppo II. La nazione classificata al quarto posto nel Pool A \u00e8 retrocessa al Gruppo II."}
{"id": "3051692", "revid": "767487", "url": "https://it.wikipedia.org/wiki?curid=3051692", "title": "Today You Die", "text": "Today You Die \u00e8 un film d'azione direct-to-video del 2005, diretto da Don E. FauntLeRoy, con protagonista Steven Seagal.\nTrama.\nHarlan Banks \u00e8 un rapinatore, che ha la particolarit\u00e0 di rubare ai criminali per dare parte del bottino ai bisognosi.\nAvendo bisogno di soldi, Harlan viene contattato da Max, il quale gli propone di scortare un blindato per le strade di Las Vegas con 20 milioni di dollari all'interno. Successivamente viene incastrato dalla stessa persona che lo aveva assunto. Cos\u00ec dopo essere stato rinchiuso in carcere, progetta un piano di evasione e nello stesso tempo cerca di capire meglio la situazione attraverso un contatto all'interno della prigione."}
{"id": "3051697", "revid": "834", "url": "https://it.wikipedia.org/wiki?curid=3051697", "title": "Battling Butler", "text": ""}
{"id": "3051702", "revid": "15756", "url": "https://it.wikipedia.org/wiki?curid=3051702", "title": "Fed Cup 2008 Zona Asia/Oceania", "text": "La Zona Asia/Oceania (\"Asia/Oceania Zone\") \u00e8 una delle 3 divisioni zonali nell'ambito della Fed Cup 2008. Essa \u00e8 a sua volta suddivisa in due gruppi (\"Group I, Group II\") formati da squadre inserite in tali gruppi in base ai risultati ottenuti l'anno precedente."}
{"id": "3051703", "revid": "599013", "url": "https://it.wikipedia.org/wiki?curid=3051703", "title": "Jabu Mahlangu Pule", "text": ""}
{"id": "3051704", "revid": "113228751", "url": "https://it.wikipedia.org/wiki?curid=3051704", "title": "Franz Gabriel Alexander", "text": "Biografia.\n\u00c8 considerato uno dei fondatori della medicina psicosomatica e della criminologia psicoanalitica. \nStudi\u00f2 all'universit\u00e0 di Berlino e in seguito, nel 1923, emigr\u00f2 negli Usa. \nNel 1930 fu invitato da Robert Hutchins, allora presidente dell'Universit\u00e0 di Chicago, a ricoprire la carica di suo professore assistente di psicoanalisi. Negli anni '50 poteva essere annoverato tra gli esponenti principali della \"Society for General Systems Research\", la pi\u00f9 importante associazione di psicologia e psicoanalisi americana."}
{"id": "3051705", "revid": "79227", "url": "https://it.wikipedia.org/wiki?curid=3051705", "title": "Iocaste (astronomia)", "text": ""}
{"id": "3051709", "revid": "1442080", "url": "https://it.wikipedia.org/wiki?curid=3051709", "title": "Fed Cup 2008 Zona Europea/Africana", "text": "La Zona Euro-Africana (\"Europe/Africa Zone\") \u00e8 una delle 3 divisioni zonali nell'ambito della Fed Cup 2008.\nEssa \u00e8 a sua volta suddivisa in tre gruppi (\"Group I, Group II, Group III\") formati rispettivamente da squadre inserite in tali gruppi in base ai risultati ottenuti l'anno precedente.\nGruppo I.\nLe 15 squadre vengono inserite in tre raggruppamenti da 4 e uno da 3 squadre ciascuno. Le quattro squadre classificatesi al primo posto di ciascun gruppo prendono parte ai play-off per stabilire le 2 nazioni che avranno il diritto di partecipare ai World Group II Play-offs e quindi tentare la promozione al World Group II.\nLe 4 squadre classificatesi all'ultimo posto di ciascun gruppo prendono parte ai play-out, in cui le due perdenti saranno retrocesse nel Group II della Zona Euro-Africana per l'edizione del 2009.\nGruppo II.\nLe 7 squadre vengono suddivise in due gruppi da 3 e da 4 squadre ciascuno. La prima classificata di ciascuno dei due gruppi gioca uno spareggio contro la seconda dell'altro gruppo per determinare quali due squadre verranno promosse nel Group I della zona Euro-Africana della Fed Cup 2009. Le ultime classificate di ciascun gruppo vengono retrocesse nel Group III della zona Euro-Africana della Fed Cup 2009.\nGruppo III.\nLe 11 squadre vengono divise in due gruppi rispettivamente da 5 e da 6 squadre ciascuno. La squadra vincitrice di ciascun gruppo viene promossa nel Group II della zona Euro-Africana della Fed Cup 2009."}
{"id": "3051710", "revid": "729019", "url": "https://it.wikipedia.org/wiki?curid=3051710", "title": "Sindrome da sonno anticipato", "text": "La sindrome da sonno anticipato, o tipologia di sonno anticipato del disturbo del ritmo circadiano, \u00e8 la condizione per cui chi ne soffre si trova in uno stato di grande sonnolenza molto presto alla sera, con tendenza a coricarsi prima delle 20:00, risvegliandosi di conseguenza molto presto alla mattina, se non quando durante la notte.\nQuesto disturbo \u00e8 frequente nelle donne in menopausa e negli anziani."}
{"id": "3051716", "revid": "767487", "url": "https://it.wikipedia.org/wiki?curid=3051716", "title": "Calvin Marlin", "text": "Carriera.\nGiocatore.\nClub.\nFino al 1998 ha giocato al Seven Stars. Nel 1998 \u00e8 passato al . Nel 1999 \u00e8 stato acquistato dall'. Nel 2003 \u00e8 passato al . Nel 2006 si \u00e8 trasferito al . Ha concluso la propria carriera nel 2015, dopo aver militato per due stagione al .\nNazionale.\nHa debuttato in Nazionale il 20 marzo 2002, nell'amichevole Arabia Saudita-Sudafrica (1-0), subentrando a Emile Baron al minuto 84. Ha partecipato, con la Nazionale, al Campionato mondiale di calcio 2002, alla CONCACAF Gold Cup 2005 e alla Coppa d'Africa 2006. Ha collezionato in totale, con la maglia della Nazionale, 16 presenze e 15 reti subite.\nAllenatore.\nHa cominciato la propria carriera da allenatore nel marzo 2015, come preparatore dei portieri del . Il 27 dicembre 2017 diventa vice allenatore dell'. Il 12 novembre 2018 viene nominato allenatore ad interim della prima squadra, in sostituzione di Muhsin Ertugral. Il successivo 28 novembre torna ad essere vice allenatore. Il 1\u00ba febbraio 2020 l' lo nomina tecnico della prima squadra."}
{"id": "3051717", "revid": "1573940", "url": "https://it.wikipedia.org/wiki?curid=3051717", "title": "Embalming - L'altra storia di Frankenstein", "text": " \u00e8 un manga scritto e disegnato da Nobuhiro Watsuki, serializzato a puntate sulla rivista mensile \"Jump SQ\" della Sh\u016beisha a partire da novembre 2007. I capitoli pubblicati sono poi raccolti in volumi \"tank\u014dbon\".\nLa serie \u00e8 ispirata a due \"one-shot\" scritti dallo stesso autore: , inizialmente pubblicato sulla rivista \"Jump the Revolution!\" nel 2005 e successivamente inserito nel decimo e ultimo volume del manga \"Il guerriero alchemico\" dello stesso autore; e , pubblicato sul secondo numero di \"Jump the Revolution!\" nel 2006.\nIn Italia, il manga \u00e8 pubblicato dalla Panini Comics con l'etichetta Planet Manga a partire da gennaio 2011.\nTrama.\nOne-shot.\nIl primo capitolo vede come protagonista John Doe, un Frankenstein che lavora sotto pagamento per distruggere altri suoi simili. In questo capitolo il suo compito \u00e8 di eliminare il Signore dei Cadaveri, che sta terrorizzando una cittadina per ottenere parti del corpo da utilizzare nei suoi esperimenti. Il secondo capitolo cambia il protagonista, facendolo diventare una donna.\nManga.\nIl manga parla generalmente dei Frankenstein, esseri artificiali creati a partire da parti di uno o pi\u00f9 corpi umani. "}
{"id": "3051718", "revid": "291643", "url": "https://it.wikipedia.org/wiki?curid=3051718", "title": "Impedenziometria", "text": ""}
{"id": "3051720", "revid": "599013", "url": "https://it.wikipedia.org/wiki?curid=3051720", "title": "Thabang Molefe", "text": ""}
{"id": "3051722", "revid": "729019", "url": "https://it.wikipedia.org/wiki?curid=3051722", "title": "Sindrome da ciclo sonno-veglia alterato", "text": "La sindrome da ciclo sonno veglia alterato descrive un disturbo cronico del ritmo circadiano di un individuo.\nClinica.\nLe persone affette da tale sindrome sperimentano uno scivolamento costante dell'orario in cui sentono il bisogno di dormire, solitamente di un paio d'ore al giorno. Si viene a costituire cos\u00ec un ciclo lungo pi\u00f9 settimane in cui gli orari di addormentamento e risveglio variano, fino a tornare all'orario abituale e ricominciare.\nIl ciclo di sonno e veglia risulta totalmente alterato e varia di giorno in giorno come se il paziente vivesse in condizioni di totale isolamento dalla misurazione del tempo."}
{"id": "3051728", "revid": "599013", "url": "https://it.wikipedia.org/wiki?curid=3051728", "title": "George Koumantarakis", "text": "Carriera.\nHa giocato nella prima divisione sudafricana ed in quella svizzera."}
{"id": "3051734", "revid": "288300", "url": "https://it.wikipedia.org/wiki?curid=3051734", "title": "Jabu Mahlangu", "text": ""}
{"id": "3051735", "revid": "288300", "url": "https://it.wikipedia.org/wiki?curid=3051735", "title": "Jabu Pule", "text": ""}
{"id": "3051737", "revid": "1149807", "url": "https://it.wikipedia.org/wiki?curid=3051737", "title": "Dragon Boy", "text": " \u00e8 un manga in due parti di Akira Toriyama, pubblicato sulla rivista \"Fresh Jump\" nel 1983. Rielaborando il fumetto, Toriyama arriv\u00f2 alla forma finale del suo manga pi\u00f9 famoso, \"Dragon Ball\".\nIl manga \u00e8 stato poi raccolto nel secondo volume di \"Toriyama World\" del 1988 e successivamente nel primo volume di \"Akira Toriyama - Menu \u00e0 la Carte\" del 2008, ambedue editi da Star Comics rispettivamente nel 1999 (terzo volumetto del formato italiano) e nel 2012.\nTrama.\nLa storia racconta di Tenton che si allena costantemente nelle arti marziali per migliorare le sue abilit\u00e0. Il suo maestro \u00e8 un vecchio che viaggia su una nuvola simile alla Kinton. Il suo compito sar\u00e0 di portare una principessa al paese del fiore. Nel primo capitolo si scopre che Tenton sotto i vestiti nasconde delle ali di drago. Grazie al suo potere sconfigge un mostro che li ha attaccati.\nNel secondo e ultimo capitolo, si unisce a loro un demone trasformista che ha 250 anni ed \u00e8 molto simile a Pual. Per attraversare un ponte devono scontrarsi con un soldato macchina, che sconfiggono solo grazie ad uno stratagemma. La storia finisce con i tre che continuano il loro viaggio."}
{"id": "3051739", "revid": "614400", "url": "https://it.wikipedia.org/wiki?curid=3051739", "title": "Jeffrey C. Alexander", "text": "Alexander \u00e8 autore o coautore di una decina di opere di sociologia, tra cui \"Neofunzionalismo\" (1985), e \"L'etica civile alla fine del XX secolo\" (1987).\n\u00c8 uno degli editori del periodico \"Journal Sociological Theory\".\nPrincipali pubblicazioni in italiano.\n- (con Thompson Kenneth), \"Sociologia\", il Mulino, Bologna, 2010.\n- \"La costruzione del male. Dall'olocausto all'11 settembre\", il Mulino, Bologna, 2006.\n- \"Teoria sociologica e mutamento sociale. Un'analisi multidimensionale della modernit\u00e0\", Franco Angeli, Milano, 1990."}
{"id": "3051740", "revid": "228587", "url": "https://it.wikipedia.org/wiki?curid=3051740", "title": "Balam (demonio)", "text": "Nella demonologia, Balam (o anche Balaam, Balan) \u00e8 un potente re (o secondo alcuni un potente governatore) dell'Inferno che comanda pi\u00f9 di 40 legioni di dem\u00f2ni.\nHa il potere di donare informazioni perfette su cose che accaddero nel passato, che accadono nel presente, o che dovranno accadere nel futuro; conosce inoltre il segreto dell'invisibilit\u00e0. \nViene descritto come essere con tre teste (la prima di toro, la seconda di uomo e la terza di montone) due occhi infuocati e una coda simile a quella di un serpente. Lo si pu\u00f2 trovare rappresentato come creatura con un falco sull'avambraccio a cavallo di un orso terribilmente forte, oppure come uomo nudo sempre a cavallo di un orso.\nSembra che il suo nome derivi dal mago biblico Balaam."}
{"id": "3051741", "revid": "484362", "url": "https://it.wikipedia.org/wiki?curid=3051741", "title": "R136a1", "text": "R136a1 \u00e8 una stella visibile nella costellazione del Dorado: considerata una delle stelle pi\u00f9 massicce e pi\u00f9 luminose conosciute, la sua massa \u00e8 stimata in 215 volte la massa del Sole, mentre la sua luminosit\u00e0 \u00e8 volte quella del Sole. \nLa stella fa parte del superammasso stellare R136, posto al centro della Nebulosa Tarantola, la pi\u00f9 grande regione di formazione stellare del Gruppo Locale nella Grande Nube di Magellano.\nScoperta.\nNel 1960, un gruppo di astronomi del \"Radcliffe Observatory\" di Pretoria effettu\u00f2 misurazioni sistematiche della luminosit\u00e0 e degli spettri di stelle luminose nella Grande Nube di Magellano. Tra gli oggetti catalogati c'era RMC 136, la stella centrale della Nebulosa Tarantola, che gli osservatori catalogarono come un probabile sistema stellare multiplo. Successive osservazioni hanno mostrato che R136 \u00e8 situato nel mezzo di una grande regione H II dove nelle vicinanze delle stelle osservate era in atto un'intensa formazione stellare.\nNel 1979, tramite il telescopio da 3,6 metri dell'ESO, R136 fu risolto in tre componenti; R136a, R136b, e R136c. L'esatta natura di R136a era poco chiara e fu oggetto di un intenso dibattito. La luminosit\u00e0 della regione centrale doveva essere prodotta da ben 100 stelle calde di classe O concentrate nel raggio di mezzo parsec dal centro dell'ammasso, oppure rimaneva un'altra spiegazione, quella di una sola stella con 3000 volte la massa del Sole.\nLa prima dimostrazione che R136a era un ammasso stellare fu fornita da Weigelt e Beier nel 1985; utilizzando la tecnica dell'interferometria speckle, venne dimostrato che R136a era composta da 8 stelle entro 1 secondo d'arco dal centro dell'ammasso, con R136a1 che risultava essere la pi\u00f9 brillante.\nLa conferma definitiva della natura di R136a avvenne dopo il lancio del telescopio spaziale Hubble. La sua Wide Field and Planetary Camera (WFPC) risolse R136a in almeno 12 componenti e mostr\u00f2 che R136 conteneva pi\u00f9 di 200 stelle estremamente luminose. La WFPC2, pi\u00f9 avanzata, permise lo studio di 46 stelle massicce entro mezzo parsec da R136a e oltre 3.000 stelle nel raggio di un parsec.\nCaratteristiche fisiche.\nR136a1 \u00e8 una giovane stella di sequenza principale, che nonostante l'aspetto simile a quello di una Wolf-Rayet, fonde idrogeno in elio al suo interno tramite il ciclo del carbonio-azoto. Caratterizzata da una temperatura superficiale di oltre 50.000 K, come altre stelle prossime al limite di Eddington, R136a1 ha perso tramite un intenso vento stellare che raggiunge la velocit\u00e0 di , una discreta frazione della massa che possedeva appena dopo essersi formata; si stima che la stella avesse in quel momento una massa di almeno 250 masse solari e che ne abbia perse 35 da quando si \u00e8 formata.\nTutti i modelli di formazione stellare per accrescimento da nubi molecolari prevedono un limite di massa per una stella oltre il quale la sua radiazione impedirebbe un ulteriore accrescimento. Il limite empirico di circa 150 M\u2609 era ampiamente accettato, tuttavia R136a1 supera tutti questi limiti, portando allo sviluppo di nuovi modelli sull'accrescimento di singole stelle, eliminando tale limite superiore.\nEvoluzione.\nL'evoluzione di R136a1 \u00e8 incerta, poich\u00e9 non si conoscono stelle comparabili che possano confermare il futuro di un astro di tale massa.\nQuando terminer\u00e0 l'idrogeno ed inizier\u00e0 la fusione dell'elio, l'idrogeno restante dell'atmosfera sar\u00e0 rapidamente perso, la stella si contrarr\u00e0 e la sua luminosit\u00e0 diminuir\u00e0, divenendo una stella di Wolf-Rayet di .\nDurante la combustione dell'elio, carbonio e ossigeno si accumulano nel nucleo e la rilevante perdita di massa continua. Questo conduce infine allo sviluppo di uno spettro WC, e verso la fine della combustione dell'elio, l'aumento di temperatura del nucleo e la perdita di massa causano un aumento sia della luminosit\u00e0 che della temperatura, con il tipo spettrale che diventa WO. Diverse centinaia di migliaia di anni saranno spesi per la fusione dell'elio, ma le fasi finali, quando verranno fusi gli elementi pi\u00f9 pesanti, durer\u00e0 non pi\u00f9 di qualche migliaio di anni. Verso la fine della sua evoluzione, la massa di R136a1 si sar\u00e0 ridotta a poco pi\u00f9 di 50 M\u2609, con appena mezza massa solare di elio che circonda il nucleo.\nSupernova.\nMentre le stelle con una massa compresa tra 8 e 150 masse solari esplodono in supernovae, lasciando poi un residuo compatto sotto forma di stella di neutroni o buco nero, si ritiene che le stelle supermassicce, come R136a1, terminino la loro esistenza esplodendo in ipernovae, fenomeni affini alle supernovae ma oltre cento volte pi\u00f9 energetici (1046\u00a0joule), e generando buchi neri. \nNon si esclude anche che la stella possa andare incontro alla sua fine anche prima che il nucleo collassi naturalmente all'esaurimento delle riserve energetiche per la fusione nucleare, dando luogo ad una supernova a instabilit\u00e0 di coppia: all'interno dei vasti nuclei che intraprendono la fusione dell'idrogeno potrebbero crearsi delle quantit\u00e0 abnormemente elevate di coppie elettrone-positrone, che potrebbero rompere l'equilibrio pressione di radiazione-collasso a vantaggio di quest'ultimo. \nSe R136a1 andasse incontro ad un'esplosione del genere la stella non farebbe in tempo a lasciare un buco nero, mentre il resto di supernova in espansione arricchirebbe il mezzo interstellare circostante delle diverse masse solari di ferro inerte che si starebbero formando al centro dell'astro."}
{"id": "3051746", "revid": "767487", "url": "https://it.wikipedia.org/wiki?curid=3051746", "title": "Lenti di Visby", "text": "Le lenti di Visby (chiamate a volte anche lenti di Fornsa) sono una collezione di manufatti a forma di lente costruiti con quarzo, ritrovati in numerosi tumuli vichinghi sull'isola di Gotland, in Svezia. Sono stati datati tra l'XI ed il XII secolo. Alcuni erano incastonati nell'argento completi di filigrana, con la cornice che ricopriva la parte posteriore della lente, e venivano probabilmente usati come gioielli. \u00c8 stato ipotizzato che le lenti stesse fossero pi\u00f9 antiche delle cornici che le contengono. Alcune di queste lenti possono essere osservate presso il museo storico Fornsal di Visby, mentre altre sono nel Nationalmuseum di Stoccolma. Alcune sono andate perse.\nNel 1950 Otto Ahlstr\u00f6m fece notare che molte avevano una superficie asferica, dimostrando cos\u00ec che le conoscenze ottiche erano pi\u00f9 sviluppate nel Medioevo di quanto si credesse fino a quel momento. La loro forma \u00e8 molto simile alle moderne lenti asferiche utilizzate negli occhiali.\nDescrizione.\nLe lenti sono bi-asferiche ed hanno eccellenti propriet\u00e0 ottiche. La loro superficie sembra un'ellisse oblata, mentre la superficie nei pressi del fuoco assomiglia ad una parabola. Sono di fattura talmente buona che anche l'ottimizzazione fatta al computer non \u00e8 riuscita a migliorarne le prestazioni.\nLa migliore delle lenti misura 50\u00a0mm di diametro e 30\u00a0mm di spessore al centro, con una risoluzione angolare di 25\u201330\u00a0\u00b5m.\nLe lenti di Visby dimostrano che le complicate tecniche di costruzione delle lenti erano utilizzate dagli artigiani oltre 1000 anni fa, quando i ricercatori avevano appena iniziato ad esplorare le leggi di rifrazione. Secondo Schmidt ed i suoi collaboratori, \u00e8 chiaro che gli artigiani lavorarono operando a tentativi, dato che la matematica necessaria per calcolare la migliore forma delle lenti fu scoperta molti secoli dopo. \u00c8 stato ipotizzato che la conoscenza era condivisa da pochi artigiani, e forse addirittura da una singola persona.\n\u00c8 stata anche avanzata l'ipotesi che le lenti non siano state costruite dai Vichinghi, dato che alcune cose fanno pensare che provengano da Bisanzio o dall'Europa orientale. I Vichinghi di Gotland sono famosi per aver stabilito rotte commerciali che raggiungevano Costantinopoli. Successivi scavi a Fr\u00f6jel su Gotland, condotti nel 1999, scoprirono prove della costruzione locale di perline e lenti a partire dal quarzo, con pezzi semilavorati assieme a quelli finiti.\nProbabili usi.\nSono stati ipotizzati vari usi per queste lenti:"}
{"id": "3051749", "revid": "19933", "url": "https://it.wikipedia.org/wiki?curid=3051749", "title": "Lenti di Fornsa", "text": ""}
{"id": "3051751", "revid": "547034", "url": "https://it.wikipedia.org/wiki?curid=3051751", "title": "Fed Cup World Group 2007", "text": "Il World Group \u00e8 il pi\u00f9 alto livello della Fed Cup 2007"}
{"id": "3051754", "revid": "300067", "url": "https://it.wikipedia.org/wiki?curid=3051754", "title": "NBA Development League 2010-2011", "text": "La stagione della NBA Development League 2010-2011 \u00e8 stata la decima edizione della NBA D-League. La stagione si \u00e8 conclusa con la vittoria degli Iowa Energy, che hanno sconfitto i Rio Grande Valley Vipers 2-1 nella serie finale.\nSquadre partecipanti.\nGli Albuquerque Thunderbirds si trasferirono a Rio Rancho nel Nuovo Messico, diventando i New Mexico Thunderbirds. I Los Angeles D-Fenders non presero parte al campionato.\nPlay-off.\nNBA D-League Finals.\nGara 1\nGara 2\nGara 3"}
{"id": "3051759", "revid": "599013", "url": "https://it.wikipedia.org/wiki?curid=3051759", "title": "Alberto Rizzati", "text": "Carriera.\nDopo aver esordito in prima squadra con il Rovereto in Serie D, viene notato dal Verona, che lo acquista nell'estate del 1966. Tuttavia con gli scaligeri non trova spazio, ritornando al Rovereto, con cui ottiene la promozione in Serie C.\nPassa quindi alla con cui vince un campionato di Serie C ed esordisce tra i cadetti. Nella stagione 1972-1973 si trasferisce a , vincendo un altro campionato di Serie C e distinguendosi in quello successivo di Serie B, nel quale si laurea vice-cannoniere della categoria (alle spalle di Egidio Calloni) con 14 reti.\nPer l'annata 1974-1975 viene acquistato dall'Atalanta, della quale risulta il miglior marcatore stagionale (8 centri). Nella campagna acquisti autunnale del 1975 torna al Parma, riconfermandosi in doppia cifra e diventando un vero idolo per la tifoseria ducale. Conclude la carriera tra le file Audace in Serie C.\nChiude la carriera con 100 presenze e 29 reti in Serie B."}
{"id": "3051760", "revid": "767487", "url": "https://it.wikipedia.org/wiki?curid=3051760", "title": "Fed Cup 2007 World Group Play-offs", "text": "I World Group Play-offs 2007 sono i principali play-off della Fed Cup 2007. Ad essi partecipano le 4 squadre sconfitte nel primo turno del World Group e le 4 squadre vincitrici del World Group II incrociandosi in scontri ad eliminazione diretta. Le 4 squadre vincenti i play-offs avranno il diritto a partecipare al World Group del prossimo anno e lottare quindi per la conquista della Fed Cup 2008, mentre le perdenti retrocedono nel World Group II."}
{"id": "3051761", "revid": "76963", "url": "https://it.wikipedia.org/wiki?curid=3051761", "title": "May Robson", "text": "Biografia.\nNata a Moama (Australia), fu educata a Bruxelles, Parigi e Londra. Nel 1880 spos\u00f2 l'inventore britannico Edward H. Gore, da cui rimase vedova nel 1883. Per mantenere se stessa e i tre figli, la Robson raggiunse New York e inizi\u00f2 a recitare sui palcoscenici d'America. Il suo primo grande successo da protagonista a Broadway giunse nel 1907 con \"The Rejuvenation of Aunt Mary\", che ne conferm\u00f2 il talento di interprete, tra le pi\u00f9 grandi di inizio secolo.\nIl suo debutto sul grande schermo risale al 1916 nel film muto \"A Night Out\", adattamento di \"The Three Lights\", una commedia di cui fu anche coautrice. Dopo aver brillantemente superato il passaggio dal muto al sonoro, la Robson si afferm\u00f2 definitivamente sugli schermi, ormai settantenne, in eccellenti caratterizzazioni di anziane signore e zie di buon cuore. Durante gli anni trenta gir\u00f2 45 film, tra cui \"Se avessi un milione\" (1932), in cui interpret\u00f2 un'anziana che riceve un assegno da un milione di dollari da un vecchio magnate moribondo, \"Alice nel Paese delle Meraviglie\" (1933), in cui imperson\u00f2 la Regina di Cuori. Fu poi la vecchia Contessa Vronski in \"Anna Karenina\" (1935), l'amabile Zia Elizabeth in \"Susanna!\" (1938) di Howard Hawks, la Zia Polly ne \"Le avventure di Tom Sawyer\" (1938).\nNel 1933 venne scelta dal regista Frank Capra per il ruolo di Apple Annie nella commedia \"Signora per un giorno\" (1933), che le permise di ottenere una nomination all'Oscar quale miglior attrice protagonista, prima interprete australiana a ricevere la candidatura e, per diversi anni, la pi\u00f9 anziana attrice nominata per il premio.\nNel 1938 fu deliziosa nell'interpretazione di Zia Etta nel film \"Quattro figlie\" (1938) di Michael Curtiz, commedia sentimentale che lanci\u00f2 John Garfield sul grande schermo. La Robson riprese il medesimo ruolo in due sequel, \"Four Wives\" (1939) e \"Four Mothers\" (1941). Nel 1939 lavor\u00f2 nuovamente accanto a Garfield nel melodramma \"Hanno fatto di me un criminale\" (1939), nel ruolo di Grandma Rafferty, l'anziana e infaticabile direttrice di una fattoria-riformatorio per giovani delinquenti.\nAttiva fino all'ultimo, nel 1942 interpret\u00f2 il ruolo di M.lle Rosay nel suo ultimo film, \"L'ora del destino\" (1942). Mor\u00ec il 20 ottobre dello stesso anno, all'et\u00e0 di 84 anni, nella sua casa di Beverly Hills in California, per cause naturali."}
{"id": "3051767", "revid": "2074952", "url": "https://it.wikipedia.org/wiki?curid=3051767", "title": "Four Tet", "text": "I brani prodotti hanno un sound molto vario ma riconoscibile, includendo oltre a melodie elettroniche e post rock, anche elementi provenienti dal jazz, dall'Hip hop, dalla techno e dalla musica folk.\nKieran \u00e8 anche famoso per avere remixato brani provenienti da artisti quali Aphex Twin, Bloc Party, Black Sabbath e Radiohead, nonch\u00e9 per aver collaborato con Burial.\nViene considerato da molti come uno dei pi\u00f9 rivoluzionari artisti di musica elettronica degli anni duemila, precursore del genere denominato \"folktronica\".\nBiografia.\nNato a Putney, quartiere di Londra, da padre inglese (professore di sociologia) e madre indiana, entra nel mondo della musica a soli 15 anni con un gruppo post-rock chiamato \"Fridge\" (del quale facevano parte anche Adem Ilhan e Sam Jeffers), con cui raggiunger\u00e0 una certa notoriet\u00e0 con la pubblicazione del primo album nel 1997, intitolato \"Ceefax\".\nIl primo lavoro come Four Tet \u00e8 invece il singolo \"Double Density\", pubblicato nel 1997 e seguito, nel 1998, dall'EP \"Thirtysixtwentyfive\" (titolo corrispondente ai minuti e secondi di durata dell'unico pezzo presente, ossia 36 minuti e 25 secondi). Si tratta di un lungo flusso downtempo. Il primo album completo \u00e8 invece dell'anno successivo ed \u00e8 intitolato \"Dialogue\" (1999, Output). L'ultima produzione per l'etichetta Output \u00e8 il doppio singolo \"Glasshead/Calamine\".\nVerso la fine del 1999, la Warp Records pubblica \"Warp 10+3 Remixes\", una compilation per festeggiare i trent'anni dell'etichetta. Hebden contribuisce con il remix del brano di Aphex Twin di apertura dell'album \"Selected Ambient Works Volume II\". Il brano viene molto apprezzato dalla critica e consente a Four Tet di accumulare una buona notoriet\u00e0.\nNel 2000 negli ambienti underground della musica elettronica inglese \u00e8 quindi grande l'attesa per l'uscita del nuovo lavoro \"Pause\" (2001), che si rivela estremamente originale con l'abbinamento di sonorit\u00e0 folk e jazz ai tipici ritmi e strutture dell'elettronica, tanto da dover costringere i critici ad utilizzare un neologismo per descrivere la musica di Hebden, che viene definita \"folktronica\".\nNello stesso periodo esce l'EP \"No More Mosquitos\", seguito da un altro EP \"Paws\", che rielabora il materiale presente in \"Pause\" e che vede le collaborazioni di Koushik, Manitoba (poi Caribou) e Boom Bip.\nCresce cos\u00ec la popolarit\u00e0 intorno al progetto Four Tet e nel maggio 2003 esce \"Rounds\", termine che indica in inglese i canti a canone. Viene chiamato ad aprire i concerti dei Radiohead e realizza per loro un remix di \"Scatterbrain\" (dall'album \"Hail to the Thief\") che viene inserito come B-side nel singolo \"2 + 2 = 5\" (novembre 2003) e anche nell'EP \"COM LAG (2plus2isfive)\" (marzo 2004). Nell'aprile 2004 Four Tet pubblica l'album live \"Live in Copenhagen 30 March 2004\" (edizione limitata, solo digitale per Domino Records).\nTra marzo e aprile 2005 si esibisce live a Parigi e Londra con Steve Reid. Da questa collaborazione nascono anche due album: nel 2005 \"The Exchange Session Vol. 1\" e nel 2006 \"The Exchange Session Vol. 2\". Il quarto album in studio esce invece nel maggio 2005: si tratta di \"Everything Ecstatic\" (Domino), della cui traccia \"Smile Around the Face\" viene realizzato anche un video interpretato da Mark Heap. \nL'EP \"Everything Ecstatic Part 2\" rilegge in chiave di rumori due brani dell'album precedente e presenta tre altre tracce.\nGli anni successivi vedono Four Tet collaborare con diversi musicisti (oltre al gi\u00e0 citato Steve Reid): nel 2008 con David Arnold per realizzare la colonna sonora di \"Quantum of Solace\" e nel 2009 con Burial per due tracce contenute nell'EP \"Moth/Wolf Club;\" torner\u00e0 poi a collaborare con Burial nel 2011 per due tracce, \"Ego\" e \"Mirror\", con la voce di Thom Yorke.\nNel 2008 pubblica l'EP \"Ringer\", mentre per un altro album \u00e8 necessario aspettare fino al gennaio 2010, anno in cui pubblica \"There Is Love in You\".\nNel 2012 pubblica un'uscita per il mercato digitale chiamata \"Pink\", che contiene diversi singoli pubblicati nel periodo immediatamente precedente.\nIl 15 gennaio 2013 Kieran Hebden, tramite Twitter e Facebook, comunica che \u00e8 disponibile sulla sua pagina Soundcloud un nuovo lavoro, intitolato \"0181\". Si tratta di una raccolta di produzioni registrate tra il 1997 e il 2001, presto disponibili anche su LP.\nIl settimo album studio \u00e8 invece \"Beautiful Rewind\", pubblicato nell'ottobre 2013. Due anni dopo, Kieran pubblica il suo ottavo album, \"Morning/Evening.\"\nNel 2017 Kieran ritorna con il suo nono album studio, \"New Energy;\" nello stesso anno, il suo remix di \"Violent Noise\" dei The XX viene nominato per il Grammy come Best Remixed Recording.\nCollaborazioni e remix.\nNel 1999 ha realizzato un 12\" chiamato \"Rivers Become Oceans\" insieme ai Rothko, trio ambient-post rock. Nel 2000 con il tedesco Pole ha pubblicato lo split EP \"Four Tet v Pole\". Nel 2004 con i californiani Hella pubblica uno split 7\" chiamato \"DIV/ORCE Series #1\". Nello stesso anno partecipa a \"A Tribute to Jef Gilson\", omaggio al jazzista Jef Gilson insieme a Mato.\nNel 2006 pubblica una raccolta dei vari remix realizzati negli anni precedenti intitolata appunto \"Remixes\". Nel 2009 ha collaborato con Burial nel 12\" \"Moth/Wolf Cub\". Nel 2010 con Mala (Digital Mystikz) ha realizzato lo split \"Nothing to See/Don't Let Me Go\". Nel 2011 con Burial e Thom Yorke (Radiohead) ha inciso un nuovo 12\" chiamato \"Ego/Mirror\".\nFour Tet \u00e8 inoltre noto per la grande quantit\u00e0 di remix da lui prodotti, fra i quali spiccano quelli per Aphex Twin, Anti-Pop Consortium, Bonobo, Beth Orton, Born Ruffians, Explosions in the Sky, Super Furry Animals, Radiohead, Manic Street Preachers, Matthew Dear, Sia, Nathan Fake, Bloc Party, Andrew Bird, Kings of Convenience, Battles, Juana Molina, Madvillain, The xx, Foals, Black Sabbath, Tegan And Sara, Andrew Bird, Badly Drawn Boy, CYNE, The Notwist, Boom Bip, Lars Horntveth, Rothko, molti dei quali contenuti in \"Remixes\"."}
{"id": "3051769", "revid": "767487", "url": "https://it.wikipedia.org/wiki?curid=3051769", "title": "Com\u00e9dia infantil", "text": "Com\u00e9dia infantil \u00e8 un romanzo di Henning Mankell del 1995.\nTrama.\nJos\u00e9 Antonio Maria Vaz racconta una storia. \u00c8 oramai lo scopo della sua esistenza dopo che ha conosciuto e sentito un'altra storia, quella raccontata da Nelio, un ragazzino di 10 anni; ma Nelio potrebbe averne avuto 8 o 12 o 100 anni.\nJos\u00e9 fa il panettiere in un misero paese africano, non se ne fa il nome. Uno dei tanti paesi africani che, dopo l'agognata liberazione coloniale \u00e8 divenuto preda di rivoluzionari e controrivoluzionari.\nJos\u00e9 \u00e8 alle dipendenze di una strana coriacea novantenne che usa la panetteria per sovvenziare un suo sogno: allestire spettacoli teatrali nel fatiscente teatro che ha voluto come ricompensa per i suoi servigi per la lotta di liberazione.\nUna notte dopo aver sentito uno sparo nel teatro, Jos\u00e9 lascia la panetteria e trova sul palcoscenico un ragazzino, Nelio, ferito a morte.\nLo porta sul tetto del teatro e per dieci notti, tenendo nascosto il fatto, cerca di curarlo come pu\u00f2 e con i pochi mezzi di cui dispone. Ogni notte Jos\u00e9 ascolta un pezzo della storia di un bambino che si rivela saggio come un vecchio, ed \u00e8 sempre pi\u00f9 ansioso di conoscere le cause dell'evento drammatico che ne hanno provocato le ferite.\nViene cos\u00ec a sapere di come dal villaggio natio assalito dai banditi controrivoluzionari Nelio sia riuscito a fuggire ammazzandone uno, per arrivare, dopo un incontro particolare, nella grande citt\u00e0 in riva al mare. Girovagando per la citt\u00e0 si imbatte in una delle tante bande di ragazzi senza famiglia che vivono sulla strada campando di espedienti, vi si accoda e ne diventa, suo malgrado, il capo.\nL'ultima notte Nelio spiega i motivi degli spari e chiede di essere bruciato nel forno perch\u00e9 in fondo \"il mio corpo \u00e8 molto piccolo\"."}
{"id": "3051776", "revid": "110157", "url": "https://it.wikipedia.org/wiki?curid=3051776", "title": "Reach (album Eyes Set to Kill)", "text": "Reach \u00e8 l'album di debutto degli Eyes Set to Kill, pubblicato nel 2008.\nIl primo singolo dall'album \u00e8 \"Reach\", e il successivo, \"Darling\".\n\"Reach\" raggiunge la posizione #29 nella classifica Billboard Heatseekers e la posizione #77 nella classifica Billboard's Independent Music vendendo 1900 copie nella prima settimana."}
{"id": "3051779", "revid": "122246", "url": "https://it.wikipedia.org/wiki?curid=3051779", "title": "Fed Cup 2007 World Group II", "text": "Il World Group II 2007 \u00e8 il secondo livello di competizione della Fed Cup 2007, impropriamente detto \"serie B\". I vincitori dei 4 confronti avanzano ai World Group Play-offs, mentre i perdenti si giocano la permanenza nel World Group II nei World Group II Play-offs."}
{"id": "3051780", "revid": "287204", "url": "https://it.wikipedia.org/wiki?curid=3051780", "title": "Fort Wayne Mad Ants 2008-2009", "text": "La stagione 2008-09 dei Fort Wayne Mad Ants fu la 2\u00aa nella NBA D-League per la franchigia.\nI Fort Wayne Mad Ants arrivarono quinti nella \"Central Division\" con un record di 19-31, non qualificandosi per i play-off."}
{"id": "3051781", "revid": "767487", "url": "https://it.wikipedia.org/wiki?curid=3051781", "title": "La Victoire", "text": "La Victoire, in creolo haitiano \"Laviktwa\", \u00e8 un comune di Haiti facente parte dell'arrondissement di Saint-Rapha\u00ebl nel dipartimento del Nord."}
{"id": "3051783", "revid": "112982700", "url": "https://it.wikipedia.org/wiki?curid=3051783", "title": "Passo della Forcella (Liguria)", "text": "Il passo della Forcella \u00e8 un passo appenninico nella citt\u00e0 metropolitana di Genova a 875\u00a0m di altitudine che unisce la valle Sturla e la val d'Aveto, attraverso i comuni di Borzonasca e Rezzoaglio.\nCostituisce parte integrante della strada statale 586 che conduce dal mare alla pianura padana, da Chiavari alla provincia di Piacenza, attraverso i territori dell'entroterra ligure di levante ed i territori di Bobbio. Nel medioevo era punto di passaggio meno frequentato per via dell'ultimo tratto sul lato di Borzonasca, molto impervio e scosceso, ed erano pi\u00f9 utilizzati i passaggi che dal Ramaceto e la Ventarola entravano in val d'Aveto oppure il monte Bozale ed il passo di Biscinelle o del Predelame che conducevano a Villa Cella o a Magnasco.\nLa strada 586, superando il tratto scosceso, ha consentito il passaggio nel punto pi\u00f9 basso del crinale. \nAl passo della Forcella \u00e8 collocata una cappelletta dedicata alla Madonna delle Rocche, luogo di devozione per i viandanti. Punto di passaggio dell'alta via dei Monti Liguri \u00e8 collocato sul crinale spartiacque Tirreno - Adriatico; da qui facili escursioni al monte Cavallo e al monte Bozale."}
{"id": "3051784", "revid": "767487", "url": "https://it.wikipedia.org/wiki?curid=3051784", "title": "Hypothermia", "text": "Hypothermia \u00e8 un film del 2010 diretto da James Felix McKenney.\nTrama.\nLa storia parla di due amici che pescando nel lago vengono aggrediti da mostri sanguinari."}
{"id": "3051786", "revid": "154893", "url": "https://it.wikipedia.org/wiki?curid=3051786", "title": "Fed Cup 2007 World Group II Play-offs", "text": "I World Group II Play-offs 2007 sono il terzo livello di competizione della Fed Cup 2007.\nLe 4 squadre sconfitte nel World Group II disputano i play-off contro le 4 squadre qualificate dai rispettivi gruppi zonali. Le vincitrici saranno incluse nel World Group II della prossima edizione, le sconfitte vengono retrocesse nei gruppi zonali."}
{"id": "3051788", "revid": "1543377", "url": "https://it.wikipedia.org/wiki?curid=3051788", "title": "Campionato mondiale di hockey su ghiaccio Under-18 2010", "text": "Il 12\u00ba Campionato mondiale di hockey su ghiaccio U-18 \u00e8 stato assegnato dall'International Ice Hockey Federation alla Bielorussia, che lo ha ospitato a Minsk e a Babrujsk nel periodo tra il 13 e il 23 aprile 2010. Le partite giocate a Minsk si sono disputate all'interno del Minsk Sports Palace, mentre i match giocati a Babruysk si sono svolti nella Babruysk Arena. Nella finale gli si sono aggiudicati per il secondo anno consecutivo il titolo battendo la con il punteggio di 3-1. Dalla nascita del Campionato mondiale di hockey su ghiaccio maschile U-18 nel 1999 per gli Stati Uniti si tratta del quinto successo; per la Svezia invece si tratta del miglior piazzamento di sempre. Al terzo posto \u00e8 giunta la , che ha avuto la meglio sulla per 5-1.\nCampionato di gruppo A.\nPartecipanti.\nAl torneo prendono parte 10 squadre:\nGironi preliminari.\nLe dieci squadre partecipanti sono state divise in due gironi da 5 cinque squadre ciascuno: le compagini che si classificano al primo posto nel rispettivo girone si qualificano direttamente alle semifinali. La seconda e la terza classifica di ciascun raggruppamento disputano invece i quarti di finale. La quarta e la quinta giocano infine un ulteriore girone al termine del quale le ultime due classificate vengono retrocesse in Prima Divisione.\nGirone per non retrocedere.\nLe ultime due classificate di ogni raggruppamento si sfidano in un girone all'italiana di sola andata. Le prime due classificate guadagnano la permanenza nel Gruppo A, mentre le ultime vengono retrocesse in Prima Divisione. Le sfide tra squadre provenienti dallo stesso girone si disputano, ma tutte le squadre ereditano i punti e la differenza reti delle partite precedentemente giocate. Pertanto Canada e Slovacchia partono da 3 punti in virt\u00f9 delle vittorie rispettivamente su Bielorussia e Lettonia.\nClassifica finale.\nRiconoscimenti.\nRiconoscimenti individuali\nAll-Star Team\nPrima Divisione.\nIl Campionato di Prima Divisione si \u00e8 svolto in due gironi all'italiana. Il Gruppo A ha giocato a Herning, in Danimarca, fra il 12 e il 18 aprile 2010. Il Gruppo B ha giocato a Krynica, in Polonia, fra l'11 e il 17 aprile 2010:\nSeconda Divisione.\nIl Campionato di Seconda Divisione si \u00e8 svolto in due gironi all'italiana. Il Gruppo A ha giocato a Narva, in Estonia, fra il 13 e il 19 marzo 2010. Il Gruppo B ha giocato a Kiev, in Ucraina, fra il 22 e il 28 marzo 2010:\nTerza Divisione.\nIl Campionato di Terza Divisione si \u00e8 svolto in due gironi all'italiana. Il Gruppo A ha giocato a Erzurum, in Turchia, fra l'8 e il 14 marzo 2010. Il Gruppo B ha giocato a Monterrey, in Messico, fra il 14 e il 20 marzo 2010:"}
{"id": "3051791", "revid": "1442080", "url": "https://it.wikipedia.org/wiki?curid=3051791", "title": "Fed Cup 2007 Zona Americana", "text": "La Zona Americana (\"Americas Zone\") \u00e8 una delle 3 divisioni zonali nell'ambito della Fed Cup 2007. Essa \u00e8 a sua volta suddivisa in due gruppi (\"Group I, Group II\") formati rispettivamente da squadre inserite in tali gruppi in base ai risultati ottenuti l'anno precedente.\nGruppo I.\nGirone: Pilara Tennis Club, Pilar, Argentina (Terra)&lt;br&gt;\nData: 18-21 aprile\nGruppo II.\nGirone: Carrasco Lawn Tennis Club, Montevideo, Uruguay (Terra)&lt;br&gt;\nData: 18-21 aprile"}
{"id": "3051792", "revid": "1075510", "url": "https://it.wikipedia.org/wiki?curid=3051792", "title": "Martin Lister", "text": "Biografia.\nNipote di Sir Matthew Lister (medico di Anna di Danimarca, moglie di Giacomo I e madre di Carlo I), Martin Lister comp\u00ec i suoi studi al St John's College di Cambridge ottenendo il titolo di medico nel 1658 o 1659. Pratic\u00f2 la medicina a York sino al 1683, anno in cui lasci\u00f2 Londra.\nPubblic\u00f2 numerosi articoli di Storia naturale, di Medicina o di Storia sul \"Philosophical Transactions\". Fra le sue opere principali vanno citate: \"Historiae animalium\" (1678) e \"Conchyliorum Bivalvium\" (1696). Nelle \"Historiae animalium Angliae tres tractatus\" (1678) si occup\u00f2 di numerosi invertebrati britannici. I molluschi, ovviamente, ma anche i ragni.\nNel 1669 diede alle stampe, con tiratura assai limitata, il testo \"De Cochleis\", nel quale descrive numerose specie di conchiglie esotiche. Considerando il gran numero di conchiglie di cui disponeva, inizi\u00f2 allora un vasto lavoro di illustrazione di tutte le specie fossili e viventi che poteva trovare. Cos\u00ec, la prima edizione di \"Historiae Conchyliorum\" vide la luce fra il 1685 e il 1692: migliaia di specie vi sono rappresentate senza alcun testo, a parte brevi didascalie.\nTutte le specie sono facilmente riconoscibili e nessuna di esse risulta invertita. L'indicazione delle localit\u00e0 di provenienza, inoltre, migliora la qualit\u00e0 scientifica dell'insieme.\nL'assenza di un indice rende certamente difficile la consultazione di questo testo, ma le specie non sono disposte a caso, bens\u00ec risultano classificate in grandi gruppi, a seconda del loro aspetto:\nLister svolse un ruolo importante nello studio delle conchiglie e fu probabilmente il primo a studiare scientificamente i molluschi, ma, nonostante avesse riconosciuto la somiglianza delle forme fra i fossili e certi molluschi viventi, egli consider\u00f2 i fossili come delle riproduzioni non organiche delle rocce.\nPubblic\u00f2 a Londra tre lavori sull'anatomia dei molluschi:\n\"Exercitatio anatomica ...\" (1694),\n\"Exercitatio anatomica altera\" (1695) e\n\"Conchyliorum bivalvium ...exercitatio anatomica tertia\" (1699), \nnei quali mostra come l'anatomia dei molluschi segua delle regole costanti. La sua intenzione era di affiancare alla sua \"Historiae conchyliorum\" la descrizione anatomica delle \"famiglie\" che descriveva. Purtroppo non ebbe il tempo di realizzare tale proposito.\nLe illustrazioni dei suoi libri furono in parte eseguite dalle due figlie: Susanna e Anna.\nMa i suoi interessi principali non si limitarono alla Storia naturale. Nel 1683, infatti, present\u00f2 alla Royal Society una proposta per un nuovo tipo di carta geografica, che tenesse conto della natura dei suoli, al fine di evidenziare, in particolare, la presenza di sabbie e argille. Lister fu inoltre uno dei primi a sottolineare l'importanza delle carte geologiche.\nNel 1705 pubblic\u00f2 a Londra una versione commentata del trattato di Apicio.\nA suo nome fu intitolato il genere botanico \"Listera\" (Orchidaceae), le cui specie sono diffuse soprattutto fra gli sfagni. In Italia sono presenti la \"Listera cordata\" e la \"Listera ovata\".\nSempre a suo nome \u00e8 stata intitolata la cresta montuosa \"Dorsa Lister\" sulla Luna."}
{"id": "3051793", "revid": "1305772", "url": "https://it.wikipedia.org/wiki?curid=3051793", "title": "Castelli (Monfumo)", "text": "Castelli \u00e8 l'unica frazione del comune di Monfumo, in provincia di Treviso.\nGeografia fisica.\nLa frazione (che \u00e8 in realt\u00e0 costituita da case sparse o raccolte in minuscole borgate) si estende su un'area collinare a nordest del capoluogo comunale, ai confini con Maser, Cornuda, Pederobba e Cavaso del Tomba. L'area si affaccia sulla sottostante Valcavasia e al Monfenera.\n\u00c8 una zona notevole dal punto di vista paesaggistico, costellata di piccole valli e ricca d'acque.\nStoria.\nIl toponimo indica la presenza, in epoca feudale, di un complesso fortificato (o forse, visto l'uso del plurale, pi\u00f9 di uno) in cui era insediata la famiglia da Castelli, protagonista della storia medievale della Marca Trevigiana.\nNel 1339 Castelli viene citata come \"villa\" dipendente dalla neocostituita podesteria di Asolo, alla quale rester\u00e0 legata sino alla caduta della Serenissima, nel 1797.\nMonumenti e luoghi d'interesse.\nChiesa parrocchiale.\nGi\u00e0 curazia dipendente da Monfumo, \u00e8 sede di parrocchia dal 1966; dal 1970 \u00e8 gestita dai Canossiani proprietari del vicino palazzo Neville.\nIntitolata ai Santi Giorgio martire e Adalberto di Praga, recenti lavori ne hanno portato alla luce le fondazioni tardo rinascimentali, ma si ritiene che la chiesa abbia origini medievali, legate ai da Castelli e al loro fortilizio. L'iscrizione funeraria dei coniugi Baldo e Agnese da Castelli (1255), collocata oggi su una delle pareti laterali, fa pensare che l'edificio fungesse da cappella funeraria della famiglia, mentre una tradizione colloca l'antico castello proprio su questo sito. A tal proposito, si dice che il campanile ottocentesco sarebbe stato costruito sui resti di una delle torri.\nPalazzo Neville.\nGi\u00e0 Mulazzani e poi Bressa, \u00e8 una villa veneta dall'aspetto severo e monumentale, ricordata per la prima volta in un catasto del 1717.\nAttualmente \u00e8 propriet\u00e0 dei Canossiani che la utilizzano come noviziato e per lo svolgimento di esercizi spirituali.\nI borghi.\nCome gi\u00e0 detto, Castelli non forma un nucleo compatto, ma, anche per la conformazione geografica del territorio, \u00e8 costituita da una serie di borgatelle sparse. Il nucleo principale \u00e8 Col Mason, presso il confine nord, in cui si trova la chiesa parrocchiale; poco pi\u00f9 a sud sorgono Costa Mattia, Era Grande e La Mandra. Generalmente questi abitati rurali conservano la tipica conformazione \"a raggiera\" con gli edifici disposti attorno a una corte centrale."}
{"id": "3051795", "revid": "767487", "url": "https://it.wikipedia.org/wiki?curid=3051795", "title": "Brief Interviews with Hideous Men", "text": "Brief Interviews with Hideous Men \u00e8 un film del 2009 scritto e diretto dall'attore John Krasinski, al suo esordio alla regia, basato sulla raccolta di brevi racconti \"Brevi interviste con uomini schifosi\" di David Foster Wallace.\nTrama.\nDopo che il suo fidanzato la lascia inspiegabilmente senza una degna spiegazione, Sara Quinn, una candidata al dottorato in antropologia presso una prestigiosa universit\u00e0 della East Coast, \u00e8 alla ricerca di risposte su cosa sia andato storto. Indirizza tutte le sue energie in una ricerca antropologica, conducendo una serie di interviste con numerosi uomini, nel tentativo di scoprire i pensieri che guidano il loro comportamento. Crede di poter alleviare le sue sofferenze, ma allo stesso tempo di ottenere risultati accademici come questo progetto di ricerca. Queste serie di interviste con svariati soggetti appartenenti all'universo maschile, fanno vivere a Sara un'esperienza sorprendente ma lo stesso tempo inquietante, scoprendo molto degli uomini e di se stessa.\nDistribuzione.\nIl film \u00e8 stato selezionato per il al Sundance Film Festival 2009."}
{"id": "3051797", "revid": "1442080", "url": "https://it.wikipedia.org/wiki?curid=3051797", "title": "Fed Cup 2007 Zona Europea/Africana", "text": "La Zona Euro-Africana (\"Europe/Africa Zone\") \u00e8 una delle 3 divisioni zonali nell'ambito della Fed Cup 2007.\nEssa \u00e8 a sua volta suddivisa in tre gruppi (\"Group I, Group II, Group III\") formati rispettivamente da squadre inserite in tali gruppi in base ai risultati ottenuti l'anno precedente.\nGruppo I.\nlocalit\u00e0: Tennis Club Akademik, Plovdiv, Bulgaria (Terra)&lt;br&gt;\nData: 18-21 aprile\nGruppo II.\nLocalit\u00e0: National Tennis Centre, Petit Camp, Phoenix, Mauritius (Ceme3nto)&lt;br&gt;\nData: 17-20 aprile\nGruppo III.\nLocalit\u00e0: National Tennis Centre, Petit Camp, Vacoas-Ph\u0153nix, Mauritius (Cemento)&lt;br&gt;\nData: 23-27 aprile"}
{"id": "3051799", "revid": "767487", "url": "https://it.wikipedia.org/wiki?curid=3051799", "title": "Fed Cup 2007 Zona Asia/Oceania", "text": "La Zona Asia/Oceania (\"Asia/Oceania Zone\") \u00e8 una delle 3 divisioni zonali nell'ambito della Fed Cup 2007. Essa \u00e8 a sua volta suddivisa in due gruppi (\"Group I, Group II\") formati da squadre inserite in tali gruppi in base ai risultati ottenuti l'anno precedente.\nGruppo I.\nLocalit\u00e0: Scenic Circles Hotel Tennis Centre, Christchurch, Nuova Zelanda (Cemento)"}
{"id": "3051801", "revid": "2060397", "url": "https://it.wikipedia.org/wiki?curid=3051801", "title": "Amalia di Nassau-Dietz", "text": "Biografia.\nEra figlia di Giovanni Guglielmo Friso d'Orange, governatore della provincia olandese di Frisia, e di Maria Luisa d'Assia-Kassel. Il matrimonio con Federico ebbe luogo nel corso del 1727.\n Infatti, durante le gravidanze tiranneggiava i suoi domestici. Come ulteriore indizio della sua presunta malattia mentale, si fece leva sul fatto che, alla vista del cadavere di suo marito (Federico mor\u00ec il 26 marzo 1732), non avesse versato alcuna lacrima. Tale comportamento fece ritenere a molti che ella non fosse mentalmente sana.\nSuo suocero Carlo III Guglielmo di Baden-Durlach non volle che la madre potesse influire sul figlio Carlo Federico, divenuto nuovo principe ereditario, ed anche se madre e figlio vivevano ancora a Karlsburg di Durlach, Anna Carlotta Amalia si trasfer\u00ec in un altro appartamento della reggia di Karlsburg, riparata dal mondo esterno. I suoi due figli, Carlo Federico e Guglielmo Luigi, vennero educati dalla suocera, Maddalena Guglielmina di W\u00fcrttemberg.\nDiscendenza.\nAmalia e Federico ebbero due figli:"}
{"id": "3051802", "revid": "1543377", "url": "https://it.wikipedia.org/wiki?curid=3051802", "title": "Stefano Celesti", "text": "Biografia.\nPoche sono le notizie biografiche di questo pittore. Nato a Venezia nel XVII secolo, Stefano Celesti, secondo lo storico d'arte istriano Italo Sennio, ma non vi sono altri riscontri nella letteratura, fu padre del pi\u00f9 celebre Andrea Celesti.\nLe prime notizie certe risalgono al 1635 quando Stefano Celesti \u00e8 attestato tra i pittori della Fraglia di Venezia. Negli anni seguenti fu particolarmente attivo nell'Istria, nella Bresciano, ove soggiorn\u00f2 per lunghi periodi sul lago di Garda e in misura minore nel Riminese e a San Marino.\nEsegu\u00ec nel 1638 il \"San Marco\" per il Duomo di Capodistria, nel 1640 il \"Ritratto di Padre Pasquale da Rovigno\" per il refettorio francescano di Sant'Anna di Capodistria oggi conservato presso il Museo Renato Raffaelli di Gemona, nel 1659 dipinse la \"Madonna del Carmelo\" per la parrocchiale di Verbosca e nella chiesa di San Domenico, sempre a Capodistria, con il pittore Pietro Bellotto, realizz\u00f2 i \"Misteri del Rosario\". Gli \u00e8 pure attribuita un'\"Ultima cena\" conservata nella chiesa parrocchiale di Montona a Capodistria.\nNel Bresciano rimangono nella chiesa di Sant'Antonio abate di Sasso di Gargnano una \"Madonna del Rosario\" datata 1658 e l'attribuzione di una pala dell'altare parrocchiale a Turano di Valvestino .\n\u00c8 considerato dai critici d'arte un artista minore e la sua pittura tiene conto di apporti fiamminghi e post caravaggeschi, copiosi a Venezia, oltre a una forte componente lombarda che pu\u00f2 spiegarsi nei ripetuti soggiorni bresciani."}
{"id": "3051804", "revid": "827882", "url": "https://it.wikipedia.org/wiki?curid=3051804", "title": "Freshwater (Regno Unito)", "text": "Freshwater \u00e8 un ampio villaggio e parrocchia civile nell'estremit\u00e0 occidentale dell'Isola di Wight, in Inghilterra. \nLa \"Baia di Freshwater\" \u00e8 una piccola insenatura sulla costa meridionale dell'Isola di Wight la quale d\u00e0 anche il nome alla vicina Freshwater.\nFreshwater \u00e8 vicina a ripide scogliere di gesso. Fu il luogo di nascita del fisico Robert Hooke e il posto in cui abit\u00f2 il Poeta Alfred Lord Tennyson."}
{"id": "3051806", "revid": "409799", "url": "https://it.wikipedia.org/wiki?curid=3051806", "title": "Anna Carlotta Amelia di Nassau-Dietz-Orange", "text": ""}
{"id": "3051807", "revid": "1654832", "url": "https://it.wikipedia.org/wiki?curid=3051807", "title": "Iacopo Angelo Nelli", "text": "La caratteristica fondamentali delle sue opere fu la fusione di elementi derivati dalla commedia dell'arte e da quella di Moli\u00e8re.\nLa sua opera pi\u00f9 famosa fu \"La serva padrona\" (1709), assieme alla commedia \"La suocera e la nuora\" (1755), una delle ultime."}
{"id": "3051808", "revid": "122509918", "url": "https://it.wikipedia.org/wiki?curid=3051808", "title": "Tarek Thabet", "text": ""}
{"id": "3051809", "revid": "1442080", "url": "https://it.wikipedia.org/wiki?curid=3051809", "title": "Fed Cup 2006 World Group", "text": "Il World Group \u00e8 il pi\u00f9 alto livello della Fed Cup 2006.\nWorld Group.\nTabellone.\nLe perdenti del 1\u00ba turno partecipano al World Group Play-off."}
{"id": "3051810", "revid": "300067", "url": "https://it.wikipedia.org/wiki?curid=3051810", "title": "Fort Wayne Mad Ants 2007-2008", "text": "La stagione 2007-08 dei Fort Wayne Mad Ants fu la 1\u00aa nella NBA D-League per la franchigia.\nI Fort Wayne Mad Ants arrivarono terzi nella \"Central Division\" con un record di 17-33, non qualificandosi per i play-off."}
{"id": "3051811", "revid": "767487", "url": "https://it.wikipedia.org/wiki?curid=3051811", "title": "L'amore a 13 anni", "text": "L'amore a 13 anni \u00e8 un film del 2002 diretto da Mark Medoff.\nTrama.\nNell'estate del 1947, una misteriosa ragazza di tredici anni, accompagnata dalla madre muta, appaiono apparentemente dal nulla. Due ragazzi di tredici anni si innamorano entrambi della nuova arrivata e si trovano in rotta di collisione con gli altri abitanti della citt\u00e0 di Medda, che potrebbero distruggere la loro amicizia...\nRiconoscimenti.\nPlatinum Award for Independent Theatrical Feature Films - Family/Children at WorldFest Houston"}
{"id": "3051812", "revid": "1442080", "url": "https://it.wikipedia.org/wiki?curid=3051812", "title": "Fed Cup 2006 World Group Play-offs", "text": "I World Group Play-offs Fed Cup 2006 sono i principali play-off della Fed Cup 2006. Ad essi partecipano le 4 squadre sconfitte nel primo turno del World Group e le 4 squadre vincitrici del World Group II incrociandosi in scontri ad eliminazione diretta. Le 4 squadre vincenti i play-offs avranno il diritto a partecipare al World Group del prossimo anno e lottare quindi per la conquista della Fed Cup 2007, mentre le perdenti retrocedono nel World Group II.\nWorld Group Play-offs.\nPerdenti del 1\u00ba turno del World Group I 2006: Austria, Francia, Germania e Russia\nVincenti del 1\u00ba turno del World Group II 2006 : Cina, Croazia, Repubblica Ceca e Giappone"}
{"id": "3051814", "revid": "1149807", "url": "https://it.wikipedia.org/wiki?curid=3051814", "title": "NBA 2K11", "text": "NBA 2K11 \u00e8 un videogioco di Basket NBA prodotto dalla 2K Sports. Il testimonial scelto per questa edizione \u00e8 Michael Jordan, che non appariva in un videogame dall'anno del suo ritiro.\nOltre alla Partita Veloce, l'Associazione, la Stagione, Le Gare Nba Blacktop, i Playoff ed Il Mio Giocatore \u00e8 stata aggiunta una nuova modalit\u00e0, il Jordan Challenge. Esso consiste nel rivivere le 10 partite pi\u00f9 importanti della carriera di MJ. Inoltre \u00e8 stata aggiunta una collezione delle Air Jordan, sono in tutto 40 e sono sbloccabili mentre si prosegue nel gioco. Oltre a tutto quello suddetto \u00e8 possibile utilizzare nella Partita Veloce le seguenti squadre classiche: Chicago Bulls del '86, '91, '94, '96, '97 e '98; Boston Celtics del '86; Atlanta Hawks del '89; Cleveland Cavaliers del '89; Detroit Pistons del '89; Los Angeles Lakers del '90; Portland Trail Blazers del '91; New York Knicks del '94; Seattle SuperSonics del '95; Utah Jazz del '96 e '97.\nAccoglienza.\nLa rivista \"Play Generation\" diede alla versione per PlayStation Portable un punteggio di 80/100, trovandolo un titolo completo e decisamente realistico, il massimo della categoria sulla console. La stessa testata lo classific\u00f2 come il quarto migliore titolo di sport del 2010."}
{"id": "3051827", "revid": "1456895", "url": "https://it.wikipedia.org/wiki?curid=3051827", "title": "Shrek", "text": ""}
{"id": "3051851", "revid": "1442080", "url": "https://it.wikipedia.org/wiki?curid=3051851", "title": "Fed Cup 2001 World Group", "text": "Il World Group \u00e8 il pi\u00f9 alto livello della Fed Cup 2001. Nel 2001 8 squadre sono state divise in 2 gruppi di 4 con le vincitrici di ogni gruppo che si qualificano per la finale.\nPool A.\nLocalit\u00e0: Parque Ferial Juan Carlos I, Madrid, Spagna (Terra)\nData: 7-10 novembre\nPool B.\nLocalit\u00e0: Parque Ferial Juan Carlos I, Madrid, Spagna (Terra)\nData: 7-10 novembre"}
{"id": "3051853", "revid": "171091", "url": "https://it.wikipedia.org/wiki?curid=3051853", "title": "Torre di Sant'Andrea (Alpi Graie)", "text": "La Torre di Sant'Andrea (\"Tour de Saint-Andr\u00e9\" in francese) (3.651 ) \u00e8 una montagna del Massiccio del Gran Paradiso. Si trova in Valle d'Aosta.\nCaratteristiche.\nLa montagna \u00e8 collocata appena a nord della Torre del Gran San Pietro nello spartiacque tra la Valnontey e la Valeille, entrambe valli laterali della Val di Cogne. Seguendo poi lo spartiacque si trova la Torre di Sant'Orso e poi le Punte Patr\u00ec.\nSalita alla vetta.\nSi pu\u00f2 salire sulla vetta partendo dalla Valnontey ed appoggiandosi al Bivacco del Money."}
{"id": "3051864", "revid": "1027057", "url": "https://it.wikipedia.org/wiki?curid=3051864", "title": "Aleksandr Alekseev", "text": "Nel cinema d'animazione invent\u00f2 la tecnica dello schermo di spilli: le immagini nascono su una superficie fitta di teste di spilli, disposte a diversa altezza e variamente illuminate da luce radente. \nFra le sue realizzazioni pi\u00f9 famose:"}
{"id": "3051866", "revid": "599013", "url": "https://it.wikipedia.org/wiki?curid=3051866", "title": "Hannes Reinmayr", "text": ""}
{"id": "3051871", "revid": "1494169", "url": "https://it.wikipedia.org/wiki?curid=3051871", "title": "Torre di Sant'Andrea", "text": ""}
{"id": "3051878", "revid": "525063", "url": "https://it.wikipedia.org/wiki?curid=3051878", "title": "Microsoft store", "text": ""}
{"id": "3051882", "revid": "155634", "url": "https://it.wikipedia.org/wiki?curid=3051882", "title": "Fed Cup 2000 World Group", "text": "Il World Group \u00e8 il pi\u00f9 alto livello della Fed Cup 2000. Nel 2000 le 12 squadre erano divise in 3 gruppi e le vincenti dei rispettivi gironi erano ammesse alle semifinale insieme alla squadra detentrice del titolo:gli Stati Uniti\nPool A.\nLocalit\u00e0: Bari Tennis Club, Bari, Italia (Terra)\nData: 27-30 aprile\nPool B.\nLocalit\u00e0: Incheba Hall, Bratislava, Slovacchia (Cemento indoor)\nData: 27-30 aprile\nPool C.\nLocalit\u00e0: Olympic Stadium, Mosca, Russia (Sintetico indoor)\nData: 27-30 aprile\nTabellone finale.\nLocalit\u00e0: Mandalay Bay Events Center, Las Vegas, Stati Uniti (Sintetico indoor)"}
{"id": "3051884", "revid": "125278522", "url": "https://it.wikipedia.org/wiki?curid=3051884", "title": "Andreas Heraf", "text": ""}
{"id": "3051888", "revid": "599013", "url": "https://it.wikipedia.org/wiki?curid=3051888", "title": "Zoubeir Baya", "text": ""}
{"id": "3051891", "revid": "110157", "url": "https://it.wikipedia.org/wiki?curid=3051891", "title": "Chocerady", "text": "Chocerady \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3051893", "revid": "88740", "url": "https://it.wikipedia.org/wiki?curid=3051893", "title": "Urso", "text": ""}
{"id": "3051895", "revid": "767487", "url": "https://it.wikipedia.org/wiki?curid=3051895", "title": "Choratice", "text": "Choratice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3051896", "revid": "352448", "url": "https://it.wikipedia.org/wiki?curid=3051896", "title": "Raimbaut de Vaqueyras", "text": ""}
{"id": "3051900", "revid": "767487", "url": "https://it.wikipedia.org/wiki?curid=3051900", "title": "Jenner (California)", "text": "Jenner \u00e8 una piccola citt\u00e0 della costa con una popolazione di 252 abitanti nella Sonoma County, California, Stati Uniti \nSi trova sulla costa dell'Oceano Pacifico vicino alla foce del Russian River. La State Route 1 attraversa la citt\u00e0 e la State Route 116 le passa vicino, costeggiando il Russian River.\nImmediatamente a sud di Jenner c'\u00e8 Goat Rock Beach, una spiaggia della Sonoma Coast State Beach."}
{"id": "3051903", "revid": "599013", "url": "https://it.wikipedia.org/wiki?curid=3051903", "title": "Riadh Jelassi", "text": ""}
{"id": "3051904", "revid": "131145", "url": "https://it.wikipedia.org/wiki?curid=3051904", "title": "Donaudampfschifffahrtselektrizit\u00e4tenhauptbetriebswerkbauunterbeamtengesellschaft", "text": ""}
{"id": "3051905", "revid": "599013", "url": "https://it.wikipedia.org/wiki?curid=3051905", "title": "Wolfgang Knaller", "text": ""}
{"id": "3051907", "revid": "110157", "url": "https://it.wikipedia.org/wiki?curid=3051907", "title": "Chot\u00fd\u0161any", "text": "Chot\u00fd\u0161any \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3051908", "revid": "486946", "url": "https://it.wikipedia.org/wiki?curid=3051908", "title": "Santa Teresa d'\u00c1vila", "text": ""}
{"id": "3051911", "revid": "287204", "url": "https://it.wikipedia.org/wiki?curid=3051911", "title": "Chr\u00e1\u0161\u0165any (Bene\u0161ov)", "text": "Chr\u00e1\u0161\u0165any \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3051912", "revid": "287204", "url": "https://it.wikipedia.org/wiki?curid=3051912", "title": "Adam Franti\u0161ek Koll\u00e1r", "text": "Fu Consigliere della Corte imperiale austriaca e capo bibliotecario, influente sostenitore della politica illuminata e centralista di Maria Teresa. La sua proposta di dare a Maria Teresa il titolo di regina regnante d'Ungheria nel 1772 fu usata come un argomento a supporto delle annessioni asburgiche della Galizia e della Dalmazia. A Koll\u00e1r \u00e8 anche attribuita l'invenzione del termine \"etnologia\" e la sua prima definizione nel 1783. Alcuni autori lo considerano uno dei primi esponenti filoslovacchi, filoslavi e panslavisti della Monarchia asburgica.\nBiografia.\nKoll\u00e1r da una famiglia della bassa nobilt\u00e0 (\"zeman\") probabilmente la settimana precedente al suo battesimo (17 aprile 1718), a Terchov\u00e1, nell'attuale Slovacchia, ma allora nel Regno d'Ungheria. Alcune fonti danno spesso la data del battesimo come data di nascita. Altre fonti pi\u00f9 antiche recano la data del 15 aprile. Il suo antenato Ladislaus (Ladislav) Kollar era stato nobilitato nel 1593.\nRiguardo al suo secondo nome, \"Franti\u0161ek\" \u00e8 la forma slovacca che probabilmente Koll\u00e1r usava, ma nelle sue opere, scritte tutte o in latino o in tedesco si trovano solo \"Franciscus\" o \"Franz\". La versione \"Franti\u0161ek\" comparve solo sulle pubblicazioni slovacche e ceche del XX secolo. Nei libri ungheresi \u00e8 chiamato \"Ferenc\".\nIstruzione.\nI genitori di Adam Franti\u0161ek Koll\u00e1r si trasferirono a Bansk\u00e1 Bystrica dove frequent\u00f2 la scuola retta dai gesuiti. Successivamente adott\u00f2 in alcune sue opere latine \"Pannonius Neosoliensis\" in aggiunta al suo nome; \"Neosolium\" \u00e8 il nome latino di Bansk\u00e1 Bystrica (dal tedesco \"Neusohl\"). Continu\u00f2 gli studi al liceo di un'altra citt\u00e0 mineraria, Bansk\u00e1 \u0160tiavnica, e si laure\u00f2 a Trnava, dove entr\u00f2 nella Compagnia di Ges\u00f9. Frequent\u00f2 il Collegio dei gesuiti a Vienna (oggi Universit\u00e0 di Vienna), insegn\u00f2 al liceo dei gesuiti di Liptovsk\u00fd Sv\u00e4t\u00fd Mikul\u00e1\u0161 (oggi Liptovsk\u00fd Mikul\u00e1\u0161) e quindi torn\u00f2 a Vienna per continuare gli studi.\nIl suo interesse per le lingue non tard\u00f2 a manifestarsi. La sua pagella scolastica riporta ottimi voti in slovacco e latino e voti distinti in tedesco. I suoi studi di teologia all'Universit\u00e0 di Vienna incominciarono con due anni di ebraico e lingue orientali. Lasci\u00f2 la Compagnia di Ges\u00f9 dopo la laurea.\nCarriera.\nAdam Franti\u0161ek Koll\u00e1r incominci\u00f2 la sua carriera alla Biblioteca Imperial-regia nel 1748 come scrivano, fino a diventare nel 1774 capo bibliotecario e Consigliere alla Corte degli Asburgo. La maggior parte delle sue nomine erano prontamente approvate da Maria Teresa, della quale ebbe il favore, sostenendone la politica con la sua erudizione; Maria Teresa fu anche madrina del suo unico figlio.\nEtnologia.\nCon la sua conoscenza del turco, del farsi e delle lingue antiche, Koll\u00e1r cur\u00f2 e pubblic\u00f2 (o ripubblic\u00f2) molti manoscritti e antichi volumi delle collezioni della Biblioteca Imperial-regia. Le sue edizioni commentate di testi in lingue orientali furono molto apprezzate. Come Koll\u00e1r spiega nell'introduzione, riscopr\u00ec i caratteri tipografici turchi e arabi usati da Fran\u00e7ois de Mesgnien Meninski nel 1680 e li impieg\u00f2 per ristampare la grammatica turca di Mesgnien-Meninski. Koll\u00e1r aggiunse trascrizioni, testi di trattati con l'Impero ottomano, li tradusse in latino e aggiunse le versioni araba e farsi.\nIl lavoro editoriale di Koll\u00e1r su manoscritti di culture e lingue differenti, oltre alla familiarit\u00e0 con le lingue della sua zona d'origine, lo resero presto uno studioso di \"etnologia\" e fu lui a coniare e definire il termine nella sua \"Historiae ivrisqve pvblici regni Ungariae amoenitates\" edito a Vienna nel 1783. A differenza di una successiva e pi\u00f9 generale definizione ad opera di Alexandre C\u00e9sar de Chavannes nel 1787 che la intendeva come \"la storia dei popoli che progrediscono verso la civilt\u00e0\", Koll\u00e1r defin\u00ec l\"'ethnologia\" come:\nAdam Franti\u0161ek Koll\u00e1r, che scriveva nel groviglio di lingue ed etnie della Monarchia asburgica, estese le idee circoscritte di August Ludwig von Schl\u00f6zer - entrambi avevano reciprocamente commentato le loro opere - ai popoli (\"populis\") e ai gruppi etnici o nazioni (\"gens\"). La definizione di Koll\u00e1r fu in breve tempo adottata dagli accademici dell'Europa centrale. Fu ripresa nel 1787 dallo storico tedesco Johann Ernst Fabri all'Universit\u00e0 Georg-August di Gottinga e da Chavannes all'Accademia di Losanna. Inizi\u00f2 ad apparire in francese negli anni 1820 e in inglese negli anni 1830.\nPolitica.\nAdam Franti\u0161ek Koll\u00e1r fu strettamente legato alla politica centralista di Maria Teresa d'Austria. Alcune sue pubblicazioni gli furono commissionate dalla Corte, sebbene non pubblicamente, e molte altre abbracciano la politica della sovrana. Originario del Regno d'Ungheria, che aveva tenacemente resistito alla centralizzazione, Koll\u00e1r conosceva bene la situazione. Dedic\u00f2 la sua opera del 1764 intitolata \"De Originibus et Usu perpetuo...\" (\"Sulle origini e uso perpetuo del potere legislativo dei Re apostolici di Ungheria in materia ecclesiastica\") per sostenere la supremazia degli Asburgo sopra la gerarchia ecclesiastica cattolica, sul potere legislativo tradizionale della Dieta del Regno e, indirettamente, sui privilegi della nobilt\u00e0 ungherese. Koll\u00e1r sostenne la posizione sua e degli Asburgo con una cospicua mole di riferimenti alla storia del Regno, usando per lo pi\u00f9 i documenti che aveva gi\u00e0 raccolto nella sua \"Historiae diplomaticae...\" del 1762. \nFra le altre cose, Koll\u00e1r propose l'abolizione dell'esenzione fiscale per i nobili ungheresi. \"De Originibus et Usu perpetuo...\" provoc\u00f2 il fiasco pi\u00f9 clamoroso nella vita politica di Koll\u00e1r. Il libro fu considerato un oltraggio dalla Dieta a cui nel 1764-1765 assisteva Maria Teresa e non giov\u00f2 a rafforzare la posizione della regina. A Presburgo il libro fu bruciato sulla pubblica piazza da un gruppo furioso di nobili ungheresi. Maria Teresa corse ai ripari con la proibizione di distribuire il libro di Koll\u00e1r nel Regno d'Ungheria e con il ritiro delle copie vendute, sugger\u00ec all'autore di scrivere un'apologia, che fu scritta a malincuore in forma di difesa, e la Santa Sede mise il libro all'Indice e ve lo tenne per due secoli.\nLe tensioni fra gli Asburgo e il Regno d'Ungheria rimasero per buona parte irrisolte durante l'epoca di Koll\u00e1r e la sua proposta gli attir\u00f2 le ire della nobilt\u00e0 ungherese a cui pure apparteneva, ma egli non demorse. Visse a Vienna, la capitale dell'Impero, dove le sue idee non solo erano in voga fra gli abitanti, ma si irradiavano dai centri di potere. La pubblicazione del \"De Originibus et Usu perpetuo...\" era in linea e forse coordinata con gli scopi degli Asburgo, cosicch\u00e9 pot\u00e9 pi\u00f9 che mantenere la condizione di favorito di Maria Teresa e di influente accademico. Scrisse in favore delle politiche illuminate degli Asburgo, si oppose alla schiavit\u00f9 e propugn\u00f2 la libert\u00e0 religiosa in tutto l'impero. Maria Teresa si rivolse a lui con richieste di molti scritti a sostegno della sua politica. Le sue ragioni esposte in \"Jurium Hungari\u00e6 in Russiam Minorem...\" pubblicato in latino e in tedesco nel 1772 furono usate dagli Asburgo per giustificare le annessioni della Galizia e della Dalmazia.\nNazionalismo.\nLegati all'interesse accademico di Adam Franti\u0161ek Koll\u00e1r per la diversit\u00e0 etnica dell'Europa centrale sono i suoi occasionali commenti sulle relazioni fra i popoli dell'area danubiana. In simultanea con il crescente sostegno alla soppressione dei poteri autonomistici in favore del governo assolutista di Maria Teresa, mut\u00f2 la sua iniziale identificazione nel Regno d'Ungheria espressa nell'attributo \"Hungarus Neosoliensis\" adottata nel suo libro del 1756 (alcuni autori spiegano il latino \"Hungarus\" usato da soggetti etnicamente non ungheresi come Koll\u00e1r come \"suddito del Re d'Ungheria\" piuttosto che come un attributo linguistico-etnico) verso il meno esplicito \"Pannonius Neosoliensis\" con riferimento all'antica provincia romana di Pannonia indicata come luogo d'origine (sebbene la regione dove era cresciuto, compresa Bansk\u00e1 Bystrica, non fosse mai stata parte della provincia romana) che non richiamava n\u00e9 una denominazione precisa n\u00e9 un gruppo etnico particolare.\nFu uno dei primi autori accademici ad occuparsi degli Slovacchi e degli altri popoli slavi dell'Impero asburgico e delle identit\u00e0 linguistiche e culturali dei sudditi, nonch\u00e9 della determinazione dei confini politici. Insieme con il suo nazionalismo centralista filoasburgico, gli studiosi lo considerano un attivista filoslovacco, filoslavo, e panslavista. Alcune ragioni sostenute dagli Asburgo a supporto dell'annessione di zone della Polonia nel 1772 richiamano gli scritti di Koll\u00e1r sui ruteni con il concetto etnico-nazionalista \"ante litteram\" dell'identit\u00e0 nazionale indipendente dai confini politici esistenti.\nNel prefazio di \"Hungaria et Attila\" (1763) Koll\u00e1r rivolge un appello ai suoi connazionali: \u00abVorrei esortare i nostri fratelli slovacchi a non restare indifferenti alla loro lingua e alla loro nazionalit\u00e0. Alcuni lo sono, ahim\u00e8, solo a causa delle offese d'altri gruppi stabiliti in Ungheria\u00bb.\nCollabor\u00f2 con il giurista, teologo, letterato e storico croato Baltazar Adam Kr\u010deli\u0107, un illuminista che auspicava una maggiore libert\u00e0 per i popoli slavi.\nRiforme dell'istruzione.\nKoll\u00e1r influ\u00ec su alcune riforme di Maria Teresa, fra cui l'ordinanza \"Ratio educationis\" del 1777, che si proponeva di standardizzare i metodi di insegnamento, i programmi e i libri di testo. Fu apprezzato dagli Asburgo per l'ampliamento delle loro collezioni bibliotecarie specialistiche. Maria Teresa, comunque, rimand\u00f2 a tempo indeterminato la proposta avanzata da Koll\u00e1r nel 1774 (altri tentativi simili erano stati intrapresi da Koll\u00e1r nel 1735 e nel 1762-1763) di istituire quello che sarebbe stato il primo istituto di ricerca dell'Impero, che nella proposta era chiamato \"Accademia delle Scienze.\"\nOpere.\nLe fonti danno titoli e date di pubblicazioni errate di alcune opere di Adam Franti\u0161ek Koll\u00e1r. L'elenco che segue \u00e8 basato sulle rispondenze effettive con la solita trascrizione dei titoli latini e delle maiuscole."}
{"id": "3051914", "revid": "112785593", "url": "https://it.wikipedia.org/wiki?curid=3051914", "title": "Tina McGee", "text": "Tina McGee \u00e8 un personaggio immaginario che compare nei fumetti di Flash pubblicati dalla DC Comics. Comparve per la prima volta in \"Flash\" vol. 2 n. 3.\nBiografia del personaggio.\nTina \u00e8 una nutrizionista ed una ricercatrice dei Laboratori S.T.A.R.. Originariamente ricevette una sovvenzione da Harvard per lo studio del metabolismo di Wally West. Fu sposata con Jerry McGee, ma chiese il divorzio da lui non appena la ricerca sull'iper-fisiologia lo lasci\u00f2 mentalmente malato. Dopo che suo marito entr\u00f2 in coma, ebbe una relazione romantica con Wally ed infine si trasfer\u00ec da lui.\nIn altri media.\nTina \u00e8 forse ben nota per la sua comparsa nelle serie televisive \"Flash\" andata in onda tra il 1990 e il 1991, e \"The Flash\" del 2014, nelle quali \u00e8 interpretata dall'attrice Amanda Pays."}
{"id": "3051915", "revid": "125732090", "url": "https://it.wikipedia.org/wiki?curid=3051915", "title": "Dietmar K\u00fchbauer", "text": "Biografia.\nDietmar K\u00fchbauer \u00e8 padre di due figli. Le sue squadre preferite sono Mattersburg e Rapid Vienna.\nIl 16 febbraio 1997 la moglie Michaela sub\u00ec un incidente automobilistico di ritorno dall'aeroporto, ed entr\u00f2 in coma dal quale non si riprese mai, morendo sei mesi dopo.\nCarriera.\nGiocatore.\nAdmira/Wacker.\nK\u00fchbauer esord\u00ec in 1. Division a 16 anni, nel 1987, con l'Admira/Wacker, che lo prelev\u00f2 dalle giovanili del Mattersburg. Con questa squadra nella stagione 1988-1989 fu vicecampione d'Austria, finalista di \u00d6FB-Cup e vincitore della \u00d6FB-Supercup ai tiri di rigore contro lo Swarovski Tirol.\nDopo cinque stagioni, nell'estate del 1992 fu acquistato dal Rapid Vienna in concomitanza con la sua prima convocazione in Nazionale.\nRapid Vienna.\nNella capitale, \"Didi\" rimase per cinque anni, i pi\u00f9 ricchi di successi della sua carriera. Nella sua prima stagione gioc\u00f2 33 partite, segnando 3 reti e aiutando i bianco-verdi a raggiungere il 4\u00ba posto finale, ma soprattutto la finale di coppa d'Austria. Leggermente migliore fu la stagione 1993-1994, sebbene il Rapid fosse scivolato al 5\u00ba posto, K\u00fchbauer segn\u00f2 comunque 6 reti in 31 presenze.\nNel 1994-1995 miglior\u00f2 ulteriormente il suo bottino di marcature, 7 in 27 partite di Bundesliga, ma soprattutto conquist\u00f2 la \u00d6FB-Cup mettendo a referto un gol in 4 partite. Fu il suo primo trofeo col Rapid e il secondo in assoluto. Questa vittoria permise agli \"H\u00fctteldorfer\" di disputare la Coppa delle Coppe nel 1995-1996, raggiungendo la finale anche grazie alle prestazioni del regista della Bassa Austria (1 gol in 5 partite).\nLa stagione 1995-1996, apertasi con la sconfitta in supercoppa d'Austria, fu anche quella del successo in Bundesliga, un traguardo che il club non tagliava dal 1988: K\u00fchbauer fu tra i protagonisti del 30\u00ba titolo austriaco del Rapid, con 26 presenze e 6 reti, tanto che a fine stagione si guadagn\u00f2 il premio di calciatore austriaco dell'anno assegnato dal quotidiano \"Kronen Zeitung\". Nel 1996-1997 gioc\u00f2 31 partite in campionato, segnando 11 reti e fu in campo in tutte le 8 partite di Champions League, segnando anche un gol. Conclusa la stagione al 2\u00ba posto in campionato, nell'estate del 1997, anche a causa della tragedia famigliare che l'aveva colpito, si trasfer\u00ec in Spagna per vestire la maglia della Real Sociedad.\nReal Sociedad.\nLa parentesi spagnola dur\u00f2 tre anni, dal 1997 al 2000. Esord\u00ec contro il Barcellona il 31 agosto 1997, e segn\u00f2 complessivamente 2 reti in 56 presenze.\nWolfsburg.\nNell'estate del 2000 pass\u00f2 al Wolfsburg, in Germania. Qui, grazie alle sue doti di esperienza e personalit\u00e0, divenne in breve tempo capitano della squadra, anche se poi nel corso della sua seconda stagione fu relegato ai margini della rosa. Nel 2002 fece quindi ritorno in Austria.\nMattersburg.\nK\u00fchbauer chiuse la carriera nel club che lo aveva lanciato in giovent\u00f9, il Mattersburg. Coi bianco-verdi gioc\u00f2 un'ottima stagione 2002-2003, che si concluse con la prima promozione in Bundesliga della storia del club. Dopo una stagione di assestamento, nel 2005-2006 raggiunse la finale di \u00d6FB-Cup che, persa contro l'Austria Vienna campione nazionale, si concluse con la qualificazione alla Coppa UEFA del Mattersburg.\nNella stagione 2006-2007, ancora una volta il club raggiunse la finale di coppa, perdendola ancora contro i \"Violette\". Al termine della stagione 2007-2008, conclusasi con un'altra salvezza, K\u00fchbauer annunci\u00f2 il ritiro dal calcio giocato.\nNazionale.\nCon la maglia della sua Nazionale, \"Didi\" ha giocato dal 1992 al 2005 un totale di 53 partite, con 5 reti a referto. Ha fatto parte della spedizione ai Mondiali del 1998.\nAllenatore.\nLa carriera di allenatore dell'ex-centrocampista inizi\u00f2 subito dopo il ritiro, nelle giovanili dell'Admira Wacker M\u00f6dling. Qui allen\u00f2 la squadra \"Amateure\" fino al 2010, quando subentr\u00f2 a Walter Schachner esonerato a poche giornate dalla fine della Erste Liga 2009-2010, con la squadra al 2\u00ba posto.\nVisti i buoni risultati ottenuti in questo breve periodo di tempo, la societ\u00e0 ha confermato a K\u00fchbauer l'incarico per la stagione 2010-2011. \"Didi\" ha guidato il club alla promozione in Bundesliga, con la vittoria del campionato e, nella stagione 2011-2012, al 4\u00ba posto finale, valso la qualificazione all'Europa League. Nel 2012-2013 l'Admira si salva dalla retrocessione all'ultima giornata, con una vittoria a Mattersburg (1-0) che fa retrocedere l'ex-squadra di K\u00fchbauer. Pochi giorni dopo, il 12 giugno, la societ\u00e0 e l'allenatore rescindono di comune accordo il contratto.\nIl 2 settembre 2013 viene chiamato a sostituire Slobodan Grubor sulla panchina del Wolfbserger, in Bundesliga."}
{"id": "3051916", "revid": "179980", "url": "https://it.wikipedia.org/wiki?curid=3051916", "title": "Club Irapuato", "text": ""}
{"id": "3051918", "revid": "110157", "url": "https://it.wikipedia.org/wiki?curid=3051918", "title": "Neveklov", "text": "Neveklov \u00e8 una citt\u00e0 della Repubblica Ceca facente parte del distretto di Bene\u0161ov, in Boemia Centrale."}
{"id": "3051920", "revid": "287204", "url": "https://it.wikipedia.org/wiki?curid=3051920", "title": "Dietmar Kuhbauer", "text": ""}
{"id": "3051923", "revid": "33758439", "url": "https://it.wikipedia.org/wiki?curid=3051923", "title": "Shrek III", "text": ""}
{"id": "3051926", "revid": "767487", "url": "https://it.wikipedia.org/wiki?curid=3051926", "title": "Volodymyr Kalju\u017enyj", "text": "Biografia.\nHa partecipato a tre edizioni dei giochi olimpici (Atlanta 1996, Sydney 2000 e Atene 2004), ottenendo come miglior piazzamento un sesto posto.\nNei campionati europei di scherma ha conquistato una medaglia di bronzo a Copenaghen nel 2004, nella gara di sciabola a squadre.\nPalmar\u00e8s.\nIn carriera ha conseguito i seguenti risultati:"}
{"id": "3051927", "revid": "767487", "url": "https://it.wikipedia.org/wiki?curid=3051927", "title": "Cicciolina amore mio", "text": "Cicciolina amore mio \u00e8 un film del 1979 diretto da Amasi Damiani, Bruno Mattei e Riccardo Schicchi. \u00c8 un film erotico autobiografico con protagonista Ilona Staller, meglio nota con il nome di Cicciolina.\nTrama.\nRiccardo sogna di ascoltare Cicciolina a \"Radio Luna\", dove d\u00e0 consigli sull'amore, mentre \u00e8 immersa in luci colorate, cavalca un cavallo bianco, fa l'amore con se stessa e con uomini senza volto. Intanto Cicciolina gira in motorino per le vie di Roma, mentre indossa solo un vestitino trasparente. Gli automobilisti sono distratti da lei, al punto che rischiano anche un tamponamento a catena. Riccardo non si d\u00e0 pace: vuole diventare il fotografo personale di Cicciolina, e cos\u00ec le telefona tutte le sere lasciando messaggi nella sua segreteria telefonica, finch\u00e9 lei accetta di incontrarlo. Quando finalmente Cicciolina appare, Riccardo gli rivela il suo sogno di diventare il suo fotografo personale, lei acconsente, permettendogli di fotografarla nuda. Cicciolina gli permette anche di assistere alle sessioni di registrazione del suo album, dove canta \"Labbra\" e \"Pi\u00f9 su sempre pi\u00f9 su\".\nDurante un'altra sessione fotografica Riccardo conduce Cicciolina in motorino a Saturnia; i due arrivano in riva ad un fiume destinato alla ripresa delle immagini. Intanto, tre loschi individui avevano osservato la coppia per tutto il tempo e ora che Riccardo si \u00e8 allontanato i tre ne approfittano per cercare di stuprare Cicciolina. Riccardo interviene e i due cercheranno di affogarlo nelle acque del fiume. Dopo questa esperienza, Cicciolina rilascia una dichiarazione radiofonica, in cui quando parlando di stupro, dir\u00e0 \"\u00e8 colpa nostra\". Cicciolina giustifica la violenza carnale dicendo che \u00e8 colpa delle donne perch\u00e9 non si concedono se vengono stuprate.\nDopo che Riccardo si \u00e8 trasferito a casa di Cicciolina, Cicciolina va a lavorare in teatro, dove davanti ai suoi fans, si esibisce in uno dei suoi spettacoli danzanti all'interno di una bolla di plastica, giocando con le colombe e cantando le sue canzoni. Riccardo da dietro le quinte applaude e si congratula con lei. Poco dopo essersene andato di casa, la sorella di Riccardo viene stuprata da un vicino che si presenta in casa sua, per chiederle due limoni. Lui la prende con la forza, e lei, alla fine cede, concedendosi e partecipando con passione.\nProduzione.\nDamiani \u00e8 accreditato come A. Van Dike, mentre Mattei come Jimmy B. Matheus; Schicchi invece non \u00e8 accreditato tra i registi. Dopo questo film, la Staller intraprender\u00e0 la carriera nel cinema pornografico.\nGiancarlo Marinangeli \u00e8 il protagonista maschile e interpreta Riccardo, un ragazzo che si innamora di Cicciolina e che vuole diventare il suo fotografo personale. Il film ha ricevuto critiche negative ed ha guadagnato al botteghino 34 milioni di lire.\nDistribuzione.\nIl DVD del film \u00e8 stato distribuito dalla Sony Pictures Home Entertainment l'8 marzo 2005, ed \u00e8 stato vietato ai minori di 14 anni, nonostante all'uscita nei cinema venne vietato ai minori di 18 anni (v.c. 73592 del 31-05-79 - fonte Anica).\nColonna sonora.\nNel film sono incluse due canzoni del suo album di debutto \"Ilona Staller\", pubblicato nel 1979 dalla RCA Italiana. La colonna sonora completa del film, composta da Gianni Marchetti \u00e8 invece stata pubblicata solamente nel 2013 da Beat Records Company in formato CD."}
{"id": "3051928", "revid": "188116", "url": "https://it.wikipedia.org/wiki?curid=3051928", "title": "136\u00aa Divisione corazzata &quot;Centauro II&quot;", "text": ""}
{"id": "3051931", "revid": "70217", "url": "https://it.wikipedia.org/wiki?curid=3051931", "title": "La Morgia", "text": ""}
{"id": "3051932", "revid": "110157", "url": "https://it.wikipedia.org/wiki?curid=3051932", "title": "Py\u0161ely", "text": "Py\u0161ely \u00e8 una citt\u00e0 della Repubblica Ceca facente parte del distretto di Bene\u0161ov, in Boemia Centrale."}
{"id": "3051934", "revid": "45927", "url": "https://it.wikipedia.org/wiki?curid=3051934", "title": "\u02c6", "text": ""}
{"id": "3051935", "revid": "339392", "url": "https://it.wikipedia.org/wiki?curid=3051935", "title": "101\u00aa Divisione fanteria &quot;Trieste&quot;", "text": ""}
{"id": "3051936", "revid": "339392", "url": "https://it.wikipedia.org/wiki?curid=3051936", "title": "102\u00aa Divisione fanteria &quot;Trento&quot;", "text": ""}
{"id": "3051939", "revid": "688552", "url": "https://it.wikipedia.org/wiki?curid=3051939", "title": "Adel Sellimi", "text": ""}
{"id": "3051940", "revid": "106872", "url": "https://it.wikipedia.org/wiki?curid=3051940", "title": "156\u00aa Divisione di fanteria &quot;Vicenza&quot;", "text": ""}
{"id": "3051945", "revid": "15756", "url": "https://it.wikipedia.org/wiki?curid=3051945", "title": "Club Deportivo Irapuato", "text": "Il Club Deportivo Irapuato Por Siempre (Club Sportivo Irapuato per Sempre) \u00e8 una societ\u00e0 calcistica messicana di Irapuato, fondata nel 1948.\nStoria.\nIl club \u00e8 stato fondato nel 1948, nel 1951 giunse in Seconda Divisione dal Messico, poi in prima divisione fino al 1972, quando perse per 0 a 1 la sfida per evitare la retrocessione contro il . Nel 1963 ebbe la sua migliore stagione, finendo al quarto posto con 31 punti, record della squadra in prima divisione.\nQuesto \u00e8 stato il period pi\u00f9 lungo per la squadra di Guanajuato in Prima Divisione, il giocatore pi\u00f9 importante di quegli anni era Jaime Belmonte che fece 106 gol tra il 1958 e il 1972.\nCi vollero altri 12 anni ai \"freseros\" per risalire, nel 1984 sotto il comando del tecnico Diego Malta. Nel 1989 mor\u00ec il presidente Sergio Le\u00f3n Ch\u00e1vez e gli fu dedicato il nome dello stadio.\nNel 1994 i proprietari dell', acquisirono la squadra per utilizzarla come controllata. I migliori giocatori di quel periodo erano l'uruguayano Mart\u00edn Rodr\u00edguez, Jos\u00e9 Enrique Garc\u00eda, l'argentino Christian Morales, Samuel Ma\u00f1ez, Ramiro Brice\u00f1, Victor Saavedra, Hector G\u00f3meze Jes\u00fas Guti\u00e9rrez.\nNel 2002 l'Irapuato torna in Prima Divisione A, l'anno successivo riuscirono a qualificarsi per i playoff per il titolo ma furono eliminati nel primo turno dal , riusc\u00ec poi a salire grazie alla sfida contro il Le\u00f3n, squadra dello stesso stato. Vincendo 2-1 l'andata e 1-0 nella partita di ritorno, le\"fragole\" tornarono in Prima Divisione. Nel suo anno di debutto l'Irapuato collezion\u00f2 48 punti ma la Federazione Messicana di Calcio FMF decise di ridurre il campionato da 20 squadre a 18, a pagarne le spese furono Irapuato e Quer\u00e9taro che avevano problemi finanziari.\nL'Irapuato torn\u00f2 nel secondo livello del calcio messicano nel 2006, ma dopo un anno discese al terzo livello. La squadra torn\u00f2 in Primera Divisi\u00f3n A quando il team affiliato al Pachuca, il Pachuca Juniors, decise di trasferirsi a Irapuato e di cambiare il nome in Irapuato Por Siempre. \nNel torneo della rinascita raggiunse la finale campionato contro il Quer\u00e9taro perdendo 2-0l L'anno successivo, dopo aver raggiunto la finale ancora una volta, perse 4-3 contro il Necaxa.\nNel 2012 nel campionato di apertura perse ai quarti di finale 4-0 contro il Le\u00f3n, nel campionato di Clausura raggiunsero solo 15 punti. In Coppa del Mesico sconfisse una squadra di Prima Divisione: il ."}
{"id": "3051946", "revid": "123503854", "url": "https://it.wikipedia.org/wiki?curid=3051946", "title": "Beautiful Monster", "text": "Beautiful Monster \u00e8 un singolo del cantante statunitense Ne-Yo, pubblicato l'8 giugno 2010 come primo estratto dal quarto album in studio \"Libra Scale\".\nDescrizione.\nLa canzone \u00e8 stata scritta da Ne-Yo e prodotta dagli Stargate, collaboratori storici del cantante. \"Beautiful Monster\" \u00e8 un brano dance uptempo, che comprende influenze di differenti stili musicali anche europei. Ha ricevuto generalmente critiche positive, paragoni con lo stile di Michael Jackson, dal quale evidentemente trae spunto perch\u00e9 nelle canzoni dwll'album \"Libra Scale\" di Ne-Yo \u00e8 distinguibile una sorta di stile alla Michael Jackson. In Italia il brano \u00e8 stato il 17\u00b0 pi\u00f9 venduto del 2010.\nVideo musicale.\nIl video \u00e8 stato presentato in anteprima assieme a quello del singolo \"Champagne Life\", il 14 luglio 2010. Entrambi i video sono stati diretti dallo stesso Ne-Yo insieme al regista Wayne Isham, e figurano la partecipazione dell'attore Columbus Short. Il video assomiglia molto alle performance di Michael Jackson, cos\u00ec come molti altri video del cantante, tanto da far sorgere accuse di imitazione."}
{"id": "3051947", "revid": "827882", "url": "https://it.wikipedia.org/wiki?curid=3051947", "title": "Paranoimia", "text": "\"Paranoimia\" \u00e8 un singolo del gruppo synthpop britannico Art of Noise, incluso nell'album del 1986 In Visible Silence.\nIl brano acquis\u00ec una maggior notoriet\u00e0 grazie ad una versione \"cantata\" da un originale, quanto bizzarro, personaggio generato al computer, una \"Intelligenza Artificiale dalla personalit\u00e0 alquanto demenziale\", chiamata Max Headroom. \nQuesta versione apparve per la prima volta nell'album del 1986 \"Re-Works of Art of Noise\". \nAlcune ristampe successive in CD includono questa versione al posto di quella originale.\nTre anni pi\u00f9 tardi Ben Liebrand cur\u00f2 la versione estesa (\"Paranoimia '89\") con un videoclip.\nNel 1991 Carl Cox cre\u00f2 per gli A.O.N. una versione mix col titolo \"Shades Of Paranoimia\"."}
{"id": "3051949", "revid": "729019", "url": "https://it.wikipedia.org/wiki?curid=3051949", "title": "27\u00aa Divisione fanteria &quot;Brescia&quot;", "text": "La 27\u00aa Divisione fanteria \"Brescia\" \u00e8 stata una delle Grandi Unit\u00e0 di fanteria del Regio Esercito.\nStoria.\nLe origini.\nLe origini della divisione risalgono alla Brigata \"Lombardia\", costituita il 27 febbraio 1849 e sciolta nella primavera dello stesso anno.\nLa Brigata \"Brescia\" dell'Esercito sabaudo fu costituita il 1\u00ba novembre 1859 con i reggimenti 19\u00b0 e 20\u00b0, gi\u00e0 appartenuti alla Divisione Lombarda che aveva combattuto nel corso della prima guerra di indipendenza.\nLa Brigata, entrata a far parte del Regio Esercito dopo la proclamazione del Regno d'Italia, fu impegnata nella Terza guerra di indipendenza italiana combattendo nella battaglia di Custoza, partecipando alla presa di Roma del 1870, nelle guerre coloniali, in Eritrea nel 1896 e nella conquista della Libia del 1911 nella Guerra italo-turca.\nPrima guerra mondiale.\nAlla vigilia dell'entrata in guerra dell'Italia nel primo conflitto mondiale la sede dei reggimenti in pace era per il 19\u00ba fanteria a Monteleone Calabro e per il 20\u00ba fanteria a Reggio Calabria.\nDurante la prima guerra mondiale la grande unit\u00e0 si distinse sul fronte italiano a Loquizza, a Pecinka, sull'altopiano della Bainsizza, sul Monte San Michele, a Gorizia, a Castagnevizza e sul fronte occidentale con l'8\u00aa Divisione del II Corpo d'armata italiano in Francia. Nel corso del conflitto il 19\u00ba e il 20\u00ba Reggimento vennero entrambi decorati dell'Ordine militare di Savoia e di due medaglie d'argento al valor militare\nDall'entrata in guerra dell'Italia nel conflitto, sino alla fine della prima battaglia dell'Isonzo la brigata era schierata nella zona di Lucinico, dove rimane in riserva. La brigata prese parte dal 18 luglio al 3 agosto 1915 alla seconda battaglia dell'Isonzo; lo spirito dimostrato in questa occasione dai due reggimenti che\nfurono ricordati nella motivazione della medaglia d'argento al valor militare concessa alla Brigata, che inviata in zona arretrata per ricostituire i suoi organici decimati, fece ritorno nello stesso settore all\u2019inizio della quarta battaglia dell'Isonzo, combattendo sino al 21 novembre 1915 contro le posizioni nemiche di Monte San Michele.\nFino al maggio 1916 la brigata altern\u00f2 i suoi reggimenti nelle trincee tra le trincee del San Michele e San Martino del Carso, contribuendo validamente al mantenimento ed al rafforzamento di quelle posizioni. Il 14 maggio, durante l'azione dimostrativa eseguita dagli Austriaci su tutta il fronte dell'Isonzo per mascherare l\u2019inizio dell'offensiva nel Trentino, alcuni reparti nemici riuscirono a penetrare in una trincea della sella di San Martino, ma vennero ricacciati da un contrattacco del 19\u00ba fanteria, che presidi\u00f2 quelle posizioni. Il 29 giugno l\u2019attacco austriaco contro il San Michele, preparato col lancio di gas venefici, coinvolse anche il I\u00b0 battaglione del l9\u00ba Reggimento e l'XI Battaglione del 20\u00ba reggimento che, bench\u00e9 decimati, ripresero le trincee momentaneamente perdute catturando un centinaio di prigionieri. Il contegno tenuto dai fanti dalla brigata anche in quell\u2019occasione sarebbe stato ricordato dalla motivazione della medaglia d'argento concessa alle bandiere dei due reggimenti.\nIl 15 luglio la brigata ritorn\u00f2 in linea per prendere parte alla battaglia di Gorizia con il compito di attaccare le cime 3 e 4 del S. Michele che il 6 agosto vennero conquistate e mantenute contro i replicati ritorni offensivi tentati dal nemico nei giorni successivi. La brigata venne richiamata in prima linea, il 15 agosto, per l'attacco del fronte Pecinka - Segeti. L\u2019azione, iniziata con grande slancio, dal 19\u00b0 verso il Pecinka e dal 20\u00b0 verso Segeti, venne fermata dalla violenza del fuoco nemico.\nDopo un breve periodo di riordinamento, reso indispensabile dalle perdite sofferte nella battaglia di Gorizia, la brigata ritorn\u00f2 in linea il 12 settembre nel settore di Castagnevizza, prendendo parte nel mesi di settembre alla settima battaglia dell'Isonzo nel corso della quale riusc\u00ec a strappare al nemico, a prezzo di nuove gravi perdite alcuni elementi di trincea, cimentandosi poi xontro le stesse posizioni, nel mese di ottobre durante l'ottava battaglia dell'Isonzo, rimanendo nel settore di Castagnevizza fino alla fine del 1916, partecipando solo con alcuni reparti, messi a disposizione della 4\u00aa Divisione, alla nona battaglia dell'Isonzo, combattuta nei primi giorni di novembre.\nDall'inizio del 1917 sino alla decima battaglia dell'Isonzo, combattuta nel mese di maggio e nei primi di giugno, la brigata ha alternato i periodi di riposo con turni di trincea nel settore di Castagnevizza ed in quello del Pecinka-Fajti, passando poi all'inizio di giugno nel settore di Flondar, dove il 5 e 6 giugno mosse pi\u00f9 volte all'assalto contro le munitissime posizioni nemiche.\nDopo un breve periodo di riordinamento, la brigata venne inviata nel settore di Kambresko, nelle posizioni antistanti a Santa Lucia di Tolmino, esplicando la sua attivit\u00e0 fino ai primi di agosto nel servizio di vigilanza e in frequenti azioni di pattuglie, partecipando poi a partire dal 22 agosto alla undicesima battaglia dell'Isonzo, gi\u00e0 in pieno svolgimento.\nDurante il ripiegamento al Piave, nell\u2019ottobre 1917, conseguente alla sconfitta di Caporetto la brigata sostenne, il 25 ottobre, il primo urto col nemico ripiegando poi sulla destra dell'Isonzo, raggiungendo Valisella, nella zona di Gorizia, tentando con ogni sforzo di contrastare il passaggio dell'Isonzo al nemico. Obbligata a ritirarsi sotto la continua pressione del nemico, la brigata Brescia raggiunse Palmanova, Codroipo,e oltrepassato il Tagliamento e il Piave, raccogliendosi, il 19 novembre, nei pressi di Padova, da dove prosegu\u00ec per raggiungere la zona di Parma, dove rimase per oltre quattro mesi, attendendo al proprio riordinamento, avendo perduto nella ritirata circa 2000 uomini, per la maggior parte rimasti prigionieri.\nRicostituita e completata, la brigata \"Brescia\", verso la fine di aprile 1918, venne trasferita in Francia, al comando del maggiore Federico Zuccaro, sostituito a partire dal 15 luglio dal brigadier generale Guglielmo Cartia.\nLa brigata, inquadrata nella 8\u00aa Divisione del II Corpo d'armata italiano in Francia dopo avere fronteggiato, il 15 luglio, l'offensiva tedesca nella battaglia dell\u2019Ardre, cercando in tutti i modi di contenerla, fu costretta a ripiegare e dopo essersi riordinata nella zona di Saint-Ouen, il 13 agosto venne trasferita nel settore di Futeau nelle Argonne, da dove nel mese di settembre raggiunse per ferrovia la zona a sud della Marna nei pressi di Ch\u00e2teau-Thierry entrando in linea il 16 settembre nel settore di Fismes a sud dell'Aisne, per passare poi, il 21 dello stesso mese, in quello di Vauxtin, da dove a partire dal 10 ottobre venne chiamata a prendere parte alla controffensiva alleata, gi\u00e0 in pieno sviluppo. Il 12 ottobre le truppe del II Corpo Italiano ricevettero l'ordine di forzare l'Ailette oltrepassando il fiume nella stessa giornata; il giorno dopo i reparti pi\u00f9 avanzati della Brigata \"Brescia\" raggiungono la ferrovia Laon-Reims, occupando il 14 ottobre la citt\u00e0 di Sissonne.\nIl 5 novembre la brigata occup\u00f2 l'abitato di Ghauffour, il 7 raggiunse R\u00e9signy, battendosi il mattino seguente nel villaggio di Aouste, dove i tedeschi avevano organizzato una forte difesa, ne vinta il 9 novembre la resistenza tedesca prosegu\u00ec nell'inseguimento, occupando nella stessa giornata i villaggi di Flaignes, Marby, \u00c9talle e occupando, il 10 novembre, con il I Battaglione del 19\u00ba Reggimento, Rimogne.\nL'11 novembre venne concluso l\u2019armistizio e la brigata, per le prove di valore sui campi di battaglia francesi, ebbe le bandiere dei due reggimenti decorate di una seconda medaglia d\u2019argento al valor militare.\nPeriodo tra le due guerre.\nIl 6 novembre 1926, in esecuzione della legge 11 marzo 1926 sull'ordinamento del Regio Esercito, che prevede la costituzione delle brigate su tre reggimenti, la grande unit\u00e0 assunse l'ordinativo di XXVII Brigata di fanteria, nella quale entrarono a far parte il 19\u00ba e 20\u00ba Reggimento, inquadrata nella 27\u00aa Divisione Militare Territoriale di Catanzaro. Tale unit\u00e0 il 1\u00ba gennaio 1935 assunse il nominativo di Divisione di Fanteria \"Sila\" (27\u00aa). Allorch\u00e9 la Divisione \"Sila\", mobilitata, venne trasferita il 20 settembre 1935 in Eritrea, venne costituita a Catanzaro nella stessa data la Divisione di fanteria \"Sila II\" (127\u00aa) che inquadrava la brigata di fanteria \"Sila II\" (CXXVII) con il 132\u00ba, 243\u00ba e 244\u00ba Reggimento fanteria, e il 45\u00ba Reggimento artiglieria.\nIn Eritrea la Brigata \"Sila\" prende parte alle operazioni per la conquista di Macall\u00e8 e, il 4 novembre 1935, a quelle per l'occupazione di Adigrat. In dicembre la grande unit\u00e0 \u00e8 stata impiegata in combattimenti a carattere locale nel settore meridionale di Enda Jesus-Passo Doghe\u00e0 e in azioni di ricognizione nella zona di Debr\u00ec, Calammo, Scelicot.\nIl 19 gennaio 1936, dopo aspri scontri, la Brigata \"Sila\" occup\u00f2 importanti centri nel Tembien. Nel mese di febbraio, superata la tenace resistenza dei difensori, raggiunse le alture a nord di Amba Aradam e il 26 febbraio occup\u00f2 il passo dell'Amba Alagi. Nel mese di marzo l'occupazione si estese all'Altopiano di Fenaro\u00e0 e Socot\u00e0.\nIn Africa orientale le bandiere dei reggimenti della grande unit\u00e0 si guadagnarono la medaglia di bronzo al valor militare e la Croce dell'Ordine Militare di Savoia.\nAl termine della campagna d'Etiopia al rientro in patria della \"Sila\", la \"Sila II\" venne sciolta.\nNel 1939 la grande unit\u00e0 fu rinominata 27\u00aa Divisione fanteria \"Brescia\" imperniata sul 19\u00ba e 20\u00ba reggimento fanteria Brescia e sul 55\u00ba reggimento artiglieria.\nSeconda guerra mondiale.\nLa Divisione \"Brescia\" subito dopo l'entrata in guerra dell'Italia nel secondo conflitto mondiale venne schierata al confine libico-tunisino, nella zona di Zauia, dove, dal 10 al 25 giugno 1940, alcuni reparti furono impegnati in scontri locali contro nuclei di irregolari tunisini. Dopo l'armistizio con la Francia assunse la difesa costiera della zona a ovest di Tripoli.\nDal 25 al 29 gennaio 1941 buona parte delle unit\u00e0 di artiglieria della divisione, distaccate in Cirenaica, presero parte ai combattimenti per la difesa della linea Derna-Mechili. In seguito a cedimento del fronte, furono costretti a ripiegare per Barce e Bengasi e il 5 febbraio vennero accerchiata a nord di Agedabia. Ai primi di marzo i restanti reparti della grande unit\u00e0 vennero schierati in zona avanzata a difesa della stretta di El Agheila e passati all'offensiva, il 24 contribuirono a battere le truppe britanniche a Marsa el Brega e il 2 aprile entrarono ad Agedabia, dove assunsero la difesa della rotabile per Giada. Ripresa l'avanzata, il 12 aprile la Divisione si port\u00f2 alla periferia di Tobruk e durante gli otto mesi di assedio alla cinta fortificata effettu\u00f2 vari tentativi per conquistarla, tutti con esito negativo. Il 18 novembre gli inglesi, ripresero l'iniziativa nell'intento di ridurre la pressione contro le forze assediate, sottoponendo le unit\u00e0 della Divisione ad attacchi logoranti costringendole a ripiegare, il 10 dicembre, verso Ain el Gazala. Il 18, impegnata sul fronte di attacco inglese e minacciata di aggiramento da sud, la Divisione \"Brescia\" arretr\u00f2 su Agedabia che raggiunse il 22 dicembre.\nNell'aprile 1942 la divisione viene spostata a El Mechili partecipando alla battaglia per l'aggiramento delle unit\u00e0 inglesi asserragliate tra Ain el Gazala e Tobruk. Il 20 giugno dopo avere raggiunto Bir Buscerat, a sud di Tobruk, e superate Bardia, Sollum e Sidi el Barrani, il 30 giugno venne a contatto della cinta fortificata di Marsa Matruh e oltrepassato anche questo ostacolo, il 1\u00ba luglio la Divisione venne impegnata in violenti combattimenti e sottoposta ai successivi contrattacchi inglesi tra il 21 e il 27 luglio, arrestandosi a sud di El Alamein. Nei mesi seguenti l'iniziativa pass\u00f2 all'avversario. Il 24 ottobre nel corso della battaglia di El Alamein il settore della Divisione \"Brescia\" venne investito da forze corazzate inglesi e la Divisione resistette anche il 4 novembre all'attacco di forti contingenti corazzati; dopo gli scontri la Divisione ripieg\u00f2 verso Fuka, con la maggior parte delle unit\u00e0 appiedate, in una marcia dispendiosa e durissima; il 7 novembre i resti della Divisione \"Brescia\" vennero raggiunti e annientati mentre erano in vista di Fuka. La divisione viene sciolta per eventi bellici il 25 novembre 1942.\nI comandanti della 27\u00aa divisione Brescia furono dal 1939 al 1942 i seguenti:\nGenerale di divisione Giuseppe Cremascoli dal maggio 1939 al 1\u00ba marzo 1941 (ricoverato per grave malattia);\nGenerale di divisione Bortolo Zambon dal 2 marzo al 10 ottobre 1941;\nGenerale di divisione Benvenuto Gioda dall'11 ottobre al 31 dicembre 1941 (provvisorio);\nGenerale di brigata Giacomo Lombardi dal 1\u00ba gennaio al 16 luglio 1942 (ferito gravemente sul campo);\nGenerale di brigata Dino Parri dal 30 luglio al 15 agosto 1942 (interinale);\nGenerale di divisione Giovanni Battista Oxilia dal 16 agosto all'8 settembre 1942;\nGenerale di brigata Alessandro Predieri dal 9 settembre al 13 ottobre 1942 (caduto sul campo);\nGenerale di Divisione Brunetto Brunetti dal 19 ottobre al 5 novembre 1942 (prigioniero dei britannici).\nBrigata meccanizzata \"Brescia\".\nCon la riorganizzazione dell'Esercito Italiano del 1975, la grande unit\u00e0 venne ricostituita come Brigata meccanizzata inquadrata nella Divisione \"Mantova\" del 5\u00ba Corpo d'armata di Vittorio Veneto, sopravvivendo allo scioglimento della divisione del 1986 e resa autonoma, venne inquadrata nel III Corpo d'armata di Milano restando operativa fino al 1991, quando fu definitivamente disciolta."}
{"id": "3051951", "revid": "709565", "url": "https://it.wikipedia.org/wiki?curid=3051951", "title": "Laboratori S.T.A.R.", "text": "I Laboratori S.T.A.R. sono dei laboratori di ricerca, ed un'organizzazione dei fumetti che compare nei titoli pubblicati dalla DC Comics. Comparvero per la prima volta in \"Superman\" vol. 1 n. 246 (dicembre 1971), e furono creati da Cary Bates e Rich Blucker.\nStoria di pubblicazione.\nI Laboratori S.T.A.R. furono introdotti in \"Superman\" vol. 1 n. 246 (dicembre 1971). Nei fumetti di Superman, il Professor Hamilton lavor\u00f2 l\u00ec, e il Dr. Kitty Faulkner, anche noto come la supereroina Rampage, vi lavora tutt'oggi. La filiale di Metropolis compare durante una battaglia ed \u00e8 un punto fondamentale in \"Armageddon 2001\". In \"Teen Titans\", i genitori di Cyborg, Silas ed Eleanor Stone, e il suo vecchio amore, Dr. Sarah Charles, lavoravano tutti ai Laboratori S.T.A.R. Impiegati passati dei Laboratori S.T.A.R. furono Murray Takamoto, Dr. Janet Klyburn e il Dr. Albert Michaels (il primo Atomic Skull). La miniserie \"S.T.A.R. Corps\" del 1993 vedeva protagonista un gruppo di super umani che ottennero inavvertitamente i loro super poteri durante un esperimento dei Laboratori. I Laboratori compaiono anche nella miniserie del 1996 \"The Final Night\". Quando un inverno esterno minaccia il mondo, grazie al Mangiatore di Soli, i Laboratori S.T.A.R. mantennero le loro pagine web aggiornate con incoraggiamenti e informazioni varie correlate all'emergenza. Le filiali di San Francisco e del Montana giocarono un ruolo importante nella storia presente in \"Justice League of America\" n. da 110 a 114 (2005). \"52 Aftermath: The Four Horsemen\" n. 1 (ottobre 2007) mostr\u00f2 le loro operazioni di soccorso al lavoro, fianco a fianco con la Waynetech, nei resti devastati del paese del Bialya. Tutti i soccorritori furono massacrati da una forza esterna.\nStoria.\nI \"The Scientific and Technological Advanced Research Laboratories\" furono fondati da uno scienziato di nome Robert Meersman, che voleva una catena mondiale di laboratori di ricerca non connessi al governo o ad altri interessi commerciali. Non vi riusc\u00ec solo su scala nazionale, ma anche in quella internazionale: i Laboratori S.T.A.R. possiedono tuttora delle sedi in Canada, Europa, Australia e Giappone, cos\u00ec come negli Stati Uniti, con un numero di locali totale di 20 o 30 all'ultimo conto eseguito.\nLuoghi.\nUna lista incompleta di sedi conosciute della S.T.A.R. Labs e degli obiettivi delle loro ricerche, qualora noti, comprende:"}
{"id": "3051952", "revid": "99791186", "url": "https://it.wikipedia.org/wiki?curid=3051952", "title": "Dominik Saladin", "text": "Biografia.\nNei campionati europei di scherma ha conquistato una medaglia d'oro a Copenaghen nel 2004, nella gara di spada a squadre.\nPalmar\u00e8s.\nIn carriera ha conseguito i seguenti risultati:"}
{"id": "3051953", "revid": "599013", "url": "https://it.wikipedia.org/wiki?curid=3051953", "title": "44\u00aa Divisione fanteria &quot;Cremona&quot;", "text": "La 44\u00aa Divisione fanteria \"Cremona\" \u00e8 stata una Grande Unit\u00e0 del Regio Esercito durante la seconda guerra mondiale. Trae le sue origini da una Brigata di fanteria costituita nel 1859.\nStoria.\nLe origini della divisione risalgono alla omonima brigata di fanteria costituita nel 1859 allorch\u00e9, in occasione dell'annessione della Lombardia al Regno Sardo, venne decretata la costituzione di sei nuove brigate. Il 29 agosto di quell'anno, con Decreto Reale vennero ricostituiti i quattro reggimenti, sciolti nel 1849 (19\u00ba, 20\u00ba, 21\u00ba, 22\u00ba) e le unit\u00e0 ordinate in brigata, secondo le tradizioni dell'Esercito piemontese, assunsero i nomi di due citt\u00e0 italiane, con il 19\u00b0 e il 20\u00ba che andarono a costituire la Brigata \"Brescia\" mentre il 21\u00ba e 22\u00ba reggimento fanteria costituirono la brigata \"Cremona\", in onore della citt\u00e0 di Cremona che il 19 marzo 1849 aveva dimostrato il suo anelito alla libert\u00e0 insorgendo in armi contro gli austriaci.\nLa Brigata \"Cremona\" ufficialmente venne costituita il 1\u00ba novembre 1859 con sede a Genova, dove verranno benedette e consegnate ai due reggimenti le bandiere di guerra. La brigata prese parte alla campagna di repressione del brigantaggio postunitario dal 1860 per un decennio e combatt\u00e9 nella terza guerra d'indipendenza nel (1866). Sciolta nel 1871, come tutte le unit\u00e0 permanenti, venne ricostituita nel 1881 con gli stessi reggimenti 21\u00ba e 22\u00ba.\nPrima guerra mondiale.\nLa brigata prese parte alla prima guerra mondiale e tra il 1915 ed il 1916 venne schierata in linea fra Monfalcone e Gorizia inquadrata nella 3\u00aa armata italiana. Il 10 novembre 1917 durante il ripiegamento verso il Piave si fuse con la Brigata \"Tortona\" ma il 22 dello stesso mese all'unit\u00e0 venne riassegnato il nome di \"Cremona\". La brigata partecip\u00f2 nel 1918 ai combattimenti vittoriosi sul Monte Grappa.\nTra le due guerre.\nIn esecuzione della legge 11 marzo 1926 sull'ordinamento dell'Esercito che prevede la costituzione delle brigate su tre Reggimenti, ha inquadrato oltre al 21\u00ba e 22\u00ba Reggimento anche l'88\u00ba Reggimento fanteria \"Friuli\" e venne trasformata in XX Brigata fanteria di linea. Nel 1926 la Brigata, unitamente al 7\u00ba Reggimento artiglieria entr\u00f2 a far parte della 28\u00aa Divisione Militare Territoriale di Livorno. Nel 1934, tale unit\u00e0 prese il nome di 20\u00aa Divisione fanteria \"Curtatone e Montanara\".\nSeconda guerra mondiale.\nNel 1939, con il 21\u00ba, il 22\u00ba Reggimento di Fanteria e il 7\u00ba Reggimento di artiglieria prese il nome di Divisione fanteria \"Cremona\". Successivamente venne aggregata alla divisione la 90\u00aa Legione CC.NN. d'assalto Legione CC.NN. d'assalto.\nAll'entrata in guerra dell'Italia nel secondo conflitto mondiale, la divisione, inquadrata nel XV Corpo d'armata la divisione \u00e8 stata impiegata nel 1940, dislocata in seconda schiera nei pressi di Ventimiglia sul fronte francese senza prendere parte attiva alle operazioni. Nel mese di marzo del 1941, la Divisione ricevette ordine di trasferimento in Sardegna destinata alla difesa mobile dell'isola. All fine del 1942, a causa dello sbarco alleato in Algeria e Tunisia, nel mese di novembre si spost\u00f2 in Corsica, alle dipendenze del VII Corpo d'armata, con compiti di presidio e difesa del territorio.\nA seguito dell'armistizio la divisione si oppose vittoriosamente contro le truppe tedesche stanziate nell'isola partecipando alle operazioni per la liberazione dell'isola dai tedeschi, combattendo, con i suoi reparti, dal 9 settembre al 4 ottobre, a Zonza, nella stretta di San Polo, a Quenza, Levie, Ponte Sorbolo e in Val di Golo.\nNel corso della seconda guerra mondiale al comando della divisione si sono avvicendati il Generale di Divisione Umberto Mondino (1 settembre 1939 - 20 febbraio 1942), il Generale di Divisione Nino Sozzani (21 febbraio - 2 novembre 1942), il Generale di Brigata Gioacchino Solinas (10 novembre 1942 - 3 agosto 1943) e il Generale di Brigata Clemente Primieri (7 agosto 1943 - agosto 1945).\nGruppo di combattimento \"Cremona\".\nTrasferita di nuovo in Sardegna, trasformata la 90\u00aa Legione in 321\u00ba reggimento fanteria \"Cremona\", dopo aver operato nella guerra di Liberazione inizialmente nell'isola, nel 1944, nuovamente ridotta a due reggimenti di fanteria ed uno d'artiglieria fece rientro sul continente inquadrando anche il 144\u00ba battaglione misto genio pionieri e trasmettitori, riarmata ed equipaggiata con materiale britannico, trasformandosi in gruppo di combattimento \"Cremona\", costituitosi ad Altavilla Irpina, agli ordini del Generale Clemente Primieri, con i reggimenti 21\u00ba e 22\u00ba fanteria e 7\u00ba artiglieria.\nIn linea dal 12 gennaio inquadrata nell'8\u00aa armata britannica a fianco di unit\u00e0 canadesi e una formazione partigiana, la 28\u00aa Brigata Garibaldi \"Mario Gordini\", essa stessa integrata negli organici con combattenti provenienti da disciolte formazioni partigiane, combattendo sul fronte del Po, liberando Torre di Primaro il 3 marzo 1945; nel corso dei combattimenti, iniziati il giorno precedente, le perdite del Gruppo furono di 13 morti e 98 feriti. Dopo aver forzato il torrente Senio e conquistato Alfonsine, il Gruppo, superato il fiume Santerno avanz\u00f2 verso nord liberando Adria, Cavarzere, Chioggia e Mestre, giungendo la sera del 25 aprile 1945 a Venezia. Su questo fronte si distinse per valore e audacia il capitano Luigi Giorgi, due volte decorato con la medaglia d'oro al valor militare. Le perdite subite nell'intera campagna ammontarono a 178 morti, 605 feriti, 80 dispersi.\nNell'Esercito Italiano.\nIl 15 ottobre 1945 la grande unit\u00e0 riassunse il nome di Divisione di fanteria \"Cremona\" con quartier generale a Torino, che, entrata a far parte dell'Esercito Italiano, venne schierata con tutti i suoi reparti in Piemonte e, nel periodo della guerra fredda, in caso di un ipotetico conflitto con il patto di Varsavia aveva il compito di proteggere la zone industriali di Torino e del Piemonte.\nIn seguito alla ristrutturazione della unit\u00e0 dell'Esercito Italiano, il 30 ottobre 1975, la grande unit\u00e0 venne riconfigurata in brigata motorizzata con la denominazione di Brigata motorizzata \"Cremona\". Riconfigurata all'inizio degli anni novanta in brigata meccanizzata con la denominazione di Brigata meccanizzata \"Cremona\" venne sciolta il 15 novembre del 1996 a seguito dell'emanazione del nuovo modello di difesa delle forze armate italiane dovuto allo scioglimento del patto di Varsavia.\nI suoi soldati caduti durante la seconda guerra mondiale sono sepolti nel cimitero della Camerlona a Ravenna."}
{"id": "3051954", "revid": "83531", "url": "https://it.wikipedia.org/wiki?curid=3051954", "title": "Caddie", "text": "Nello sport del golf il caddie o caddy (termine inglese), in italiano portabastoni, \u00e8 la persona incaricata di portare la sacca con i ferri di un giocatore, fornendogli inoltre consigli sulla strategia di gioco da seguire e supporto morale.\nRuolo.\nUn buon caddie conosce il percorso che si sta affrontando e le difficolt\u00e0 che presenta, nonch\u00e9 quale sia la strategia migliore per affrontarlo. Secondo le regole del golf, il caddie pu\u00f2 fornire consiglio al giocatore. Quest'ultimo \u00e8 responsabile del rispetto delle regole da parte del suo caddie, e pu\u00f2 quindi ricevere colpi di penalit\u00e0 nel caso il caddie infranga le regole. Ad un giocatore \u00e8 concesso avere solo un caddie alla volta (Regola 6-4). Il caddie di solito non \u00e8 dipendente del club golfistico ma un lavoratore autonomo e non percepisce alcun compenso direttamente dal club.\nMolti campioni della specialit\u00e0 hanno iniziato la propria carriera proprio svolgendo il ruolo di caddie.\nNel golf professionistico ogni giocatore retribuisce i propri caddie con una percentuale sui premi vinti, che pu\u00f2 raggiungere il 10%. Generalmente la somma \u00e8 del 5% quando il giocatore supera il taglio, del 7% per un piazzamento tra i primi 10 e del 10% in caso di vittoria. Il caddie inoltre di solito riceve un salario fisso in quanto la vincita di premi da parte del giocatore non pu\u00f2 essere ovviamente garantita.\nNel 1978 il vecchio termine Kaddie (con la K) viene sostituito dal termine Caddie (con la C)\nForecaddie.\nUn ruolo simile \u00e8 quello del forecaddie, che viene per\u00f2 generalmente impiegato dal comitato di gara. Egli \u00e8 una persona incaricata di indicare ai giocatori la presenza o posizione delle palle sul campo da gioco: questo ruolo risulta molto utile quando l'area di atterraggio delle palle non \u00e8 ben visibile ai giocatori. \nNella cultura di massa.\nAlcuni film sportivi sul golf, mettono in primo piano la figura del caddie, tra questi, uno lo cita anche nel titolo originale."}
{"id": "3051955", "revid": "219110", "url": "https://it.wikipedia.org/wiki?curid=3051955", "title": "Caddy (hardware)", "text": "Il caddy \u00e8 un supporto plastico nel quale era necessario inserire i CD nei primi lettori CD-ROM. Forniva ulteriore protezione al disco ma venne in seguito soppiantato dai lettori con cassetto apribile.\nLa custodia era dotata di una fessura per permettere la lettura dei dati, realizzata con uno sportello (di solito metallico) che si apriva all'inserimento, alla stregua dei Floppy disk da 3\u00bd pollici. Nella parte inferiore c'era un'altra feritoia per permettere la rotazione del disco.\nIl Commodore CDTV era dotato di questa tecnologia, secondo alcuni fu anche complice del suo scarso successo commerciale.\nIl Minidisc \u00e8 un esempio di supporto ottico con custodia integrata."}
{"id": "3051956", "revid": "309289", "url": "https://it.wikipedia.org/wiki?curid=3051956", "title": "Sal (fiume)", "text": "Il Sal (; nell'alto corso conosciuto come D\u017eurak-Sal) \u00e8 un fiume della Russia europea meridionale (oblast' di Rostov e Repubblica Autonoma della Calmucchia), affluente di sinistra del Don.\nNasce nel territorio della Calmucchia, dal versante occidentale della catena di rilievi collinari degli Ergeni non lontano dalla citt\u00e0 di \u0116lista. Scorre dapprima con direzione nordoccidentale poi, entrata nella oblast' di Rostov e toccato il centro di Remontnoe, assume direzione settentrionale; poco prima della confluenza dell'affluente Kara-Sal compie un'altra decisa svolta, dirigendo il suo corso verso ovest mantenendo questa direzione per alcune centinaia di chilometri prima della foce nel basso corso del Don. Ha una lunghezza di 798\u00a0km (776\u00a0km secondo il registro idrico statale); l'area del suo bacino \u00e8 di 21\u00a0300\u00a0km\u00b2.\nI principali affluenti del Sal sono il gi\u00e0 citato Kara-Sal dalla destra, Bol'\u0161oj Ga\u0161un, Bol'\u0161aja Kuberle e Malaja Kuberle dalla sinistra.\nIl Sal \u00e8 gelato, mediamente, da met\u00e0 dicembre a fine marzo; il periodo marzo-aprile vede le piene massime a livello annuo. Il fiume ha una portata media piuttosto bassa, a causa dell'aridit\u00e0 del clima delle zone attraversate."}
{"id": "3051957", "revid": "599013", "url": "https://it.wikipedia.org/wiki?curid=3051957", "title": "Paul Fogelberg", "text": "Biografia.\nNei campionati europei di scherma ha conquistato una medaglia di bronzo a Copenaghen nel 2004, nella gara di spada a squadre.\nPalmar\u00e8s.\nIn carriera ha conseguito i seguenti risultati:"}
{"id": "3051959", "revid": "729019", "url": "https://it.wikipedia.org/wiki?curid=3051959", "title": "63\u00aa Divisione fanteria &quot;Cirene&quot;", "text": "La 63\u00aa Divisione fanteria \"Cirene\" \u00e8 stata unit\u00e0 di fanteria del Regio Esercito durante la seconda guerra mondiale. In particolare era una divisione autotrasportabile tipo Africa Settentrionale, ovvero come le autotrasportabili metropolitane prevedeva la motorizzazione dell'artiglieria e dei supporti divisionali, ma con l'aggiunta di un battaglione di carri leggeri e l'eliminazione di ogni componente di animali da soma o da traino, vista la difficolt\u00e0 di approvvigionamento di acqua e foraggio in ambiente desertico.\nStoria.\nLa divisione trae origine dalla Brigata \"Liguria\", costituita a Genova il 1\u00ba marzo 1915 dal 157\u00ba dal 158\u00ba Reggimento fanteria, partecipando alla Prima guerra mondiale. Con il nuovo ordinamento del Regio Esercito in esecuzione della legge 11 marzo 1926, che prevedeva la costituzione delle brigate su tre reggimenti, il 30 settembre il Comando Brigata e il 157\u00ba Reggimento fanteria vennero sciolti e il 158\u00ba Reggimento fanteria assegnato alla XVIII Brigata di fanteria.\nIl 1\u00ba ottobre 1937, in Cirenaica, venne costituita la \"Divisione fanteria \"Cirene\" (63\u00aa)\", con il 157\u00ba e 158\u00ba Reggimento fanteria \"Liguria\" e il 45\u00ba Reggimento artiglieria.\nIl 10 giugno 1940, al momento dell'entrata in guerra dell'Italia nel secondo conflitto mondiale, la divisione \u00e8 alle dipendenze della 10\u00aa Armata dislocata a sud di Tobruch, nella zona di El-Adem, a difesa della via di comunicazione dell'interno libico; trasferita in agosto nella zona di Bardia-Sollum, il 13 settembre, prendendo parte alla prima offensiva italiana in Egitto, entrando in territorio egiziano spingendosi fino a Sidi el Barrani. In dicembre, all'inizio della controffensiva britannica, viene investita da massicce formazioni corazzate tanto che dall'11 al 14 dicembre \u00e8 costretta a ripiegare verso Sollum subendo gravi perdite. La situazione, dapprima ovunque contenuta, con il rinnovarsi degli attacchi diventa sempre pi\u00f9 precaria a causa dell'intenso bombardamento aereo e ad ulteriori attacchi. Con la ritirata verso Sollum, la divisione si sistema prima a difesa nella zona di Mrega, poi entro la cinta fortificata di Bardia, ma l'azione di logoramento iniziata dai britannici a met\u00e0 dicembre non ha soste e prosegue sempre pi\u00f9 intensa e la grande unit\u00e0 viene sottoposta a continua e sempre pi\u00f9 violenta pressione. L'insostenibile preponderanza dell'attacco costringe i reparti a porre fine ad ogni resistenza e il 5 gennaio 1941 la divisione \"Cirene\" viene considerata sciolta per eventi bellici presso Bardia.\nBibliografia.\nGeorge F.Nafziger \"Italian Order of Battle: An organizational history of the Italian Army in World War II\" (3 vol)"}
{"id": "3051962", "revid": "599013", "url": "https://it.wikipedia.org/wiki?curid=3051962", "title": "Ever Palacios", "text": "Si \u00e8 ritirato nel 2011, a 42 anni di et\u00e0."}
{"id": "3051964", "revid": "124742145", "url": "https://it.wikipedia.org/wiki?curid=3051964", "title": "24\u00aa Divisione fanteria &quot;Pinerolo&quot;", "text": "La 24\u00aa Divisione fanteria \"Pinerolo\" fu una grande unit\u00e0 di fanteria del Regio Esercito durante la seconda guerra mondiale.\nStoria.\nLa Brigata \"Pinerolo\" \u00e8 stata costituita il 13 novembre 1821 sui reggimenti 1\u00ba e 2\u00ba, che dal 1839 hanno cambiato nome rispettivamente in 13\u00ba Reggimento fanteria \"Pinerolo\" e 14\u00ba Reggimento fanteria \"Pinerolo\".\nIn origine la Brigata \u00e8 in vita dal 1815 col nome \"Saluzzo\", formata su due battaglioni, di cui uno era l'erede del Reggimento \"Savoiardo\" formato nel 1672. Sciolta come tutte le altre brigate nel 1871, la \"Pinerolo\" \u00e8 stata ricostruita nel 1881 sempre sui reggimenti 13\u00ba e 14\u00ba.\nDopo la fine della prima guerra mondiale la Brigata \"Pinerolo\" venne trasferita in Abruzzo, nella citt\u00e0 di Chieti.\nCon la legge \"11 marzo 1926\" sull'ordinamento dell'Esercito Italiano si stabilisce anche l'abolizione dei nomi per le brigate, e cos\u00ec cambia nome in XXIV Brigata fanteria con all'interno anche il 255\u00ba Reggimento \"Arezzo\". Cos\u00ec la brigata e il 18\u00ba Reggimento artiglieria passano sotto il comando della 24\u00aa Divisione territoriale di Chieti. Questa unit\u00e0 modifica il proprio nome nel 1934 in 24\u00aa Divisione fanteria \"Gran Sasso\", nome che viene esteso anche alla brigata.\nNel 1935 la \"Divisione \"Gran Sasso\"\" venne inviata in Colonia eritrea, dove prese parte alla guerra d'Etiopia alle dipendenze della II Corpo d'armata del generale Pietro Maravigna. La grande unit\u00e0 oper\u00f2 nel Tigrai e tra il 29 febbraio ed il 3 marzo 1936 prese parte alla battaglia dello Scir\u00e8.\nNel 1939, assieme ai reggimenti fanteria 13\u00ba e 14\u00ba e a 18\u00ba artiglieria, si forma la \"24\u00aa Divisione fanteria \"Pinerolo\"\", su base binaria.\nNel 1940 la \"Pinerolo\" dopo processo motorizzato transformare suoi nome 24\u00aa Divisione fanteria motorizzata \"Pinerolo\" viene inquadrata nel I Corpo d'armata e schierato sull'arco alpino occidentale; durante la battaglia delle Alpi Occidentali la grande unit\u00e0 rimane in riserva nel settore Moncenisio-Bardonecchia.\nLa divisione viene inviata in Albania nel gennaio 1941 per rinforzare le posizioni italiane, minacciate dalla controffensiva greca. Il 18 gennaio la divisione era a Berat e si schier\u00f2 in prima linea presso K\u00eblcyr\u00eb. Nel mese successivo fu impegnata in scontri per la difesa di Tepelen\u00eb. Dal 29 gennaio al 12 febbraio l'unit\u00e0 fu impegnata ininterrottamente in combattimenti nella zona di Bubesi. La divisione prese parte all'offensiva di primavera del 9 marzo: nonostante il terreno difficile e la forte presenza nemica, la divisione raggiunse l'obiettivo assegnatole con occupando la regione del Cresciovs. L'8 aprile l'unit\u00e0 ricevette l'ordine di prendere parte alle operazioni contro Ocrida, in Macedonia, durante l'invasione tedesca della Jugoslavia.\nNel giugno 1941 la divisione fu trasferita a Larissa, in Tessaglia, come forza di occupazione e per debellare la resistenza greca. Il 16 febbraio del 1943 un attacco partigiano contro un convoglio italiano provoc\u00f2 la morte di nove militi, l'unit\u00e0 sotto il comando del generale Cesare Benelli si rese colpevole della strage di Domenikon, nella quale furono fucilati per rappresaglia 150 civili.\nL'attivit\u00e0 antipartigiana continu\u00f2 fino all'armistizio di Cassibile dell'8 settembre 1943. Nella confusione degli alti comandi, la \"Pinerolo\" fu l'unica divisione italiana di stanza sulla Grecia continentale a rifiutare di consegnare le armi ai tedeschi. Mentre le divisioni \"Piemonte\", \"Forli\", \"Modena\" e \"Casale\" si arrendevano, la \"Pinerolo\" difese Larissa dagli attacchi tedeschi, per poi ritirarsi sulla catena montuosa del Pindo, dove l'11 settembre 1943, a Pertula, si aggreg\u00f2 all'Esercito popolare greco di liberazione nella lotta contro i nazisti, non senza diffidenze. I partigiani greci disarmarono i militari italiani e li internarono in campi, pochi riuscirino a guadagnarsi la fiducia degli antifacisti greci, partecipando attivamente nella resistenza. I reduci dell'unit\u00e0 furono rimpatriati nel 1945.\nNel dopoguerra, l'Esercito italiano ricostitu\u00ec la \"Divisione fanteria \"Pinerolo\"\" il 15 aprile 1952. Il 1\u00ba settembre 1962, nell'ambito del riordino della forza armata, venne ridotta a brigata, tuttora attiva come Brigata meccanizzata \"Pinerolo\".\nC.R.O.W.C.A.S.S..\nI nomi dei seguenti 5 appartenenti alla divisione Pinerolo figurano nell'elenco CROWCASS compilato dagli Alleati anglo-americani (Central Registry of War Criminals and Security Suspects) (1947) delle persone ricercate dalla Grecia per crimini di guerra :\n\"BENELLI Cesare\" - (C.R. File Number) \"300174\" - (Rank, Occupation, Unit, Place and Date of Crime) \"Lt. Col., \"Pinerolo\" Div., C.C. Larissa Andarea 41-43\" - (Reason wanted) \"Murder \" - (Wanted by) \"Grc.\"\n\"DEL GIUDICE - 300613 - Col., Maj-Gen., Commander of the Pinerolo-Div., Town-Mayor of Kastoria, officer commanding Occupation Army, Kastoria, Nestorion, Argos, Orestikon (Grc.) 42-43 - Murder - Grc.\"\n\"FESTI Antonio - 300249 - Major, Commanding a Bn., Blackshirts, Pinerolo-Div., Elassona Area, Domenika, Livadia, 1.10.42-16.2.43 - Murder - Grc.\"\n\"INFANTE Adolfo - 305195 - Lt. Gen., Commander, \"Pinerolo\"-Div., Almiros, Thessaly (Grc.) 15.8.-18.8.43 - Misc. Crimes - Grc.\"\n\"VALI Antonio - 305340 - Major, Commanding Officer, 120 Bn. of Blackshirts quartered at Elassona, Pinerolo Div., Elassona Area (Grc.) 42-43 - Misc. Crimes - Grc.\""}
{"id": "3051968", "revid": "599013", "url": "https://it.wikipedia.org/wiki?curid=3051968", "title": "Andrzej Witkowski", "text": "Biografia.\nNei campionati europei di scherma ha conquistato una medaglia d'argento, nel fioretto a squadre, ed una medaglia di bronzo, nel fioretto individuale, a Copenaghen nel 2004.\nPalmar\u00e8s.\nIn carriera ha conseguito i seguenti risultati:"}
{"id": "3051970", "revid": "1452073", "url": "https://it.wikipedia.org/wiki?curid=3051970", "title": "Kurtis Stryker", "text": "Kurtis Stryker \u00e8 un personaggio della serie videoludica \"Mortal Kombat\". \u00c8 apparso per la prima volta in \"Mortal Kombat 3\".\nStoria.\nPrima linea temporale.\nQuando la porta del Mondo esterno (Outworld) si apre su una grande citt\u00e0 del Nord America, il panico e il caos si diffondono incontrollati. Kurtis Stryker \u00e8 a capo di una brigata antisommossa quando Shao Kahn comincia a catturare anime: il vigilante si trova a essere l'unico sopravvissuto di una citt\u00e0 una volta popolata da milioni di persone; decide quindi di unirsi ai rappresentanti della Terra nel torneo indetto nel reame terrestre, dopo essere stato scortato da Raiden nel punto d'incontro dei vari guerrieri. Non ci \u00e8 dato sapere se sia morto o sopravvissuto durante il torneo, ma torner\u00e0 in \"Mortal Kombat Armageddon\" per affiancare i guerrieri della terra.\nNel suo finale, Stryker uccide Blaze, e viene perci\u00f2 trasformato dagli Dei Anziani in vigilante di tutti i reami, che lo riconoscono come Vigilante Supremo; in realt\u00e0, perisce insieme con tutti gli altri guerrieri, eccetto Liu Kang (come spirito), Shinnok (reale), Taven e Shao Kahn.\nSeconda linea temporale.\nIn \"Mortal Kombat IX\" Stryker \u00e8 il protagonista del capitolo 12 della modalit\u00e0 Storia. Lui e Kabal, il suo compagno di squadra, fanno parte di una squadra antisommossa della polizia. Mentre osservano l'invasione di Shao Kahn dall'alto di un grattacielo vengono attaccati da Reptile, ma lo sconfiggono agevolmente; vengono successivamente sfidati da Mileena, ma Raiden giunge in loro aiuto e la mette fuori combattimento; Stryker e Kabal affrontano subito dopo lo shokan Kintaro: durante il combattimento Kabal rimane ustionato gravemente ma, mentre Stryker si accinge a chiamare la Mdevac per soccorrerlo, viene attaccato e spinto nei sotterranei della citt\u00e0 da Ermac; sconfitto il ninja, Kurtis incontra Nightwolf, che lo informa di essere un alleato di Raiden e gli chiede di unirsi al gruppo dei guerrieri terrestri.\nStryker e Kabal diventano cos\u00ec alleati di Raiden; perdono per\u00f2 la vita per mano di Sindel, che attacca il gruppo di terrestri approfittando dell'assenza di Raiden e Liu Kang (i due guerrieri avevano abbandonato momentaneamente il gruppo per presentarsi al cospetto degli Dei Anziani). Stryker e Kabal vengono poi resuscitati da Quan Chi come anime corrotte nel Netherrealm,chiamate revenant.\nIn \"Mortal Kombat X\" Stryker serve Quan Chi come zombi (\"revenant)\" compare nel 1 capitolo della modalit\u00e0 storia poi nel capitolo 8 ma compare come cameo e non come personaggio giocabile."}
{"id": "3051972", "revid": "122753621", "url": "https://it.wikipedia.org/wiki?curid=3051972", "title": "Jenner", "text": ""}
{"id": "3051974", "revid": "599013", "url": "https://it.wikipedia.org/wiki?curid=3051974", "title": "Maciej Tomczak", "text": "Biografia.\nNei campionati europei di scherma ha conquistato una medaglia d'argento a Copenaghen nel 2004, nella gara di sciabola a squadre.\nPalmar\u00e8s.\nIn carriera ha conseguito i seguenti risultati:"}
{"id": "3051976", "revid": "767487", "url": "https://it.wikipedia.org/wiki?curid=3051976", "title": "Camp Slaughter", "text": "Camp Slaughter, originariamente pubblicato come Camp Daze, \u00e8 un film horror del 2005 a basso budget, distribuito da Lightning Home Entertainment Productions e Screamkings Production. \u00c8 stato diretto da Alex Pucci interpretato da Kyle Lupo, Matt Dallas, Eric McIntire, Jon Fleming, e Betania Taylor.\nTrama.\nUn gruppo di ragazzi si ferma durante la guida su una strada forestale. Dopo una notte inquietante da soli nei boschi, si imbattono in Camp Hiawatha pieno di adolescenti apparentemente felici. Tuttavia, i ragazzi e lo stesso campo sono stranamente intrappolati nel 1981. I vestiti, la musica, i capelli, e gli atteggiamenti sono 24 anni indietro nel tempo. I campeggiatori sono costretti a rivivere lo stesso giorno e la notte pi\u00f9 e pi\u00f9 volte. I ragazzi del tempo attuale cercano di capire e di aiutare i ragazzi del 1981 a liberarsi della maledizione e cominciano a lavorare insieme per conoscere i diversi mondi da cui provengono e per capire cosa bisogna fare per sopravvivere."}
{"id": "3051977", "revid": "547034", "url": "https://it.wikipedia.org/wiki?curid=3051977", "title": "Fed Cup 1997 World Group I", "text": "Il World Group I \u00e8 il pi\u00f9 alto livello della Fed Cup 1997."}
{"id": "3051979", "revid": "287204", "url": "https://it.wikipedia.org/wiki?curid=3051979", "title": "Cargolux Italia", "text": ""}
{"id": "3051980", "revid": "859666", "url": "https://it.wikipedia.org/wiki?curid=3051980", "title": "Kami Imai", "text": ""}
{"id": "3051983", "revid": "37401", "url": "https://it.wikipedia.org/wiki?curid=3051983", "title": "Melukhkha", "text": "Melukhkha (talvolta trascritto Melu\u1e2b\u1e2ba, ma anche Melulha o Melukha) \u00e8 un termine sumero che indicava un paese straniero con cui l'impero accadico di Sargon commerciava via mare (fine del III millennio a.C.). \n pensano si trattasse dell'attuale Eritrea, ma la maggior parte segue l'opinione di Asko Parpola e del fratello Simo, che ritengono si tratti della civilt\u00e0 proto-indiana di Harappa. Infatti, pesi e sigilli sumeri sono stati rinvenuti negli scavi tanto di Harappa quanto di Mohenjo-daro (ed un sistema di conversione delle rispettive unit\u00e0 di misura: decimale per i vallindi e sessagesimale per gli accadici). Non sono stati comunque rinvenuti testi bilingui, il che avrebbe permesso la traduzione della misteriosa lingua vallinda.\nIn alcuni testi neo-assiri, che documentano i successi del re assiro Assurbanipal, il termine indica la Nubia."}
{"id": "3051985", "revid": "547034", "url": "https://it.wikipedia.org/wiki?curid=3051985", "title": "Fed Cup 1997 World Group I Play-offs", "text": "I World Group Play-offs 1997 sono i principali play-off della Fed Cup 1997. Ad essi partecipano le 4 squadre sconfitte nel primo turno del World Group e le 4 squadre vincitrici del World Group II incrociandosi in scontri ad eliminazione diretta. Le 4 squadre vincenti i play-offs avranno il diritto a partecipare al World Group dell'anno successivo e lottare quindi per la conquista della Fed Cup 1998, mentre le perdenti retrocedono nel World Group II."}
{"id": "3051986", "revid": "1305772", "url": "https://it.wikipedia.org/wiki?curid=3051986", "title": "The Wicked Lady", "text": ""}
{"id": "3051988", "revid": "729019", "url": "https://it.wikipedia.org/wiki?curid=3051988", "title": "Soundtracks", "text": ""}
{"id": "3051989", "revid": "56620", "url": "https://it.wikipedia.org/wiki?curid=3051989", "title": "Cronometri, clessidre, calendari e altri tentativi di trattenere il tempo", "text": "Cronometri, clessidre, calendari e altri tentativi di trattenere il tempo ( \"The Terrible Truth About Time\", 2002) \u00e8 un libro di divulgazione scientifica per ragazzi dello scrittore britannico Nick Arnold. In Italia \u00e8 stato pubblicato nel 2008 da Salani.\nAppartiene alla serie \"Horrible Science\" (pubblicata in Italia col nome di \"Brutte scienze\"), una collana di grande successo internazionale, quasi completamente costituita da opere di Arnold, che tratta argomenti scientifici in modo umoristico facendo in particolare leva sul gusto dell'orrido e del bizzarro.\n\"Cronometri, clessidre, calendari e altri tentativi di trattenere il tempo\" affronta un insieme di argomenti eterogenei relativi al tempo, spaziando dalla teoria della relativit\u00e0 agli strumenti di misurazione del tempo, dai viaggi nel tempo alla storia del calendario. Come per gli altri libri della serie, le illustrazioni sono di Tony De Saulles.\nIl volume \u00e8 considerato uno dei migliori della serie. Nel 2003 \u00e8 stato fra i candidati alla vittoria del Premio Aventis della Royal Society."}
{"id": "3051990", "revid": "71814", "url": "https://it.wikipedia.org/wiki?curid=3051990", "title": "Attestato", "text": ""}
{"id": "3051991", "revid": "92723", "url": "https://it.wikipedia.org/wiki?curid=3051991", "title": "Giuseppe Alongi (schermidore)", "text": "Biografia.\nLe prime vittorie nel fioretto arrivano gi\u00e0 nelle gare giovanili e cadetti, in ambito europeo e mondiale, a cui segue la conquista di una medaglia di bronzo ai campionati europei di scherma a Copenaghen nel 2004, nel fioretto a squadre. Nelle stagioni sportive dal 2002 al 2008 \u00e8 inserito in pianta stabile nella squadra nazionale italiana di fioretto.\nInizia la sua carriera magistrale nel 2008 come membro di staff presso un'importante societ\u00e0 schermistica lombardia, si diploma Maestro di Scherma alle tre armi presso l'Accademia Nazionale di Scherma nel 2013 e l'anno successivo fonda il Club Scherma Leonessa, presso cui \u00e8 attualmente maestro e direttore tecnico.\n\u00c8 stato vicepresidente del comitato provinciale C.S.E.N. di Brescia dal 2009 al 2012, responsabile del coordinamento nazionale A.S.I. settore scherma dal 2013 al 2017 ed \u00e8 attualmente vicepresidente del comitato provinciale A.S.I. di Brescia.\nDal 2019 \u00e8 collaboratore della squadra nazionale australiana di fioretto maschile e femminile come tecnico e accompagnatore in diverse tappe del circuito di coppa del mondo assoluti.\nPalmar\u00e8s.\nAltri risultati.\nCampionati mondiali giovanili\nCampionati italiani giovanili\nCampionati italiani cadetti"}
{"id": "3051993", "revid": "767487", "url": "https://it.wikipedia.org/wiki?curid=3051993", "title": "Fed Cup 1997 World Group II", "text": "Il World Group II 1997 \u00e8 il secondo livello di competizione della Fed Cup 1997, impropriamente detto \"serie B\". I vincitori dei 4 confronti avanzano ai World Group Play-offs, mentre i perdenti si giocano la permanenza nel World Group II nei World Group II Play-offs."}
{"id": "3051995", "revid": "71814", "url": "https://it.wikipedia.org/wiki?curid=3051995", "title": "Attestazione", "text": ""}
{"id": "3051996", "revid": "494555", "url": "https://it.wikipedia.org/wiki?curid=3051996", "title": "Sistema neurovegetativo", "text": ""}
{"id": "3051997", "revid": "33689", "url": "https://it.wikipedia.org/wiki?curid=3051997", "title": "Mirchi ka salan", "text": "Il Mirchi ka salan \u00e8 un popolare tipo di curry a base di peperoncino e noccioline, originario della citt\u00e0 indiana di Hyderabad e servito comunemente come accompagnamento al riso Biryani o pi\u00f9 nello specifico nella sua variante locale Hyderabadi Biryani.\nPreparazione.\nLa salsa viene preparata bollendo i peperoncini per ridurne l'asprezza, poi vengono fritti assieme alle arachidi, sesamo, cocco grattugiato, semi di cumino, zenzero, pasta d'aglio, foglie di alloro, curcuma per la colorazione giallastra e succo di tamarindo. Il tutto viene poi passato in un macinacaff\u00e8 per renderlo cremoso."}
{"id": "3051999", "revid": "767487", "url": "https://it.wikipedia.org/wiki?curid=3051999", "title": "Fed Cup 1997 World Group II Play-offs", "text": "I World Group II Play-offs 1997 sono il terzo livello di competizione della Fed Cup 1997.\nLe 4 squadre sconfitte nel World Group II disputano i play-off contro le 4 squadre qualificate dai rispettivi gruppi zonali. Le vincitrici saranno incluse nel World Group II della prossima edizione, le sconfitte vengono retrocesse nei gruppi zonali."}
{"id": "3052005", "revid": "484362", "url": "https://it.wikipedia.org/wiki?curid=3052005", "title": "Jehlum", "text": ""}
{"id": "3052008", "revid": "352448", "url": "https://it.wikipedia.org/wiki?curid=3052008", "title": "Jaufre de Foixa", "text": ""}
{"id": "3052011", "revid": "287204", "url": "https://it.wikipedia.org/wiki?curid=3052011", "title": "Squadrone bianco", "text": "Squadrone bianco \u00e8 un saggio storico di Domenico Quirico sulle truppe coloniali italiane. Nel libro viene illustrata la nascita delle prime truppe in Eritrea all'epoca dello sbarco italiano del 5 febbraio 1885 a Massaua; gli italiani che andranno a sostituire l'occupazione turca, inizieranno poi l'arruolamento dei battaglioni di \u00e0scari che parteciperanno alla conquista dell'interno e poi alla guerra coloniale con l'Etiopia sfociata nel disastro di Adua.\nVengono descritti anche gli altri corpi coloniali, dai dubat somali ai meharisti libici, che verranno coinvolti nelle campagne di \"pacificazione\" della Libia e della Somalia. Poi i capitoli della crescente tensione con l'Impero d'Etiopia e la partecipazione delle truppe coloniali alla marcia verso Addis Abeba, lo scoppio della seconda guerra mondiale e la resistenza senza speranza alle forze meccanizzate del Commonwealth contro le quali comunque riusciranno a vincere un'ultima battaglia a Cheren."}
{"id": "3052012", "revid": "599013", "url": "https://it.wikipedia.org/wiki?curid=3052012", "title": "Fed Cup 1996 World Group I", "text": "Il World Group I \u00e8 il pi\u00f9 alto livello della Fed Cup 1996."}
{"id": "3052013", "revid": "484362", "url": "https://it.wikipedia.org/wiki?curid=3052013", "title": "Jehlum (citt\u00e0)", "text": ""}
{"id": "3052016", "revid": "1869172", "url": "https://it.wikipedia.org/wiki?curid=3052016", "title": "Admiral Group", "text": "Admiral Group plc () \u00e8 un gruppo assicurativo che ha il suo quartier generale a Cardiff, in Galles. Quotato alla Borsa di Londra, \u00e8 uno dei componenti dell'indice FTSE 100.\nStoria.\nLa societ\u00e0 \u00e8 stata fondata nel 1991 da Henry Engelhardt, come ramo del Brockbank Group, prendendo il nome di \"Admiral Insurance\". Basandosi sul principio della focalizzazione su marchi secondo i target e proponendo prezzi pi\u00f9 bassi grazie anche alla vendita diretta tramite telefono, Engelhardt scelse l'assicurazione auto come mercato iniziale.\nAttratto a Cardiff da una sovvenzione da un milione di sterline da parte dell'Agenzia per lo sviluppo del Galles, Admiral ha iniziato a vendere polizze via telefono nel 1993 e via internet nel 1995.\nNel 2002 \u00e8 stato lanciato Confused.com, il primo di sito di comparazione di polizze auto del Regno Unito.\nMarchi.\nAdmiral Group \u00e8 presente sui mercati con vari marchi, specializzati a seconda del target a cui si rivolgono:\nUn'importante realt\u00e0 del Gruppo \u00e8 Confused.com, che si occupa di confronto di polizze assicurative on line. Confused.com \u00e8 stato il primo sito di comparazione prezzi assicurazioni nel Regno Unito ed \u00e8 subito diventato un grande successo, creando di fatto il mercato del comparatore di assicurazioni, perch\u00e9 semplificava il processo di ricerca e confronto di un'assicurazione per l'auto.\nNel 2009 \u00e8 stato lanciato in Spagna un comparatore prezzi per l'assicurazione auto con il nome di Rastreator.com. Nel 2010 \u00e8 arrivato il momento della Francia con LeLynx.fr.\nAltre sedi.\nOltre alla sede di Cardiff, Admiral Group opera da varie altre sedi, fra cui:"}
{"id": "3052017", "revid": "767487", "url": "https://it.wikipedia.org/wiki?curid=3052017", "title": "Fed Cup 1996 World Group I Play-offs", "text": "I World Group Play-offs 1996 sono i principali play-off della Fed Cup 1996. Ad essi partecipano le 4 squadre sconfitte nel primo turno del World Group e le 4 squadre vincitrici del World Group II incrociandosi in scontri ad eliminazione diretta. Le 4 squadre vincenti i play-offs avranno il diritto a partecipare al World Group dell'anno successivo e lottare quindi per la conquista della Fed Cup 1997, mentre le perdenti retrocedono nel World Group II."}
{"id": "3052018", "revid": "2108263", "url": "https://it.wikipedia.org/wiki?curid=3052018", "title": "Xianfeng", "text": "Biografia.\nI primi anni.\nYizhu nacque nel 1831 nel Vecchio Palazzo Estivo imperiale, a 8\u00a0km a nord-est dalle mura di Pechino, quarto figlio dell'Imperatore Daoguang. Sua madre era la concubina imperiale Quan, del clan Manch\u00f9 di Niuhuru; divenne imperatrice nel 1834, meglio nota poi col nome di Xiao Quan Cheng (\u5b5d\u5168\u6210\u7687\u540e).\nPrescelto come principe ereditario durante gli ultimi anni di regno di Daoguang, Yizhu era particolarmente rinomato in Cina per la sua passione per la letteratura e le qualit\u00e0 amministrative di gran lunga migliori dei suoi fratelli. Ascese al trono nel 1850 all'et\u00e0 di 19 anni. La situazione dello Stato in quel momento storico non era delle migliori, soprattutto per le sempre maggiori ingerenze degli europei in Asia, ma questa situazione non si riflett\u00e9 nel nome che scelse per ascendere al trono, Xianfeng (\u54b8\u4e30/\u54b8\u8c50), che significava \"Prosperit\u00e0 Universale\". La Rivolta dei Taiping scoppi\u00f2 infatti nel 1851 e port\u00f2 alla sollevazione di molte provincie cinesi ma fin da principio Xianfeng si dimostr\u00f2 energico, inviando molti mandarini come Zeng Guofan e personalit\u00e0 di spicco per l'epoca, come il generale mongolo Senggelinqin, a sopprimere violentemente la rivolta con successi ad ogni modo limitati. Gran parte di queste ribellioni scoppiarono per questioni religiose di confronti tra confuciani e musulmani.\nL'imperialismo occidentale.\nLa politica imperialista di molte potenze europee, aveva portato a influenza colonialiste anche in Asia, e la Cina non venne risparmiata. La debolezza intrinseca all'Impero cinese, attirava del resto molti conquistatori (soprattutto inglesi e francesi) a provocare lo scoppio di molte rivolte, soprattutto nell'area costiera presso Tientsin, nel tentativo poi di negoziare la pace con l'Imperatore. Xianfeng, sotto l'influenza della concubina Yi (\u61ff\u8cb4\u5983, poi potentissima imperatrice consorte col nome di Cixi), confid\u00f2 pienamente nella superiorit\u00e0 cinese e non accett\u00f2 mai le richieste dei coloni. Deleg\u00f2 pertanto Yixin, principe Gong alla definizione di molti dei negoziati che per\u00f2 non risolsero le controversie. Il 18 ottobre 1860 le potenze occidentali attaccarono la Cina e bruciarono sia la residenza imperiale estiva di Q\u012bngy\u012b Yu\u00e1n (\u6e05\u6f2a\u56ed/\u6e05\u6f2a\u5712) che il vecchio palazzo estivo di Yu\u00e1nm\u00edng Yu\u00e1n (\u5706\u660e\u56ed/\u5713\u660e\u5712).\nA questo punto i negoziati si dimostrarono necessari, ma l'Imperatore Xianfeng prefer\u00ec spostarsi assieme alla corte nel palazzo imperiale a nord di Jehol. Ammalatosi gravemente, Xianfeng perse gran parte della propria abilit\u00e0 di governo e non fu nei fatti in grado di reggere le redini del governo.\nLa fine.\nXianfeng mor\u00ec il 22 agosto 1861 nella residenza estiva (\u884c\u5bae \"xinggong\") di Jehol, a 230 chilometri a nord-est di Pechino. A lui successe il figlio Tongzhi che aveva appena 6 anni e che venne dapprima guidato da Sushun e dal suo gruppo; successivamente pass\u00f2 sotto la tutela dell'imperatrice Cixi.\nFigli.\nXianfeng aveva ad ogni modo uno spiccato appetito sessuale ed era amante del teatro e dell'alcol divenendo anche molto violento durante lo stato di ubriachezza. Era riconosciuto come un grande fumatore di oppio."}
{"id": "3052022", "revid": "228587", "url": "https://it.wikipedia.org/wiki?curid=3052022", "title": "Fed Cup 1996 World Group II", "text": "Il World Group II 1996 \u00e8 il secondo livello di competizione della Fed Cup 1996, impropriamente detto \"serie B\". I vincitori dei 4 confronti avanzano ai World Group Play-offs, mentre i perdenti si giocano la permanenza nel World Group II nei World Group II Play-offs."}
{"id": "3052025", "revid": "144796", "url": "https://it.wikipedia.org/wiki?curid=3052025", "title": "Xianfeng (imperatore Qing)", "text": ""}
{"id": "3052026", "revid": "767487", "url": "https://it.wikipedia.org/wiki?curid=3052026", "title": "Sunrise Township", "text": "Sunrise Township \u00e8 una township della Chisago County, in Minnesota, Stati Uniti.\nLa sua popolazione secondo il censimento dell'anno 2000 \u00e8 di 1.594 abitanti.\nLa localit\u00e0 - situata a nord di Minneapolis e St. Paul e a breve distanza dal confine di stato con il Wisconsin - ha dato i natali all'attore cinematografico interprete di numerosi western e film bellici Richard Widmark."}
{"id": "3052027", "revid": "228587", "url": "https://it.wikipedia.org/wiki?curid=3052027", "title": "Fed Cup 1996 World Group II Play-offs", "text": "I World Group II Play-offs 1996 sono il terzo livello di competizione della Fed Cup 1996.\nLe 4 squadre sconfitte nel World Group II disputano i play-off contro le 4 squadre qualificate dai rispettivi gruppi zonali. Le vincitrici saranno incluse nel World Group II della prossima edizione, le sconfitte vengono retrocesse nei gruppi zonali."}
{"id": "3052028", "revid": "599013", "url": "https://it.wikipedia.org/wiki?curid=3052028", "title": "Dorota \u015awieniewicz", "text": "Carriera.\nClub.\nLa carriera di Dorota \u015awieniewicz inizia nel 1988 nel . Nella stagione 1993-94 esordisce nella massima divisione polacca con il , con cui, in quattro annate di permanenza, vince lo scudetto 1995-96.\nNella stagione 1997-98 viene ingaggiata dal club italiano della , in Serie A1: resta legata alla squadra umbra per nove annate, conquistando tre Coppe Italia, la Coppa delle Coppe 1999-00, due scudetti, la 2004-05, dove ottiene il riconoscimento di MVP, la Champions League 2005-06 e la Coppa di Lega 2006.\nDopo un periodo d'inattivit\u00e0 per gravidanza, torna in campo nella stagione 2007-08 vestendo la maglia dell', nella Superliga Femenina de Voleibol spagnola. Ritorna in Italia per il campionato 2008-09, quasta volta al : tuttavia, a causa dei problemi finanziari della squadra, ritorna in patria a met\u00e0 annata, nuovamente al BKS, in Liga Siatk\u00f3wki Kobiet, dove resta fino al termine della stagione 2009-10, conquistando lo scudetto 2009-10.\nNella stagione 2010-11 si accasa al , che dall'annata successiva prender\u00e0 il nome di , sempre in Liga Siatk\u00f3wki Kobiet: nel febbraio 2012, a seguito delle difficolt\u00e0 finanziarie del club, rescinde il contratto con la squadra di Sopot e annuncia il suo ritiro dall'attivit\u00e0 agonistica.\nNazionale.\nOttiene le prime convocazioni nella nazionale polacca nel 1991, con cui partecipa alle edizioni 1991, 1995, 1997 e 1999 del campionato europeo, chiuse rispettivamente al decimo, nono, ottavo e sesto posto. Con l'arrivo sulla pachina di Zbigniew Krzy\u017canowski, la giocatrice lascia la nazionale in quanto il nuovo allenatore la voleva come libero. Rientra nel 2003 conquistando, nello stesso anno, la medaglia d'oro al campionato europeo, bissata anche nell'edizione successiva, quando viene premiata sia come miglior realizzatrice che come miglior giocatrice. Ottiene le ultime convocazioni nel 2009, venendo inserita nelle lista delle partecipanti al campionato europeo, senza per\u00f2 essere tra le quattordici giocatrici convocate per la fase finale: ha ottenuto un totale di 325 presenze."}
{"id": "3052036", "revid": "179980", "url": "https://it.wikipedia.org/wiki?curid=3052036", "title": "Freddy Bareiro", "text": ""}
{"id": "3052041", "revid": "767487", "url": "https://it.wikipedia.org/wiki?curid=3052041", "title": "Fed Cup 1996 Zona Americana", "text": "La Zona Americana (\"Americas Zone\") \u00e8 una delle 3 divisioni zonali nell'ambito della Fed Cup 1996. Essa \u00e8 a sua volta suddivisa in due gruppi (\"Group I, Group II\") formati rispettivamente da squadre inserite in tali gruppi in base ai risultati ottenuti l'anno precedente.\nGruppo I.\nLe sette squadre sono state divise in due gironi, un girone di quattro squadre (Pool A) e (Pool B). I vincitori di ciascun pool giocano tra loro per accedere ai play-off e il vincitore passa al World Group II Play-off. Le nazioni classificate al terzo posto in ciascun girone giocano tra loro per non retrocedere al Gruppo II. La nazione classificata al quarto posto nel Pool A \u00e8 retrocessa al Gruppo II."}
{"id": "3052043", "revid": "125750860", "url": "https://it.wikipedia.org/wiki?curid=3052043", "title": "Niente paura (film)", "text": "Niente paura \u00e8 un film del 2010 diretto da Piergiorgio Gay.\nTrama.\nLa pellicola ripercorre, attraversando la lettura degli articoli della prima parte della Costituzione italiana e le testimonianze e le opinioni di personaggi noti, i fatti della storia recente dell'Italia, dalle Bombe del '92 e '93 al caso Eluana Englaro, dalla Strage di Bologna alle vittorie e alle imprese della Nazionale italiana di calcio e di Giovanni Soldini. Intervengono con idee e riflessioni Stefano Rodot\u00e0, Umberto Veronesi, Margherita Hack, Fabio Volo, Paolo Rossi (attore) e Javier Zanetti, oltre che una serie di persone meno note al grande pubblico. Vengono inoltre riproposte immagini ed interviste del Presidente Sandro Pertini, di Giovanni Falcone e di Antonino Caponnetto.\nLe canzoni e i pensieri di Luciano Ligabue intermezzano i vari spezzoni del film.\nNiente paura \u00e8 un documentario che ripercorre alcuni dei principali avvenimenti che hanno riguardato l'Italia negli ultimi trent'anni, portandone in primo piano la dimensione sociopolitica e facendo meditare sulla trasformazione dei valori legati all'identit\u00e0 del nostro paese.\nPassando in rassegna gli eventi storici attraverso la loro interpretazione si assemblano materiali diversi all'interno della propria struttura: alle immagini di repertorio (come dalla strage alla stazione di Bologna alla caduta del Muro di Berlino, dall'uccisione di Falcone e Borsellino alla lotta contro le mafie, dalla vittoria italiana ai mondiali di calcio del 1982 e del 2006 al G8) vengono affiancate le interviste a cittadini comuni e a personalit\u00e0 illustri.\nL'obiettivo \u00e8 quello di offrire uno sguardo sugli episodi mostrati e approfondire le tematiche ad essi connessi, filo conduttore - assieme ai testi di Ligabue - \u00e8 il testo della Costituzione; il suo ruolo primario \u00e8 quello di creare un unico sistema di riferimento e di verificarne l'effettiva applicazione.\nAlla base del film c'\u00e8 l'idea di far dialogare le storie personali con la Storia di un paese che, nell'ereditare il peso di avvenimenti epocali e nel subire una radicale metamorfosi, si ritrova disorientato, quasi del tutto privo dei principi che ne hanno sancito la nascita come Stato moderno.\nDistribuzione.\nIl film \u00e8 uscito nelle sale cinematografiche italiane il 17 dicembre 2010."}
{"id": "3052044", "revid": "115235006", "url": "https://it.wikipedia.org/wiki?curid=3052044", "title": "Anicia Wood", "text": "Gioca nel ruolo di centrale nel Club Voleibol Haro.\nCarriera.\nAnicia Wood comincia a giocare a pallavolo fin da giovanissima. Nel 2003 si trasferisce negli Stati Uniti per frequentare l'universit\u00e0: entra a far parte della squadra della sua scuola, la St. John's University Women's Volleyball, di New York, dove resta per due stagioni. Dopo un periodo di inattivit\u00e0 a livello di squadre, nel 2007 milita nell'University of New Haven, dove resta per altre due stagioni.\nNella stagione 2009-10 viene ingaggiata dalla squadra italiana della Pallavolo Donoratico, militante in serie A2, ottenendo a fine campionato un posto di met\u00e0 classifica. Nel 2010 viene convocata nella nazionale di Barbados, disputando il torneo dei XXI Giochi centramericani e caraibici.\nA met\u00e0 stagione 2010-11, viene acquistata dal , facendo il suo esordio in serie A1. Nella stagione 2011-12 passa al Club Voleibol Haro, squadra militante nel massimo campionato spagnolo, con la quale vince la Coppa della Regina."}
{"id": "3052046", "revid": "228587", "url": "https://it.wikipedia.org/wiki?curid=3052046", "title": "Priest", "text": ""}
{"id": "3052047", "revid": "767487", "url": "https://it.wikipedia.org/wiki?curid=3052047", "title": "Fed Cup 1996 Zona Asia/Oceania", "text": "La Zona Asia/Oceania (\"Asia/Oceania Zone\") \u00e8 una delle 3 divisioni zonali nell'ambito della Fed Cup 1996. Essa \u00e8 a sua volta suddivisa in due gruppi (\"Group I, Group II\") formati da squadre inserite in tali gruppi in base ai risultati ottenuti l'anno precedente."}
{"id": "3052056", "revid": "767487", "url": "https://it.wikipedia.org/wiki?curid=3052056", "title": "Ranunculus auricomus", "text": "Il ranuncolo botton d'oro (\"Ranunculus auricomus\" ) \u00e8 una pianta appartenente alla famiglia delle Ranunculaceae.\nEtimologia.\nIl nome generico (\"Ranunculus\"), passando per il latino, deriva dal greco \"Batrachion\", e significa \u201crana\u201d (\u00e8 Plinio scrittore e naturalista latino, che c'informa di questa etimologia) in quanto molte specie di questo genere prediligono le zone umide, ombrose e paludose, habitat naturale degli anfibi.\nL'epiteto specifico (\"auricomus\") deriva dalla lingua latina (\"aurum\"=oro e \"coma\"=chioma) e si riferisce probabilmente al colore dorato dei petali del fiore.\nIl binomio scientifico attualmente accettato (\"Ranunculus auricomus\") \u00e8 stato proposto da Carl von Linn\u00e9 (1707 \u2013 1778), biologo e scrittore svedese, considerato il padre della moderna classificazione scientifica degli organismi viventi, nella pubblicazione Species Plantarum del 1753.\nDescrizione.\nSono piante perenni, erbacee terrestri la cui altezza media oscilla tra 20 e 60\u00a0cm. Da un punto di vista biologico sono definite emicriptofite scapose (H scap), ossia piante con gemme svernanti al livello del suolo e protette dalla lettiera o dalla neve. Questi vegetali sono fondamentalmente glabri e privi di cellule oleifere.\nRadici.\nLe radici sono secondarie da rizoma (mai tuberose) a forma fascicolata e sottili a sezione cilindrica e di colore scuro. Lunghezza delle radici: 15 \u2013 40\u00a0mm. Spessore delle radici: 0,2 \u2013 0,6\u00a0mm.\nFoglie.\nIl colore delle foglie \u00e8 verde scuro e la superficie \u00e8 quasi opaca.\nInfiorescenza.\nL'infiorescenza \u00e8 composta da fiori terminali e solitari (uno per ogni peduncolo). I peduncoli sono allungati, lievemente pubescenti e non sono scanalati.\nFiore.\nI fiori sono ermafroditi, emiciclici, attinomorfi. I fiori sono di tipo molto arcaico anche se il perianzio(o anche pi\u00f9 esattamente il perigonio) di questo fiore \u00e8 derivato dal perianzio di tipo diploclamidato (tipico dei fiori pi\u00f9 evoluti), formato cio\u00e8 da due verticilli ben distinti e specifici: sepali e petali. Il ricettacolo (supporto per il perianzio) \u00e8 glabro. Diametro dei fiori: 10 \u2013 30\u00a0mm.\nFrutti.\nI frutti (un aggregato poliachenio) sono degli acheni indeiscenti, pubescenti a forma discoide (compressi ai lati); sono molto numerosi e con un piccolo becco (o rostro) apicale lungo meno di \u00bc dell'achenio (= achenio a becco breve); il rostro \u00e8 fondamentalmente dritto o lievemente ricurvo, ma non uncinato oppure sub-uncinato. Ogni achenio contiene un solo seme. Insieme formano una testa sferica posta all'apice del peduncolo fiorale. Dimensione dell'aggregato: 5 \u2013 8 x 5 \u2013 6\u00a0mm. Lunghezza degli acheni: 2 \u2013 2,5\u00a0mm. Lunghezza del becco: 0,2 \u2013 0,5\u00a0mm.\nRiproduzione.\nLa riproduzione di questa pianta avviene per via sessuata grazie all'impollinazione degli insetti pronubi (soprattutto api) in quanto \u00e8 una pianta provvista di nettare (impollinazione entomogama). La dispersione dei semi \u00e8 prevalentemente di tipo zoocoria.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nIl genere \"Ranunculus\" \u00e8 un gruppo molto numeroso di piante comprendente oltre 400 specie originarie delle zone temperate e fredde del globo, delle quali quasi un centinaio appartengono alla flora spontanea italiana. La famiglia delle Ranunculaceae invece comprende oltre 2500 specie distribuite su 58 generi. \nLe specie spontanee della nostra flora sono suddivise in tre sezioni (suddivisione a carattere pratico in uso presso gli orticoltori organizzata in base al colore della corolla): \"Xanthoranunculus\" \u2013 \"Batrachium\" \u2013 \"Leucoranunculus\". La specie \"Ranunculus auricomus\" appartiene alla prima sezione (\"Xanthoranunculus\") caratterizzata dall'avere la corolla gialla. Un'altra suddivisione, che prende in considerazione caratteristiche morfologiche ed anatomiche pi\u00f9 consistenti, \u00e8 quella che divide il genere in due sottogeneri (o subgeneri), assegnando il \"Ranunculus auricomus\" al subgenere \"Ranunculus\", caratterizzato da piante con fusti eretti (e quindi forniti di tessuti di sostegno), peduncoli dell'infiorescenza eretti alla fruttificazione, lamina fogliare ben sviluppata e petali gialli (o bianchi).\nIl numero cromosomico di \"R. auricomus\" \u00e8: 2n = 32 (16). \nQuesta specie \u00e8 a capo di un gruppo (\"Gruppo di Ranunculus auricomus\") apomittico (ossia con riproduzione agamica e meiosi irregolare). Le specie di questo gruppo hanno in genere dei caratteri morfologici poco evidenti ma in compenso molto persistenti. Questi caratteri inoltre sono molto legati all'areale proprio di ogni specie: ogni carattere individua una stretta zona geografica e viceversa. In Europa sono state descritte oltre 300 agamospecie distribuite soprattutto nel nord Europa. In Italia, questo gruppo \u00e8 presente solo nelle Alpi, per cui le variet\u00e0 sono meno numerose (una quindicina di individui in tutto). Alcuni sottogruppi si conoscono tramite un'unica popolazione e quindi possono essere considerati quasi endemici. \nQui di seguito viene presentato un elenco (con chiave analitica semplificata) delle specie italiane appartenenti al \"Gruppo di Ranunculus auricomus\" in base allo studio condotto da Pignatti nel 1976. L'elemento pi\u00f9 importante per un primo raggruppamento di queste sottospecie \u00e8 la forma delle foglie basali (vedi figura foglie).\nStudi pi\u00f9 recenti hanno permesso di migliorare la conoscenza di questo gruppo botanico nella zona del Monte Baldo. Da questa ricerca risulta che alcune nuove specie si sono stanziate nel Trentino:\nL'autore si rammarica che quasi tutte queste specie sono minacciate di estinzione \"\u201da causa del piccolo numero di popolazioni e dal modesto numero di individui per popolazione\u201d\".\nUn interessante studio \u00e8 stato fatto su alcune popolazione dell'Europa centrale per stabilire \u201cil grado di parentela\u201d tra i due principali morfotipi: \"R. auricomus\" e \"R. cassubicus\". Come conclusione gli autori propongono una \u201cclassificazione separata\u201d per queste due specie viste anche le distanze genetiche di oltre 900.000 anni tra le due specie.\nL'elenco che segue indica alcune specie europee appartenenti al \"Gruppo di Ranunculus auricomus\" ma non presenti sul territorio italiano:\nVariabilit\u00e0.\nNell'elenco che segue sono indicate alcune sottospecie. L'elenco pu\u00f2 non essere completo e alcuni nominativi sono considerati da altri autori dei sinonimi della specie principale o anche di altre specie o semplicemente possono essere considerate delle \u201cagamospecie\u201d (vedi sopra):\nSinonimi.\nQuesta entit\u00e0 ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nUsi.\nQueste piante contengono l\"'anemonina\"; una sostanza particolarmente tossica per animali e uomini. Infatti gli erbivori brucano le foglie di queste piante con molta difficolt\u00e0 e solamente dopo una buona essiccazione (erba affienata) che fa evaporare le sostanze pi\u00f9 pericolose. Anche le api evitano di \"bottinare\" il nettare dei \u201cranuncoli\u201d. Sulla pelle umana queste piante possono creare delle vesciche (dermatite); mentre sulla bocca possono provocare intenso dolore e bruciore alle mucose."}
{"id": "3052063", "revid": "1305772", "url": "https://it.wikipedia.org/wiki?curid=3052063", "title": "Dreamcatcher", "text": ""}
{"id": "3052068", "revid": "184755", "url": "https://it.wikipedia.org/wiki?curid=3052068", "title": "Palookaville (album)", "text": "Palookaville \u00e8 un album studio del disc jockey Fatboy Slim, pubblicato nell'ottobre del 2004."}
{"id": "3052070", "revid": "1266208", "url": "https://it.wikipedia.org/wiki?curid=3052070", "title": "Serie A 1957 (hockey su pista)", "text": "La Serie A 1957 \u00e8 stata la 34\u00aa edizione (l'8\u00aa a girone unico), del torneo di primo livello del campionato italiano di hockey su pista. La competizione ha avuto inizio il 27 aprile e si \u00e8 conclusa il 21 settembre 1957.\nLo scudetto \u00e8 stato conquistato dall per la prima volta nella sua storia.\nStagione.\nNovit\u00e0.\nA prendere il testimone del e dell retrocesse in Serie B vi furono, vincendo il campionato cadetto, il e il . Al torneo parteciparono: , , , , , , , e appunto il CRDA Monfalcone e il Pistoia.\nFormula.\nLa formula del campionato fu la stessa della stagione precedente; la manifestazione fu organizzata con un girone all'italiana, con gare di andata e ritorno per un totale di 18 giornate: erano assegnati 2 punti per l'incontro vinto e un punto a testa per l'incontro pareggiato, mentre non ne era attribuito alcuno per la sconfitta. Al termine del campionato la prima squadra classificata venne proclamata campione d'Italia mentre la decima classificata retrocedette in Serie B. L'unica novit\u00e0 consistette nello spareggio tra la nona classificata di serie A e la seconda classificata di Serie B per la seconda promozione in massima categoria.\nAvvenimenti.\nIl campionato inizi\u00f2 il 27 aprile 1957. La partenza sorrise all'Amatori Modena. Cinque vittorie in altrettante giornate permisero alla squadra gialloblu di raggiungere la vetta solitaria con dieci punti, seguita a ruota dal Novara e dalla sorprendente Lazio a quota otto. Pi\u00f9 attardate erano il Monza campione in carica e soprattutto la Triestina che racimol\u00f2 solo tre punti ed era in piena zona retrocessione. \nIl 22 giugno l'Amatori Modena sub\u00ec a Monza la prima sconfitta stagionale e venne affiancata in testa alla classifica proprio dai romani della Lazio e dal Novara che vinsero agevolmente le proprie gare. All'ottava giornata gli azzurri piemontesi si portarono in testa al torneo in solitaria vincendo lo scontro diretto contro i modenesi che subirono la seconda sconfitta in tre gare scivolando al terzo posto, superati anche dalla Lazio. \nIl Novara chiuse il girone di andata in testa al torneo con 16 punti, uno in pi\u00f9 della Lazio e tre in pi\u00f9 dell'accoppiata Amatori Modena e Monza. In fondo alla classifica vi era il CRDA Monfalcone con zero punti. Il girone di ritorno vide l'Amatori Modena dominare il torneo vincendo tutte le nove gare in programma; in particolare il 31 agosto sconfisse in casa il Monza per 5 a 3 tornando da sola in testa alla classifica che non lascer\u00e0 pi\u00f9 laureandosi per la prima volta nella sua storia campione d'Italia. \nA retrocedere in Serie B fu il CRDA Monfalcone mentre lo spareggio salvezza venne vinto dal Pattinatori Pistoia ai danni del Forza e Costanza. Ferruccio Panagini del Novara segnando 56 reti fu per la quarta volta capocannoniere del torneo.\nClassifica finale.\nLegenda:\nNote:"}
{"id": "3052075", "revid": "1227661", "url": "https://it.wikipedia.org/wiki?curid=3052075", "title": "Nella fantasia", "text": "Nella fantasia \u00e8 un brano musicale italiano basato sul tema di \"Gabriel's Oboe\" dal film \"Mission\", composto da Ennio Morricone e scritto da Chiara Ferra\u00f9.\nStoria.\n\"Nella fantasia\" apparve per la prima volta sull'album \"Eden\" di Sarah Brightman, nel 1998. In seguito, nel 1999, Philip Anderson scrisse che il brano era ispirato dalla colonna sonora del film \"The Mission\", e che Brightman aveva chiesto il permesso a Morricone di inserire anche il testo.\n\u00c8 possibile che Brightman abbia scritto il testo della canzone in inglese e che sia stato tradotto in italiano da Ferra\u00f9. In seguito, le note del successivo album di Brightman \"The Very Best of 1990\u20132000\" (2001), in cui \u00e8 contenuto anche il brano, indicano come compositori della canzone Berta Ferraud ed Ennio Morricone\nAlcuni anni pi\u00f9 tardi il brano verr\u00e0 ripreso dal gruppo musicale Il Divo, inserito nel loro omonimo album (2004), da Amici Forever sul loro album \"Defined\" (2005) e da Gar\u00f0ar Th\u00f3r Cortes sull'album \"Cortes\" (2007), confermando che il testo della canzone \u00e8 stato scritto da Chiara Ferra\u00f9\nSecondo FPWeb, un sito dedicato al compositore e produttore discografico tedesco Frank Peterson, Chiara Ferra\u00f9 scrisse il testo in italiano per gli album \"Eden\" e \"La Luna\" di Sarah Brightman.\nInterpretazioni.\n'Nella fantasia' \u00e8 stato interpretato da numerosi artisti e gruppi:"}
{"id": "3052076", "revid": "122469717", "url": "https://it.wikipedia.org/wiki?curid=3052076", "title": "Claudio Stecchi", "text": "Biografia.\nFiglio di Gianni Stecchi, nazionale e primatista italiano (1987). Gareggia per l'Assi Giglio Rosso Firenze, con un primato personale a 5,20 m, ottenuto a Firenze il 9 giugno 2010, ma anche un primato indoor di 5,31 m, ottenuto sempre nella stessa citt\u00e0 l'8 febbraio dello stesso anno, Claudio Stecchi ha fatto parte della selezione per i Campionati del mondo junior a Moncton. Dopo essersi qualificato per la finale della gara in condizioni climatiche difficili, batte il suo primato, due volte, per conquistare la medaglia d'argento di vice-campione del mondo a 5,40 m.\nIl 19 febbraio 2011, ad Ancona, porta il suo primato indoor ed assoluto a 5,50 m, migliorandolo di dieci centimetri l'anno successivo sempre ad Ancona ove si aggiudica il suo primo titolo italiano assoluto.\nIl suo secondo titolo italiano lo ottiene a Bressanone il 7 luglio 2012, con la misura di 5,60 m, suo primato personale.\n\u00c8 allenato da Riccardo Calcini e Giuseppe Gibilisco."}
{"id": "3052079", "revid": "599013", "url": "https://it.wikipedia.org/wiki?curid=3052079", "title": "Fed Cup 1995 World Group I", "text": "Il World Group I \u00e8 il pi\u00f9 alto livello della Fed Cup 1995."}
{"id": "3052084", "revid": "599013", "url": "https://it.wikipedia.org/wiki?curid=3052084", "title": "Fed Cup 1995 World Group I Play-offs", "text": "I World Group Play-offs 1995 sono i principali play-off della Fed Cup 1995. Ad essi partecipano le 4 squadre sconfitte nel primo turno del World Group e le 4 squadre vincitrici del World Group II incrociandosi in scontri ad eliminazione diretta. Le 4 squadre vincenti i play-offs avranno il diritto a partecipare al World Group dell'anno successivo e lottare quindi per la conquista della Fed Cup 1996, mentre le perdenti retrocedono nel World Group II."}
{"id": "3052085", "revid": "767487", "url": "https://it.wikipedia.org/wiki?curid=3052085", "title": "Oleandrina", "text": "L'oleandrina \u00e8 un glucoside cardiotonico che viene prodotto dal \"Nerium oleander\". Insieme alla neandrina \u00e8 l'agente responsabile della velenosit\u00e0 della linfa dell'oleandro.\nL'ingestione dell'oleandrina pu\u00f2 causare effetti gastrointestinali e cardiaci. Gli effetti gastrointestinali consistono in nausea e vomito, eccesso di salivazione, dolore addominale e diarrea. Gli effetti cardiaci sono invece pi\u00f9 pericolosi: andando ad interferire con l'attivit\u00e0 dei canali del calcio va ad alterare il normale flusso di ioni attraverso la membrana cellulare. L'anormale concentrazione all'interno delle cellule cardiache causa irregolarit\u00e0 nella pulsazione cardiaca, aritmia ed arresto cardiaco."}
{"id": "3052086", "revid": "110157", "url": "https://it.wikipedia.org/wiki?curid=3052086", "title": "Fed Cup 1995 World Group II", "text": "Il World Group II 1995 \u00e8 il secondo livello di competizione della Fed Cup 1995, impropriamente detto \"serie B\". I vincitori dei 4 confronti avanzano ai World Group Play-offs, mentre i perdenti si giocano la permanenza nel World Group II nei World Group II Play-offs."}
{"id": "3052088", "revid": "80260720", "url": "https://it.wikipedia.org/wiki?curid=3052088", "title": "Fed Cup 1995 World Group II Play-offs", "text": "I World Group II Play-offs 1995 sono il terzo livello di competizione della Fed Cup 1995.\nLe 4 squadre sconfitte nel World Group II disputano i play-off contro le 4 squadre qualificate dai rispettivi gruppi zonali. Le vincitrici saranno incluse nel World Group II della prossima edizione, le sconfitte vengono retrocesse nei gruppi zonali."}
{"id": "3052089", "revid": "767487", "url": "https://it.wikipedia.org/wiki?curid=3052089", "title": "Paper Man", "text": "Paper Man \u00e8 un film del 2009 scritto e diretto da Kieran e Michele Mulroney. Gli interpreti principali sono Jeff Daniels ed Emma Stone, con la partecipazione di Ryan Reynolds.\nTrama.\nIl film racconta l'improbabile amicizia tra Richard, uno scrittore di mezz'et\u00e0 immaturo, e Abby, una diciassettenne che a causa di vari problemi familiari non ha mai vissuto appieno la sua giovinezza. Insicuri e con la paura di decidere della propria vita, entrambi si appoggiano ad amici immaginari. L'amico immaginario di Richard \u00e8 un supereroe in costume chiamato Captain Excellent, mentre quello di Abby \u00e8 un timido coetaneo di nome Christopher.\nSpinto dalla moglie Claire, Richard si trasferisce per la stagione invernale a Long Island, al fine di superare il suo blocco dello scrittore. Arrivato alla comunit\u00e0 sulla spiaggia incontra la ragazza, che assume come babysitter nonostante non abbia figli. La loro amicizia, nuova e delicata, \u00e8 scandita dalle zuppe fatte in casa di Abby e i tentativi di Richard di creare origami. Con il tempo la loro bizzarra amicizia cresce, condividendo paure e sogni, fino al momento in cui dovranno abbandonare i loro amici immaginari, decidendo di vivere la loro vita a pieno, contando solo su se stessi.\nProduzione.\nIl film \u00e8 stato girato in diverse localit\u00e0, come Long Island, nello stato di New York, e Palisades Park in New Jersey. Altre riprese sono state effettuate a New York, Toronto e Vancouver.\nDistribuzione.\nDopo essere stato presentato in anteprima al Los Angeles Film Festival, i diritti del film sono stati acquistati da MPI Media Group, che ha distribuito la pellicola nel Nord America con un numero limitato di copie a partire dal 23 aprile 2009."}
{"id": "3052090", "revid": "229178", "url": "https://it.wikipedia.org/wiki?curid=3052090", "title": "Kami imai", "text": ""}
{"id": "3052097", "revid": "1305772", "url": "https://it.wikipedia.org/wiki?curid=3052097", "title": "Golfo di Gon\u00e2ve", "text": "Il golfo di Gon\u00e2ve (in francese: \"golfe de la Gon\u00e2ve\") \u00e8 un ampio golfo lungo la costa occidentale di Haiti.\nLa capitale haitiana, Port-au-Prince, si trova sulla costa di questo golfo. Altre citt\u00e0 importanti sono Les Gona\u00efves, Saint-Marc, Mirago\u00e2ne, e J\u00e9r\u00e9mie.\nLa principale isola \u00e8 l'isola de la Gon\u00e2ve, seguita per dimensione da Cayemites."}
{"id": "3052101", "revid": "112735622", "url": "https://it.wikipedia.org/wiki?curid=3052101", "title": "Federation Cup 1994 Zona Asia/Oceania", "text": "La Zona Asia/Oceania (\"Asia/Oceania Zone\") \u00e8 una delle 3 divisioni zonali nell'ambito della Federation Cup 1994. Essa \u00e8 a sua volta suddivisa in due gruppi (\"Group I, Group II\") formati da squadre inserite in tali gruppi in base ai risultati ottenuti l'anno precedente."}
{"id": "3052102", "revid": "1494169", "url": "https://it.wikipedia.org/wiki?curid=3052102", "title": "Devil's Gate", "text": ""}
{"id": "3052106", "revid": "247933", "url": "https://it.wikipedia.org/wiki?curid=3052106", "title": "Golfo de la Gon\u00e2ve", "text": ""}
{"id": "3052110", "revid": "729019", "url": "https://it.wikipedia.org/wiki?curid=3052110", "title": "Federation Cup 1994 Zona Europea/Africana", "text": "La Zona Euro-Africana (\"Europe/Africa Zone\") \u00e8 una delle 3 divisioni zonali nell'ambito della Federation Cup 1994. Essa \u00e8 a sua volta suddivisa in tre gruppi (\"Group I, Group II, Group III\") formati rispettivamente da squadre inserite in tali gruppi in base ai risultati ottenuti l'anno precedente."}
{"id": "3052112", "revid": "413187", "url": "https://it.wikipedia.org/wiki?curid=3052112", "title": "Horrible Science", "text": ""}
{"id": "3052115", "revid": "1573940", "url": "https://it.wikipedia.org/wiki?curid=3052115", "title": "Sachie-chan's goo!", "text": " \u00e8 un manga di Akira Toriyama e Masakazu Katsura, pubblicato nel 2008 su \"Jump Square\".\nSi tratta di un breve racconto, frutto di una collaborazione tra mangaka come era gi\u00e0 successo a Toriyama per la realizzazione di \"Cross Epoch\", in collaborazione con Eiichir\u014d Oda. Il manga \u00e8 stato pubblicato in Italia nel volume \"Katsura Akira. Katsura &amp; Akira Short Stories\", uscito il 5 novembre 2014 per l'editore Star Comics, raccolto insieme a \"Jiya\", altro manga realizzato dai due mangaka.\nTrama.\nSono raccontate le avventure spaziali di una ragazzina, Sachie-chan, in viaggio con degli alieni per realizzare un suo desiderio. Ovviamente il suo viaggio non sar\u00e0 dei pi\u00f9 semplici e si ritrover\u00e0 a fronteggiare i cattivi di turno, dimostrando abilit\u00e0 e forza nel combattimento degne di un Saiyan."}
{"id": "3052116", "revid": "149587", "url": "https://it.wikipedia.org/wiki?curid=3052116", "title": "Bohdan Nikishin", "text": ""}
{"id": "3052118", "revid": "1699816", "url": "https://it.wikipedia.org/wiki?curid=3052118", "title": "Early to Bed", "text": ""}
{"id": "3052123", "revid": "834", "url": "https://it.wikipedia.org/wiki?curid=3052123", "title": "The Hoose-Gow", "text": ""}
{"id": "3052124", "revid": "494281", "url": "https://it.wikipedia.org/wiki?curid=3052124", "title": "Teatro Comunale Pietro Aretino", "text": ""}
{"id": "3052125", "revid": "834", "url": "https://it.wikipedia.org/wiki?curid=3052125", "title": "Our Hospitality", "text": ""}
{"id": "3052127", "revid": "152625", "url": "https://it.wikipedia.org/wiki?curid=3052127", "title": "Flowers The Hits Collection", "text": ""}
{"id": "3052129", "revid": "1573940", "url": "https://it.wikipedia.org/wiki?curid=3052129", "title": "Jiya", "text": " \u00e8 un manga in tre capitoli di Akira Toriyama e Masakazu Katsura, pubblicato nel 2009 su \"Weekly Sh\u014dnen Jump\". Il manga \u00e8 frutto di una collaborazione tra i due \"mangaka\" come gi\u00e0 era accaduto nel 2008 con la storia \"Sachie-chan's goo!\", edita su \"Jump Square\". La sceneggiatura \u00e8 stata affidata a Toriyama, mentre Katsura si \u00e8 occupato dei disegni. La vicenda narra di un alieno, che diviene eroe della giustizia.\nIl manga \u00e8 stato pubblicato in Italia nel volume \"Katsura Akira. Katsura &amp; Akira Short Stories\", uscito il 5 novembre 2014 per l'editore Star Comics."}
{"id": "3052132", "revid": "46291", "url": "https://it.wikipedia.org/wiki?curid=3052132", "title": "Santalaceae", "text": "Le Santalacee (Santalaceae ) sono una famiglia di piante dicotiledoni dell'ordine Santalales, che comprende circa 400 specie diffuse nelle regioni calde e temperate, di cui molte vivono in ambienti aridi (xerofile).\nComprende il sandalo (\"Santalum album\") dal cui legno si estrae un olio aromatico e la ginestrella (\"Osyris alba\"), comune nella macchia mediterranea.\nDescrizione.\nSono piante erbacee o legnose, arbustive e arboree, spesso parassite, con fiori in cui sepali e petali non sono distinti (omeoclamidati) e frutto a drupa o noce con un solo seme.\nTassonomia.\nIl Sistema Cronquist (1981) considera come facenti parte della famiglia i seguenti generi:\nLa classificazione APG include nelle Santalaceae anche le Eremolepidaceae e le Viscaceae, comprendendo i seguenti generi:"}
{"id": "3052144", "revid": "1305772", "url": "https://it.wikipedia.org/wiki?curid=3052144", "title": "La casa del guardaboschi", "text": "La casa del guardaboschi (titolo originale: \"Forsthaus Falkenau\") \u00e8 una serie televisiva tedesca, ideata da Barbara Piazza e prodotta dalla Neue deutsche Filmgesellschaft (ndF) per la ZDF/ORF dal 1989 al 2013.\nDella serie sono state girate 23 stagioni al termine della quale la serie \u00e8 stata chiusa, per un totale di 309 episodi.\nProtagonista delle prime diciassette stagioni \u00e8 l'attore Christian Wolff; protagonista delle stagioni successive \u00e8 invece Hardy Kr\u00fcger jr..\nTra gli altri attori protagonisti, figurano poi nel corso delle varie stagioni: Katharina K\u00f6hntopp, Michael Wolf, Gisa Zach, Nicole Schmid, Bruni L\u00f6bel, Gisela Uhlen, Nora von Collande, Hans Stadlbauer, Teresa Klamert, ecc..\nIn Germania, la prima puntata della serie and\u00f2 in onda l'11 aprile 1989 sull'emittente televisiva ZDF. In Italia, la serie \u00e8 stata trasmessa per la prima volta nel 1991 su Rai 2, rete che ha mandato in onda i primi 145 episodi, replicati dal 1995 da Raiuno, che dal 5 giugno 2010 ha iniziato a trasmettere gli episodi inediti dalla diciottesima stagione in poi. Durante l'estate 2013 vengono trasmessi gli episodi inediti della ventesima, ventunesima e dal 3 agosto quelli della ventiduesima stagione, fino al decimo episodio.\nDescrizione.\nLa serie \u00e8 ambientata nella cittadina immaginaria di K\u00fcblach, localizzata nella foresta bavarese (\"Bayerischer Wald\") nel Circondario di Freyung-Grafenau.\nProtagonista delle prime diciassette stagioni \u00e8 Martin Rombach (interpretato da Christian Wolff), un guardaboschi, che, dopo la morte della moglie, vive con i suoi tre figli Andrea (Katharina K\u00f6hntopp), Markus (Michael Wolf), entrambi adolescenti all'inizio della serie, e Rica (Nicole Schmid), di otto anni, e insieme alla suocera Herta Gutenberg Stolze (Bruni L\u00f6bel), che in seguito diventer\u00e0 la moglie dell'ex-guardaboschi, nonch\u00e9 fidato consigliere di Martin, Vinzenz Bieler (Walter Buschhoff).\nNel suo incarico di guardaboschi, Martin \u00e8 impegnato a battersi contro coloro che tentano di danneggiare la foresta circostante.\nNel corso delle vicende, Martin si risposa due volte, segnatamente con la Dott. Angelika Grassmann (Anja Kruse), veterinaria, in seguito deceduta, e con la Dott.ssa Susanna Mangold (Nora von Collande) e deve affrontare, tra l'altro, la tragedia della morte della figlia Andrea, perita in un incendio.\nInfine, Martin lascia K\u00fcblach per trasferirsi in Sudafrica, dove ha ereditato una fattoria.\nDopo la partenza di Martin Rombach, il nuovo guardaboschi (dalla diciottesima stagione della serie in poi) \u00e8 Stefan Leitner (Hardy Kr\u00fcger jr.), nativo di K\u00fcblach, ma che per vent'anni ha lavorato come ranger in Canada, e tornato nel luogo natio assieme alla figlia quindicenne Jenny (Teresa Klamert) dopo la morte della moglie."}
{"id": "3052150", "revid": "110157", "url": "https://it.wikipedia.org/wiki?curid=3052150", "title": "Boryeong", "text": "Boryeong \u00e8 una cittadina della Corea del Sud situata sulle coste del Mar Giallo, nella Provincia del Sud Chungcheong. \n\u00c8 nota in Corea e all'estero per le sue spiagge e per il \"Mud Festival\", che si tiene ogni anno nel mese di luglio."}
{"id": "3052152", "revid": "1762097", "url": "https://it.wikipedia.org/wiki?curid=3052152", "title": "Alone", "text": ""}
{"id": "3052154", "revid": "767487", "url": "https://it.wikipedia.org/wiki?curid=3052154", "title": "Scotland Yard (film 1930)", "text": "Scotland Yard \u00e8 un film del 1930 diretto da William K. Howard. Nel 1931, la storia venne ripresa da Lewis Seiler con \"El impostor\", versione spagnola girata sempre negli Stati Uniti.\nTrama.\nDurante la prima guerra mondiale, Dakin Barrolles, un ladro, durante una rapina si ritrova davanti un banchiere con la moglie. L'uomo \u00e8 ubriaco: Dakin \u00e8, comunque, affascinato dall'ambiente elegante e dal contatto con un ceto sociale che, normalmente, gli \u00e8 precluso. Cos\u00ec, sottrae al banchiere un medaglione con dentro il suo ritratto.Per sfuggire alla polizia, Dakin si arruola nell'esercito. Viene mandato al fronte. Durante un combattimento, viene gravemente ferito e sfigurato. Affidato a un chirurgo plastico, costui gli vede al collo il medaglione e, convinto che il ritratto raffiguri il ferito, gli rimodella il viso su quella base. Dakin, quando si risveglia dopo l'operazione, si ritrova con le fattezze del banchiere che, anche lui nell'esercito, nel frattempo \u00e8 stato dato per disperso.Tornato a casa, il ladro pensa di farsi passare per lo scomparso approfittando della somiglianza: primo, per riuscire a derubare la banca; secondo, per prendersi anche la bella moglie del banchiere.\nProduzione.\nIl film fu prodotto da Ralph Block per la Fox Film Corporation di William Fox\nDistribuzione.\nDistribuito dalla Fox Film Corporation, il film usc\u00ec nelle sale USA il 19 ottobre 1930.\nDate di uscita.\nIMDb\nAlias"}
{"id": "3052161", "revid": "767487", "url": "https://it.wikipedia.org/wiki?curid=3052161", "title": "Inspector Gadget (film)", "text": "Inspector Gadget \u00e8 un film del 1999 diretto da David Kellogg, rifacimento live-action dell'omonima serie animata de \"L'ispettore Gadget\".\nIl film ha avuto un seguito intitolato \"Inspector Gadget 2\", uscito nel 2003 soltanto per il mercato home video, in cui per\u00f2 manca il cast originale.\nTrama.\nJohn Brown (Ispettore Gadget) \u00e8 un agente della sicurezza dei laboratori dell'esperta di robotica Brenda Bradford (della quale \u00e8 segretamente innamorato). Brown vive con la nipotina Penny e il suo cane Brian (Bravo). Il perfido magnate multimilionario Sanford Scolex (Dr. Artiglio) attacca i laboratori rubando un pezzo del \"Progetto Gadget\", uccidendo il padre di Brenda. Brown allora prova a fermarlo e alla fine dell'inseguimento, Scolex lancia un sigaro esplosivo a Brown facendogli saltare in aria il corpo ma perdendo la sua mano sinistra, stritolata da una palla da bowling precipitata.\nBrown viene ricoverato in terapia intensiva da Brenda che per salvarlo, utilizza i componenti del Progetto Gadget su di lui, trasformandolo completamente in un sofisticatissimo androide con vari gadget strampalati e munito della superaccessoriata \"Gadgetmobile\". Brown viene in seguito promosso ispettore al servizio dello scorbutico commissario Quimby. In seguito a diversi successi nel catturare criminali e aiutare la comunit\u00e0, Brown viene etichettato dai media come l\"'Ispettore Gadget\".\nIntanto Scolex si fa impiantare una chela robotica al posto della mano perduta dal suo assistente, il Professor Kramer, diventando cos\u00ec il supercriminale \"Artiglio\". Egli prova ad utilizzare i componenti rubati dal Progetto Gadget aiutato da Kramer e il suo infantile tirapiedi Sykes, ma dopo aver ripetutamente fallito, comprende che ha bisogno dell'aiuto di Brenda (per la quale sembra provare qualcosa) per farli funzionare. Cos\u00ec assume Brenda come specialista robotica alla \"Scolex Industries\" e scopre Brown come la vera identit\u00e0 di Gadget. In seguito, Artiglio ottiene il Chip-Gadget inserendolo in un vecchio robot di prova, rendendolo \"RoboGadget\", il perfido clone dell'Ispettore Gadget.\nGadget indaga su Scolex ma viene catturato in una trappola organizzata dai cattivi. Dopo averlo informato del suo piano, Artiglio disinserisce e distrugge il chip che permette a Gadget di controllare il suo corpo, \"uccidendolo\", per poi abbandonare il suo corpo in una discarica e mandare RoboGadget a distruggere la citt\u00e0. Dopo aver scoperto l'omicidio del padre da parte di Scolex/Artiglio (attraverso \"RoboBrenda\", il suo clone robotico malfunzionante costruito per rimpiazzarla), Brenda corre alla discarica trovando il corpo di Gadget insieme a Penny. Per\u00f2, dopo un affettuoso bacio di Brenda, Gadget ritorna in vita dimostrando che nonostante sia un robot, possieda ancora un cuore umano.\nRipresosi completamente, Gadget si reca in citt\u00e0 e scatena un folle combattimento con RoboGadget, riuscendo infine a sconfiggerlo staccandogli la testa e gettandola nel canale, poi attiva il \"Capellicottero\" e vola sul tetto della Scolex Industries, dove Artiglio intende fuggire in elicottero con Brenda (da lui rapita nella confusione). Dopo uno scontro, l'Ispettore Gadget riesce a salvare Brenda e, con l'aiuto della Gadgetmobile, cattura e mette agli arresti Artiglio. La polizia per\u00f2 accusa Gadget di aver attaccato la citt\u00e0 ma allora arriva Sykes, messo alla luce da Penny, che ammette le responsabilit\u00e0 dei danni a RoboGadget, cos\u00ec l'Ispettore Gadget viene assolto dall'accusa e nominato eroe.\nAccoglienza.\nBotteghino.\nA fronte di un budget di $ 90.000.000, il film ha incassato $ 97,403,112 nei cinema statunitensi (abbastanza da coprire i costi di produzione), pi\u00f9 altri $ 37,000,000 nel resto del mondo. Il totale stimato \u00e8 $ 134,403,112.\nPremi.\n1999 - Golden Trailer Awards\n1999 - Stinkers Bad Movie Awards\n2000 - ASCAP Award\n2000 - Blockbuster Entertainment Awards\n2000 - Golden Reel Awards\n2000 - Young Artist Award\n2000 - YoungStar Awards"}
{"id": "3052167", "revid": "287204", "url": "https://it.wikipedia.org/wiki?curid=3052167", "title": "Martin's Cove", "text": "Il Martin's Cove (valletta di Martin) \u00e8 un sito storico nel Wyoming. La valle di \u00e8 situata a a sudovest di Casper, nella Contea di Natrona. Si trova lungo il \"Mormon Trail\" e lungo la sezione North Platte-Sweetwater (Wyoming) dell\"Oregon Trail\". La piccola valle fu inserita nel National Register of Historic Places l'8 marzo 1977."}
{"id": "3052169", "revid": "113866958", "url": "https://it.wikipedia.org/wiki?curid=3052169", "title": "Die Forelle", "text": "Die Forelle (in italiano \"La trota\"), op. 32 (D550) \u00e8 uno dei \"Lieder\" pi\u00f9 conosciuti del compositore austriaco Franz Schubert. Scritto nel 1817, questo brano immensamente popolare \u00e8 per voce sola e pianoforte; il testo \u00e8 tratto dalle prime tre strofe di una poesia di Christian Friedrich Daniel Schubart.\nCon lo stesso titolo \u00e8 noto il \"Quintetto in la maggiore\" per pianoforte e archi, op. 114 (D667) dello stesso Schubert, composto nel 1819, il cui quarto movimento \u00e8 basato su variazioni sul lied omonimo.\nNel 1846 Franz Liszt ne ha fatto una trascrizione e parafrasi, in due versioni, per pianoforte solo."}
{"id": "3052175", "revid": "767487", "url": "https://it.wikipedia.org/wiki?curid=3052175", "title": "She Wanted a Millionaire", "text": "She Wanted a Millionaire \u00e8 un film del 1932 diretto da John G. Blystone.\nTrama.\nUna ragazza divenuta povera \u00e8 corteggiata da un ricco milionario e da un giornalista: nonostante gli avvertimenti di quest'ultimo, la giovane parte col milionario per una piccola vacanza in uno chalet in Francia, dove rischier\u00e0 una morte crudele.\nProduzione.\nIl film fu prodotto dalla Fox Film Corporation. Venne girato a Bel Air in Stone Canyon Rd.\nDistribuzione.\nDistribuito dalla Fox Film Corporation, il film usc\u00ec nelle sale cinematografiche USA il 21 febbraio 1932 dopo una prima il 19 febbraio a New York."}
{"id": "3052183", "revid": "1226", "url": "https://it.wikipedia.org/wiki?curid=3052183", "title": "Tecnologia nucleare", "text": ""}
{"id": "3052188", "revid": "1821847", "url": "https://it.wikipedia.org/wiki?curid=3052188", "title": "Bartolomeo Zeni", "text": "Biografia.\nPoche sono le notizie biografiche di questo pittore. Nato a Bardolino circa nel 1730, Bartolomeo Zeni, coniugato con Maddalena Martini, fu padre del pi\u00f9 celebre Domenico detto il \"Pittorello\" (Bardolino, 1762 - Brescia, 1819). \nEsponente della pittura veronese, apprezzata per la sua facilit\u00e0 decorativa e per l'agevole applicabilit\u00e0, in virt\u00f9 della prediletta \"forma chiusa\" di gusto classicista, Bartolomeo Zeni si rif\u00e0 all'accademia del pittore veronese Giambettino Cignaroli. Zeni era noto anche per la sua capacit\u00e0 ritrattistica, dovuta non tanto alla qualit\u00e0 stilistica ma al saper restituire con fedelt\u00e0 i tratti fisionomici degli effigiati.\nTrasferitosi a Riva del Garda, territorio del principato vescovile di Trento, fu particolarmente operoso nella decorazione degli edifici sacri da poco edificati o restaurati delle Giudicarie, di Rovereto e di Pinzolo ove decor\u00f2, nel 1770, con una serie di affreschi la parrocchiale di San Lorenzo. \nDipinse nel 1764 un \"San Pietro\" sulla facciata della chiesa di San Pietro a Bardolino. Fu attivo anche sulla sponda bresciana del lago di Garda dipingendo nel 1800 una \"Madonna del Rosario\" per la parrocchiale di Magasa su incarico dell'abate Giovanni Maria Zeni e un'altra opera per la chiesa di San Bartolameo a Vesio di Tremosine."}
{"id": "3052190", "revid": "287204", "url": "https://it.wikipedia.org/wiki?curid=3052190", "title": "Malia (film)", "text": ""}
{"id": "3052192", "revid": "287204", "url": "https://it.wikipedia.org/wiki?curid=3052192", "title": "Mal\u00eca (film)", "text": ""}
{"id": "3052193", "revid": "767487", "url": "https://it.wikipedia.org/wiki?curid=3052193", "title": "Io e la mia ragazza", "text": "Io e la mia ragazza (\"Me and My Gal\") \u00e8 un film del 1932 diretto da Raoul Walsh.\nTrama.\nUn giovane poliziotto si innamora della propria vicina di casa e la sorella di questa si infatua di un gangster che il ragazzo deve mettere dentro."}
{"id": "3052202", "revid": "1305772", "url": "https://it.wikipedia.org/wiki?curid=3052202", "title": "Married People", "text": ""}
{"id": "3052205", "revid": "729019", "url": "https://it.wikipedia.org/wiki?curid=3052205", "title": "Borgne", "text": ""}
{"id": "3052207", "revid": "33689", "url": "https://it.wikipedia.org/wiki?curid=3052207", "title": "Elias de Barjols", "text": "Dei suoi componimenti ne sopravvivono tredici, nessuno dei quali ha conservato la musica.\nSecondo ci\u00f2 che dice l'antica \"vida\", Elias era figlio di un mercante e proveniva dall'Agenese; il nome del castello (cio\u00e8 borgo fortificato) natale \u00e8, nei manoscritti, \"peiols\", toponimico ad oggi non individuato: l'ultimo editore propone di emendare in \"Poiols\", antico nome di Pujols, borgo strategico dell'Agenese a circa 25\u00a0km da Agen (la precedente proposta di Stronski, che l'identificava con P\u00e9rols-sur-V\u00e9z\u00e8re, \u00e8 inammissibile in quanto il luogo non si trova nell'Agenese, bens\u00ec nel Limosino). La \"vida\" riferisce anche che egli fu il pi\u00f9 grande cantore del suo tempo (bench\u00e9 l'affermazione faccia parte del bagaglio retorico delle \"vidas\") e viaggi\u00f2 molto di corte in corte come joglar con un suo collega chiamato Oliver. Elias ed Oliver ottennero il favore del conte Alfonso II di Provenza, fatto che pare confermato da un documento emesso da quest'ultimo e datato al 1208. Alfonso diede loro mogli e terra nel villaggio di Barjols, dove nel 1222 Elias risulta tra i testimoni di un atto di Raimondo Berengario IV di Provenza (successore d'Alfonso). \nSecondo la sua \"vida\" Elias si innamor\u00f2 (cio\u00e8 celebr\u00f2 nelle proprie canzoni) di Garsenda di Sabran, vedova di Alfonso II (morto nel 1209), e compose per lei canzoni \"per tutto il resto della sua vita\"; in realt\u00e0, nessuna canzone di Elias de Barjols \u00e8 dedicata esplicitamente a Garsenda, mentre in pi\u00f9 luoghi il trovatore dedica i componimenti a Beatrice di Savoia, moglie di Raimondo Berengario IV. La \"vida\" risulta dunque inesatta a questo riguardo. \nSuccessivamente Elias si ritir\u00f2 nell'Ospedale di San Benedetto d'Avignone (Saint Beneic d'Avignon), dove mor\u00ec. \nElias fu un professionista del \"trobar leu\". Tra i suoi lavori ci restano un \"descorts\", un \"partimen\" e nove \"cansos\" di attribuzione sicura, e ancora un \"sirventes\", due \"cansos\" e un secondo \"descort\" di attribuzione incerta. Probabilmente intorno al 1200 Elias (ma la paternit\u00e0 \u00e8 stata messa in dubbio) scrisse un sirventese che descriveva un \"cavaliere\" \"soissebut\" (o \"cavalher benestan\": cavaliere ideale o modello) con caratteristiche prese dai suoi contemporanei, a imitazione di un lavoro di Bertran de Born in cui la \"domna soissebuda\" viene descritta tramite i lineamenti di nobildonne-modello. Elias costruisce il suo cavaliere \"prendendo\" la \"grazia\" di Aimar, l'\"affabilit\u00e0\" di Giraut IV Trencaleon d'Armagnac, la \"liberalit\u00e0\" di Randon, le \"belle risposte\" di Dalfi d'Alvernha, l'\"arguzia\" di \"Peir cui es Monleos\" (forse il trovatore e signore Peire de Gavaret), la \"cavalleria\" di Brian, la \"saggezza\" di Bertran, la \"cortesia\" di un Bel Castellano, la \"convivialit\u00e0\" di tale Netblos, le \"canzoni\" (\"chansos\") di Raimon de Miraval, la \"gaiezza\" (\"guaieza\") di Pons de Capdoill, la \"rettitudine\" di Bertran II de la Tor. Alcuni personaggi risultano tuttora non identificati. \nUn'altra poesia, \"Ben deu hom son bon senhor\", scritta probabilmente intorno al 1225, ha due \"tornadas\" che fanno riferimento rispettivamente a Beatrice di Savoia, moglie di Raimondo Berengario IV di Provenza, e al barone provenzale Blacatz. Queste tre figure furono tra i principali protettori del trovatore. La strofa che precede incita alla crociata l'imperatore Federico II, che ebbe sempre buone relazioni con Raimondo Berengario. \nOltre che per Beatrice di Savoia e Blacatz, Elias fu in contatto anche con l'imperatore Federico II di Svevia, con il trovatore Jaufre Reforzat de Trets e con il re Ferdinando III di Castiglia-Leon. "}
{"id": "3052210", "revid": "834", "url": "https://it.wikipedia.org/wiki?curid=3052210", "title": "Show People", "text": ""}
{"id": "3052212", "revid": "767487", "url": "https://it.wikipedia.org/wiki?curid=3052212", "title": "Usanze d'allora", "text": "Usanze d'allora (\"The Pursuit of Happiness\") \u00e8 un film del 1934 diretto da Alexander Hall.\nTrama.\nAl tempo della Guerra d'Indipendenza Americana un giovane tedesco si arruola nelle truppe inglesi per combattere gli insorti. Quando per\u00f2 capita nella casa di un pastore protestante, fervente sostenitore dell'indipendenza dagli inglesi, il giovane si innamora della sua bella figlia ed alla fine il padre di lei si arrender\u00e0."}
{"id": "3052213", "revid": "834", "url": "https://it.wikipedia.org/wiki?curid=3052213", "title": "The Balloonatic", "text": ""}
{"id": "3052214", "revid": "110157", "url": "https://it.wikipedia.org/wiki?curid=3052214", "title": "Borgne (Haiti)", "text": "Borgne, in creolo haitiano \"Ob\u00f2y\", \u00e8 un comune di Haiti, capoluogo dell'arrondissement omonimo nel dipartimento del Nord."}
{"id": "3052216", "revid": "110157", "url": "https://it.wikipedia.org/wiki?curid=3052216", "title": "Port-Margot", "text": "Port-Margot, in creolo haitiano \"P\u00f2 Mago\", \u00e8 un comune di Haiti facente parte dell'arrondissement di Borgne nel dipartimento del Nord."}
{"id": "3052218", "revid": "86343", "url": "https://it.wikipedia.org/wiki?curid=3052218", "title": "Port Margot", "text": ""}
{"id": "3052226", "revid": "726373", "url": "https://it.wikipedia.org/wiki?curid=3052226", "title": "Limb\u00e9", "text": "Limb\u00e9, in creolo haitiano \"Lenbe\", \u00e8 un comune di Haiti, capoluogo dell'arrondissement omonimo nel dipartimento del Nord."}
{"id": "3052230", "revid": "767487", "url": "https://it.wikipedia.org/wiki?curid=3052230", "title": "Sweetwater (Wyoming)", "text": "Il fiume Sweetwater \u00e8 un fiume degli Stati Uniti d'America, tributario del fiume North Platte, lungo approssimativamente , nello Stato del Wyoming. Ha la sua sorgente nella Contea di Fremont sudoccidentale, presso il Continental Divide vicino al South Pass, all'estremit\u00e0 meridionale della Wind River Range. Scorre a est-nord-est lungo il lato settentrionale delle Antelope Hills, quindi est-sud-est, attraverso la Contea di Fremont, oltre Jeffrey City, tra le Granite Mountains a nord e le Green Mountains a sud, attraverso zone di allevamento di bestiame. Nella Contea di Natrona meridionale, passa attraverso il Devil's Gate e l'Independence Rock, e si versa nel North Platte, come il braccio Sweetwater del lago artificiale denominato Pathfinder Reservoir.\nLa valle del fiume forn\u00ec storicamente una strada di molti percorsi di migrazione verso ovest, compresi l'\"Oregon Trail\", il \"California Trail\" e il \"Mormon Trail\", permettendo l'accesso al \"South Pass\" dall'area dell'altopiano del Wyoming sudorientale."}
{"id": "3052231", "revid": "767487", "url": "https://it.wikipedia.org/wiki?curid=3052231", "title": "Mohamed Mkacher", "text": "Carriera.\nClub.\nMkacher inizia la sua carriera nel 1995 nell'Etoile sportive du Sahel, restandovi per sette stagioni.\nNel 2002 si accasa a Tunisi, nel Club Africain, fin quando non si \u00e8 ritirato dal calcio giocato.\nNazionale.\n\u00c8 nel giro della nazionale dal 1996. Ha preso parte ai giochi olimpici di Atlanta ed ai Mondiali di Korea &amp; Giappone.\nHa abbandonato la nazionale nel 2004."}
{"id": "3052232", "revid": "352448", "url": "https://it.wikipedia.org/wiki?curid=3052232", "title": "Bonifacio di Tessalonica", "text": ""}
{"id": "3052233", "revid": "726373", "url": "https://it.wikipedia.org/wiki?curid=3052233", "title": "Bas-Limb\u00e9", "text": "Bas-Limb\u00e9, in creolo haitiano \"Ba Lenbe\", \u00e8 un comune di Haiti facente parte dell'arrondissement di Limb\u00e9 nel dipartimento del Nord."}
{"id": "3052234", "revid": "287204", "url": "https://it.wikipedia.org/wiki?curid=3052234", "title": "Bas-Limbe", "text": ""}
{"id": "3052236", "revid": "86343", "url": "https://it.wikipedia.org/wiki?curid=3052236", "title": "Bas Limb\u00e9", "text": ""}
{"id": "3052237", "revid": "86343", "url": "https://it.wikipedia.org/wiki?curid=3052237", "title": "Bas Limbe", "text": ""}
{"id": "3052240", "revid": "339392", "url": "https://it.wikipedia.org/wiki?curid=3052240", "title": "Stato federale degli Stati Uniti", "text": ""}
{"id": "3052241", "revid": "45927", "url": "https://it.wikipedia.org/wiki?curid=3052241", "title": "Dittongo ascendente", "text": ""}
{"id": "3052243", "revid": "200154", "url": "https://it.wikipedia.org/wiki?curid=3052243", "title": "Antonio Diabelli", "text": ""}
{"id": "3052244", "revid": "726373", "url": "https://it.wikipedia.org/wiki?curid=3052244", "title": "Plaisance (Haiti)", "text": "Plaisance, in creolo haitiano \"Plezans\", \u00e8 un comune di Haiti, capoluogo dell'arrondissement omonimo nel dipartimento del Nord."}
{"id": "3052248", "revid": "767487", "url": "https://it.wikipedia.org/wiki?curid=3052248", "title": "The Man Who Reclaimed His Head", "text": "The Man Who Reclaimed His Head \u00e8 un film del 1934 diretto da Edward Ludwig.\nIl soggetto e la sceneggiatura sono firmati da Jean Bart, pseudonimo di Marie Antoinette de Sarlabous (1879-1955), che \u00e8 l'autrice del testo teatrale di cui il film \u00e8 la versione cinematografica.\nFu l'addio alle scene per Bessie Barriscale, una popolare attrice del cinema muto che qui appare in un piccolo ruolo di cameriera.\nTrama.\nUn giovane giornalista convinto pacifista viene assunto presso un giornale per scrivere articoli contro la guerra. Quando scopre che il suo direttore \u00e8 coinvolto con una fabbrica di armi per guadagnare dal conflitto in corso, diventa pazzo.\nProduzione.\nIl film fu prodotto dall'Universal Pictures\nDistribuzione.\nDistribuito dall'Universal Pictures, il film usc\u00ec nelle sale cinematografiche statunitensi il 24 dicembre 1934. Ebbe una distribuzione europea: in Portogallo usc\u00ec il 15 gennaio 1936 con il titolo \"O Homem que Reclamou a Cabe\u00e7a\". Negli Stati Uniti, nel luglio 1948 ne fu curata una riedizione."}
{"id": "3052249", "revid": "726373", "url": "https://it.wikipedia.org/wiki?curid=3052249", "title": "Pilate (Haiti)", "text": "Pilate, in creolo haitiano \"Pilat\", \u00e8 un comune di Haiti facente parte dell'arrondissement di Plaisance nel dipartimento del Nord."}
{"id": "3052256", "revid": "287204", "url": "https://it.wikipedia.org/wiki?curid=3052256", "title": "Anthony Charteau", "text": "Carriera.\nAnthony Charteau crebbe nella \"Vend\u00e9e U Pays de la Loire\", per poi iniziare la carriera da professionista nella societ\u00e0 collegata a questa squadra, la Bonjour, nel 2001. Ottenne diversi piazzamenti, terminando quarto al Tour du Doubs del 2003, sesto alla Route du Sud 2004 e ancora quarto al Tour du Finist\u00e8re 2005. Nello stesso anno conquist\u00f2 la sua prima vittoria da professionista, vincendo una tappa del Volta Ciclista a Catalunya.\nNon selezionato per il Tour de France, lasci\u00f2 la Bouygues T\u00e9l\u00e9com per la Cr\u00e9dit Agricole nel 2006. Con questa squadra termin\u00f2 secondo al GP de Plumelec, poi vinse la sua seconda corsa da professionista, La Poly Normande. Nel febbraio del 2007, si impose nella terza tappa del Tour de Langkawi, andando in fuga e terminando con quattro minuti di vantaggio. Vest\u00ec la maglia gialla di leader della classifica generale, mantenendola vino al termine della corsa. Dopo il secondo posto alla Parigi-Camembert e il terzo al Tour du Limousin dello stesso anno, pass\u00f2 alla Caisse d'Epargne.\nRelegato a un ruolo di gregario, ottenne poche buone performance, ad eccezione del terzo posto alla Paris-Bourges del 2008. Per il 2010 firma con la Bbox Bouygues Telecom. Inizia la stagione vincendo una tappa e la classifica generale de La Tropicale Amissa Bongo, corsa disputata in Gabon.\nIl 13 luglio, durante la tappa del Tour de France, da Morzine a Saint-Jean-de-Maurienne, passa per primo sul Colle della Madeleine e indossa la maglia a pois di miglior scalatore. Al termine della diciassettesima frazione, l'ultima di montagna, rimane in testa alla speciale classifica, assicurandosi la vittoria finale della classifica scalatori.\nSi ritira al termine della stagione 2013."}
{"id": "3052257", "revid": "200154", "url": "https://it.wikipedia.org/wiki?curid=3052257", "title": "Johann Svendsen", "text": ""}
{"id": "3052264", "revid": "599013", "url": "https://it.wikipedia.org/wiki?curid=3052264", "title": "Ysabella", "text": "Quasi niente si conosce di lei con certezza, ma sono state avanzate molte ipotesi. \u00c8 stata identificata con:\nStoria.\nYsabella viene menzionata in alcuni componimenti di Elias Cairel. \"Estat ai dos ans\" \u00e8 dedicata \"a ma dona Ysabelh\" (alla mia signora Ysabel). La \"tornada\" di \"Mout mi platz lo doutz temps d'abril\" contiene il verso \"Don'Izabel, ma chanso prezen\": a Donna Isabella, la mia canzone d'amore. Anche \"Pois chai la fuoilla del garric\" menziona \"ma dona Izabel\". Elias viaggia in Grecia dopo l'evento della quarta crociata (1202\u20131204) ed \u00e8 a Tessalonica, alla corte di Bonifacio, entro il 1207. Nel 1215 torna in Italia, dove rimane fino al 1225. \u00c8 possibile che abbia incontrato Isabella in Grecia o in Italia, se si trattasse della parente di Bonifacio o di Pellavicini.\nAd Ysabella \u00e8 attribuita quindi una \"tenzone\" con Elias, \"N'Elyas Cairel, de l'amor\". Nei primi studi sulle trobairitz, veniva comunemente supposto che alcune donne meno note, come Ysabella, nominate quali interlocutrici della controparte maschile, non fossero state in realt\u00e0 donne reali, ma piuttosto delle invenzioni dei trovatori al fine di creare delle \"tensos\" con un interlocutore dell'altro sesso, sebbene oggi la sua esistenza sia presunta. La sua \"tenso\" \u00e8 stata tradotta in inglese (Bogin), francese (Pierre Bec) e tedesco (Oskar Schultz e, pi\u00f9 recentemente, Angelica Rieger). \nLa composizione della \"tenso\" tra Elias e Ysabella \u00e8 stata materia di discussione. Il pi\u00f9 recente editore del corpus di Elias, Giosu\u00e8 Lachin, crede che la \"tenso\" fosse stata composta in Grecia nel 1204. La canzone in antico francese, \"L'autrier avint en chel autre pa\u00efs\", del troviero Conon de B\u00e9thune, che Elias conosceva, ha molte similarit\u00e0 tematiche con la \"tenso\" di Ysabella, anche se dissimile metricamente. Interessante per la determinazione della provenienza della \"tenso\" \u00e8 la menzione nel verso 40 di \"lo patriarch'Iuan\" (\"il patriarca Giovanni\"), un possibile riferimento al patriarca Giovanni X di Costantinopoli (1199\u20131206).\nLa \"tenso\" si apre con Ysabella che richiama con tenerezza il precedente amore tra lei ed Elias. La veridicit\u00e0 della loro relazione \u00e8 di solito accettata ed Elias viene considerato il corteggiatore di Ysabella, in Aquitania, Grecia, o Italia. Qualunque sia il contesto storico, Ysabella ed Elias non sono chiaramente pi\u00f9 in relazione quando il loro dialogo inizia, ed Elias le attribuisce la colpa della rottura. Ci\u00f2 scatena un'ondata di aggressioni verbali che terminano con la confessione di scortesia da parte di Elias e la loro riconciliazione, con Ysabella che si offre di aiutarlo in merito alla sua nuova donna e lui che, secondo i canoni della cortesia, rinuncia a svelare il suo nome del nuovo amore. Nelle stanze centrali, questa struttura di base pu\u00f2 essere vista come una deviazione dalle norme dell'amor cortese (con Ysabella che insulta invece di compiacersi del suo amante, e lui che ha un'altra storia d'amore nonostante il suo affetto ininterrotto) e un conseguente ritorno alla norma nelle stanze di chiusura. Recentemente, Catherine Ganiere, analizzando l'uso delle negazioni degli interlocutori, ha argomentato che Ysabella fosse pi\u00f9 turbata nei suoi sentimenti intimi (di essere amata), mentre Elias era pi\u00f9 preoccupato per l'aspetto superficiale, vale a dire, il comportamento cortese, la posizione sociale, ecc.\nNei fatti, la composizione rientra perfettamente nel canone dei generi trobadorici: i temi dell'amore non sincero, del rimprovero da parte della donna e della riconciliazione si collocano perfettamente nella norma della poesia dei trovatori; Anche il nuovo amore di Elias, indipendentemente dalla possibilit\u00e0 che si tratti di un amore \"vero\", \u00e8 un motivo topico: la chanson de change \u00e8 un genere poetico abbastanza diffuso. Persino Dante, nella Vita nuova, sar\u00e0 tentato da una donna diversa da Beatrice. Ci\u00f2 non toglie che alla base degli elementi topici possano esserci stati degli eventi reali (l'innamoramento per Ysabella, l'allontanamento, il nuovo amore), che restano tuttavia quasi sempre inattingibili. "}
{"id": "3052271", "revid": "767487", "url": "https://it.wikipedia.org/wiki?curid=3052271", "title": "Campionato mondiale di hockey su ghiaccio femminile Under-18 2010", "text": "Il 3\u00ba Campionato mondiale di hockey su ghiaccio femminile U-18 \u00e8 stato assegnato dall'International Ice Hockey Federation agli Stati Uniti d'America, che lo hanno ospitato a Chicago nel periodo tra il 27 marzo e il 3 aprile 2010. Tutte le partite si sono disputate a Chicago in due diverse piste, la \"Bob Allen Arena\" e la \"Walter Bush Arena\". Nella finale il si \u00e8 aggiudicato per la prima volta il titolo sconfiggendo le campionesse uscenti degli con il punteggio di 5-4 all'overtime. Al terzo posto \u00e8 giunta la , che ha avuto la meglio sulla per 7-3. Per la prima volta dall'esordio dell'URSS nel 1954 in una competizione organizzata dalla IIHF la rappresentativa dalla Russia \u00e8 stata retrocessa.\nCampionato di gruppo A.\nPartecipanti.\nAl torneo prendono parte 8 squadre:\nGironi preliminari.\nLe otto squadre partecipanti sono state divise in due gironi da 4 cinque squadre ciascuno: le compagini che si classificano al primo posto nel rispettivo girone si qualificano direttamente alle semifinali. La seconda e la terza classifica di ciascun raggruppamento disputano invece i quarti di finale. L'ultima classificata di ogni raggruppamento infine disputa uno spareggio al meglio delle tre gare in cui la perdente viene retrocessa in Prima Divisione.\nSpareggio per non retrocedere.\nLe ultime due classificate di ogni raggruppamento si sfidano al meglio delle tre gare. La perdente dello spareggio viene retrocessa in Prima Divisione. A causa dei due successi della Repubblica Ceca la Gara-3 non si \u00e8 disputata.\nClassifica finale.\nRiconoscimenti.\nRiconoscimenti individuali\nPrima Divisione.\nIl Campionato di Prima Divisione si \u00e8 svolto in un unico girone all'italiana a Pie\u0161\u0165any, in Slovacchia, fra il 3 e il 9 aprile 2010."}
{"id": "3052273", "revid": "86343", "url": "https://it.wikipedia.org/wiki?curid=3052273", "title": "Fort Libert\u00e9", "text": ""}
{"id": "3052274", "revid": "287204", "url": "https://it.wikipedia.org/wiki?curid=3052274", "title": "Fort-Liberte", "text": ""}
{"id": "3052275", "revid": "86343", "url": "https://it.wikipedia.org/wiki?curid=3052275", "title": "Fort Liberte", "text": ""}
{"id": "3052276", "revid": "1310927", "url": "https://it.wikipedia.org/wiki?curid=3052276", "title": "Jairo Arreola", "text": "Carriera.\nClub.\nArreola inizia la sua carriera nel Comunicaciones il 31 gennaio 2005."}
{"id": "3052277", "revid": "1305772", "url": "https://it.wikipedia.org/wiki?curid=3052277", "title": "Welcome to Wherever You Are", "text": ""}
{"id": "3052282", "revid": "74801", "url": "https://it.wikipedia.org/wiki?curid=3052282", "title": "Gali\u010dskij rajon", "text": "Il Gali\u010dskij rajon () \u00e8 un rajon dell'Oblast' di Kostroma, nella Russia europea; il capoluogo \u00e8 Gali\u010d."}
{"id": "3052284", "revid": "125699064", "url": "https://it.wikipedia.org/wiki?curid=3052284", "title": "Daoguang", "text": "Biografia.\nI primi anni.\nNacque nella Citt\u00e0 Proibita a Pechino, con il nome di Mianning (\u7dbf\u5be7), poi cambiato in Manning (\u65fb\u5be7), quando divenne imperatore. Il nome a sua volta era stato derivato da un parente di nome Mian (\u7dbf) ed era stato cambiato in un primo tempo in Min (\u65fb) per evitare fraintendimenti d'identit\u00e0 tra i due. La possibilit\u00e0 di cambiare il proprio nome era stata introdotta da suo nonno.\nFiglio secondogenito di Yongyan (\u6c38\u7430), imperatore dal 1796 con il nome di Jiaqing. Sua madre era appartenente al clan manchu degli Hitara e divenne imperatrice quando Jiaqing ascese al trono nel 1796. Divenne quindi nota col nome di imperatrice Xiaoshu Rui (\u5b5d\u6dd1\u777f\u7687\u540e).\nMianning era molto legato al nonno, l'Imperatore Qianlong e sovente lo accompagnava a caccia. Fu durante una di queste battute che a nove anni Daoguang cattur\u00f2 il proprio primo cervo, con grande compiacimento del vecchio imperatore. Nel 1813, mentre era ancora principe ereditario, Mianning gioc\u00f2 anche un ruolo primario nello sconfiggere e nel giustiziare gli invasori della Citt\u00e0 Proibita, il che gli assicur\u00f2 importanti meriti per l'ascesa al trono.\nIl regno da imperatore e il commercio dell'oppio.\nNel settembre 1820, all'et\u00e0 di 38 anni, Mianning eredit\u00f2 il trono da suo padre Jiaqing deceduto in misteriose circostanze. Assunse ufficialmente il nome di Daoguang, anche se l'impero che eredit\u00f2 era profondamente in declino, soprattutto a causa dell'imperialismo occidentale. Durante il suo regno, la Cina incontr\u00f2 i maggiori problemi con l'oppio, importato in Cina da mercanti inglesi. L'oppio aveva iniziato a circolare in Cina gi\u00e0 durante il regno del bisnonno, l'Imperatore Yongzheng, ma era limitato a circa 200 casse l'anno. Dal tempo dell'Imperatore Qianlong questa portata era cresciuta a 1.000 casse, 4.000 casse nell'epoca di Jiaqing e pi\u00f9 di 30.000 casse durante il regno di Daoguang.\nPer frenare questa crescente importazione, Daoguang eman\u00f2 tra il 1820 ed il 1830 molti decreti, attraverso il famoso Lin Zexu, con il compito di fermare l'importazione di questa merce, il che port\u00f2 allo scoppio della Prima guerra dell'oppio. Malgrado questo, il fedele Zexu non si dimostr\u00f2 adatto e venne bandito a Xinjiang. L'oppio, come risorsa, aveva facilmente consentito alle nazioni europee di infiltrarsi a fondo nel commercio cinese il che andava contro il conservatorismo imperante nell'Impero. Tecnologicamente e militarmente inferiore alle potenze europee e peggiorata a causa dell'incompetenza del governo della dinastia Qing, la Cina perse la guerra e venne costretta a cedere Hong Kong, nell'agosto del 1842, al Regno Unito con il Trattato di Nanchino. Daoguang divenne cos\u00ec il primo imperatore della dinastia Qing a perdere una parte dei propri territori.\nGli ultimi anni.\nDaoguang mor\u00ec il 25 febbraio 1850 nel Vecchio Palazzo Estivo (\u5713\u660e\u5712), a 8 chilometri a nord-ovest delle mura di Pechino. Al trono imperiale venne nominato Xiafeng, il maggiore dei figli maschi.\nVenne sepolto nel mausoleo di Muling (\u6155\u9675 - \"Tomba dell'ammirazione\"), che \u00e8 parte del complesso delle tompe Qing, a 120 chilometri a sud-ovest di Pechino."}
{"id": "3052285", "revid": "767487", "url": "https://it.wikipedia.org/wiki?curid=3052285", "title": "Mississippi (film 1935)", "text": "Mississippi \u00e8 un film del 1935 diretto da A. Edward Sutherland e da (non accreditato) Wesley Ruggles. La sceneggiatura si basa sul lavoro teatrale \"Magnolia\" (New York, 27 agosto 1923) di Booth Tarkington.\nTrama.\nUn giovane della buona societ\u00e0 sudista rifiuta di difendere l'onore della fidanzata con un duello perch\u00e9 non crede in quella forma di giustizia. Cacciato di casa, trover\u00e0 lavoro sui battelli del Mississippi come cantante. Quando per errore uccider\u00e0 un malvivente, diventando un eroe, la sua famiglia si rifar\u00e0 viva.\nProduzione.\nIl film fu prodotto dalla Paramount Pictures (con il nome Paramount Productions, Inc,).\nDistribuzione.\nDistribuito dalla Paramount Pictures (con il nome Paramount Productions, Inc,), il film - presentato da Adolph Zukor - usc\u00ec nelle sale cinematografiche statunitensi il 22 marzo 1935."}
{"id": "3052287", "revid": "287204", "url": "https://it.wikipedia.org/wiki?curid=3052287", "title": "Lost Highway (Bon Jovi)", "text": ""}
{"id": "3052292", "revid": "110157", "url": "https://it.wikipedia.org/wiki?curid=3052292", "title": "Ouanaminthe", "text": "Ouanaminthe (in creolo haitiano \"Wanament\" o \"Wanam\u00e8t\"; in spagnolo \"Juana M\u00e9ndez\") \u00e8 un comune di Haiti, capoluogo dell'arrondissement omonimo nel dipartimento del Nord-Est."}
{"id": "3052293", "revid": "200154", "url": "https://it.wikipedia.org/wiki?curid=3052293", "title": "Teatro di Torre Argentina", "text": ""}
{"id": "3052296", "revid": "86343", "url": "https://it.wikipedia.org/wiki?curid=3052296", "title": "Mont Organis\u00e9", "text": ""}
{"id": "3052297", "revid": "287204", "url": "https://it.wikipedia.org/wiki?curid=3052297", "title": "Mont-Organise", "text": ""}
{"id": "3052298", "revid": "86343", "url": "https://it.wikipedia.org/wiki?curid=3052298", "title": "Mont Organise", "text": ""}
{"id": "3052299", "revid": "1154737", "url": "https://it.wikipedia.org/wiki?curid=3052299", "title": "Bardino Nuovo", "text": "Bardino Nuovo (\"Bardin N\u00eauvo\" in ligure) \u00e8 una frazione del comune di Tovo San Giacomo, in provincia di Savona. Dista dal capoluogo comunale circa 4\u00a0km.\nStoria.\nIl territorio dell'odierna frazione tovese fu, presumibilmente come il capoluogo Tovo San Giacomo, un antico possedimento dei vescovi di Albenga e che fu compreso nella Marca Aleramica dal X secolo e successivamente come propriet\u00e0 feudale di Bonifacio del Vasto dal 1091. Fu quindi dominio dei marchesi Del Carretto, signori di Savona e di Finale Ligure, nel XII secolo.\nCos\u00ec come l'intero territorio feudale del carrettesco Marchesato di Finale pass\u00f2 sotto l'influenza della Spagna nel 1598 e, seguendone le sorti storiche finalesi, dal 1713 come territorio della Repubblica di Genova. Sar\u00e0 nel 1797, con le fasi iniziali della dominazione napoleonica nei territori dell'ex repubblica genovese, che le due principali comunit\u00e0 di Tovo e di Bardino verranno ulteriormente scorporate nelle tre \"municipalit\u00e0\" distinte quali Tovo, Bardino Vecchio e Bardino Nuovo.\nCon la dominazione di Napoleone Bonaparte il territorio rientrer\u00e0 dal 2 dicembre 1797 nel Dipartimento del Letimbro, con capoluogo Savona, all'interno della Repubblica Ligure annessa al Primo Impero francese. Dal 28 aprile del 1798 con i nuovi ordinamenti francesi, far\u00e0 parte del IV Cantone, con capoluogo Bardino, della Giurisdizione delle Arene Candide e dal 1803 centro principale del VI Cantone della Maremola nella Giurisdizione di Colombo. Dal 13 giugno 1805 al 1814 verr\u00e0 inserito nel Dipartimento di Montenotte.\nNel 1815 i tre territori verranno inglobati nel Regno di Sardegna, cos\u00ec come stabilir\u00e0 il Congresso di Vienna del 1814 anche per gli altri comuni della repubblica ligure, e successivamente nel Regno d'Italia dal 1861; nel 1848 vengono registrati in questa municipalit\u00e0 610 abitanti. Dal 1859 al 1927 il territorio fu compreso nel V mandamento di Pietra del Circondario di Albenga facente parte della Provincia di Genova; nel 1927 con la soppressione del circondario ingauno passer\u00e0, per pochi mesi, nel Circondario di Savona e, infine, sotto la neo costituita Provincia di Savona.\nRisale al 6 dicembre 1928 il Regio decreto n. 2971 che ufficializzer\u00e0 l'aggregazione dei due comuni di Bardino Vecchio e Bardino Nuovo nel territorio di Tovo San Giacomo come frazioni comunali; il 6 dicembre del 2008 \u00e8 ricorso l'ottantesimo anniversario dell'unificazione delle tre storiche comunit\u00e0 tovese e bardinese.\nMonumenti e luoghi d'interesse.\nArchitetture religiose.\nLa locale chiesa parrocchiale, intitolata a san Sebastiano, verr\u00e0 eretta tra il 1681 e il 1708 e si presenta nelle forme architettoniche barocche.\nDalla piazza antistante l'edificio religioso - intitolata al canonico Don Giuseppe Folco - si gode un ampio panorama di tutta la Val Maremola.\nNella borgato Lavrio, che si situa sopra al cimitero di Bardino Nuovo, \u00e8 presente la Cappella detta \"della Croce\". Costruita nell'700, ogni 3 Maggio si celebra la Santa Messa (tradizione mantenuta dal calendario liturgico precedente al Concilio Vaticano II dove era prevista la festa \"dell'Invenzione della Croce\"). Segue alla celebrazione liturgica un rinfresco organizzato dagli abitanti della borgata.\nCultura.\nIstruzione.\nMusei.\nAntistante la piazza della parrocchiale si trova il museo dell'orologio da torre Giovanni Battista Bergallo, inaugurato nel 1997 nell'ex municipio, antistante la piazza della chiesa parrocchiale, ospita meccanismi, lancette e quadranti degli orologi prodotti per campanili e e torri nella casa-officina della famiglia Bergallo. La fabbrica si trova all'ingresso della frazione, provenendo da Bardino Vecchio, lungo via San Sebastiano (strada provinciale 4) ed \u00e8 caratterizzata da numerosi ornamenti legati all'attivit\u00e0 orologiaia. Nel 2017 ricorrono i vent'anni dalla sua apertura al pubblico.\nSport.\nBardino Nuovo, fra gli anni settanta ed inizio anni ottanta del Novecento divenne celebre, almeno fra gli appassionati, per la sua squadra di pallapugno (ex pallone elastico). Ancora oggi si possono vedere quelli che erano i vecchi campi da gioco (sferisterio) utilizzati dalla Societ\u00e0 sportiva: uno \u00e8 diventato un parcheggio pubblico, mentre il pi\u00f9 recente, di propriet\u00e0 della parrocchia, \u00e8 stato trasformato in un luogo polivalente. A ricordo dei fasti sportivi, l'area del vecchio sferisterio \u00e8 stata intitolata dall'Amministrazione comunale di Tovo San Giacomo \"Piazzale del vecchio sferisterio\" con il corredo di due vecchie fotografie che fanno da bella mostra sul cippo commemorativo."}
{"id": "3052303", "revid": "767487", "url": "https://it.wikipedia.org/wiki?curid=3052303", "title": "Mario Ardizzon", "text": "\u00c8 morto nel 2012 all'et\u00e0 di 74 anni a seguito di problemi cardiaci.\nCarriera.\nGiocatore.\nCresce calcisticamente nella squadra di Chioggia, il Clodia, passando giovanissimo (1956) nel . Proprio con i neroverdi esordisce in Serie B nel 1957 divenendo successivamente titolare dei lagunari. Promosso il Venezia in Serie A nel 1961, segue i veneti allenati da Carlo Alberto Quario nella massima serie esordendovi il 27 agosto del medesimo anno in una gara interna persa contro la per 1-0.\nPassa assieme a Sergio Frascoli alla di Annibale Frossi nel 1963 dove \u00e8 per tre stagioni una presenza fissa in prima squadra prima in coppia con Alfio Fontana e l'anno successivo con Glauco Tomasin. Nella sua permanenza nella capitale segna le uniche 3 reti della sua carriera tra Serie A e Serie B. Il 16 marzo 1966 disputa a Charleroi una gara contro il Belgio con la Nazionale cadetta - assieme al compagno di squadra Paolo Barison - conclusasi con un 3-3. Con la Roma gioca numerose gare in Coppa delle Fiere vincendo pure, il 1\u00ba novembre 1964, la Coppa Italia a Torino contro i granata con una rete di Nicol\u00e8.\nNel 1966 viene ceduto al di Luis Carniglia per avvicendare il pi\u00f9 maturo Pavinato. Resta cinque stagioni nel capoluogo emiliano giocando in coppia prima con Furlanis e successivamente con Roversi. Nel 1970 vince anche la sua seconda Coppa Italia e la Coppa di Lega Italo-Inglese. Sporadicamente inizia ad essere utilizzato come libero dall'allenatore successivo Edmondo Fabbri.\nTorna infine al Venezia in Serie C nel 1971 dove, ormai stabilmente trasformatosi in libero, disputa le sue ultime tre stagioni di calcio giocato. Ardizzon ha giocato 253 gare in Serie A segnando 3 reti.\nAllenatore.\nInizia, successivamente, la carriera di allenatore facendo il vice di Cesare Meucci al Venezia per poi assumerne, nel 1977, la guida della prima squadra in Serie C. Allena successivamente l'Adriese prima in Serie D e successivamente in Serie C2. Allena quindi lo Jesolo. Dal 2007 al 2009, allena una squadra di calcetto a 5 femminile permettendo cos\u00ec a una squadra iniziale di 4 membri:(Daniela Lombardo, Domiziana Schiavo, Greta Palombella e Sara Bertotto) di farsi avanti nel campionato juniores ed arrivare a una buona posizione in classifica.\nNel medesimo periodo trovo anche spazio per allenare i giovani del Nettuno lido"}
{"id": "3052304", "revid": "767487", "url": "https://it.wikipedia.org/wiki?curid=3052304", "title": "Il domatore di donne", "text": "Il domatore di donne (\"She Couldn't Take It\") \u00e8 un film del 1935 diretto da Tay Garnett.\nTrama.\nUn ricco industriale ossessionato dalla sua assillante famiglia si fa arrestare per trovare pace. In cella fa amicizia con un gangster che ha deciso di cambiare vita, quando l'industriale \u00e8 colto da infarto fa promettere all'amico che sistemer\u00e0 per lui i suoi affari e questi obbedisce, riuscendo anche a far innamorare la figlia del ricco defunto."}
{"id": "3052305", "revid": "107553884", "url": "https://it.wikipedia.org/wiki?curid=3052305", "title": "Trou-du-Nord", "text": "Trou-du-Nord, in creolo haitiano \"Twou din\u00f2\", \u00e8 un comune di Haiti, capoluogo dell'arrondissement omonimo nel dipartimento del Nord-Est."}
{"id": "3052308", "revid": "767487", "url": "https://it.wikipedia.org/wiki?curid=3052308", "title": "Il sogno di Frankie", "text": "Il sogno di Frankie \u00e8 un film del 1996 diretto da Tiffanie DeBartolo con Ione Skye e Jennifer Aniston.\nTrama.\nFrankie soffre d'insonnia sin dall'infanzia. Crede fermamente di poter riuscire a trovare l'uomo della sua vita e quindi anche il riposo, nella citt\u00e0 di Los Angeles dove sta per trasferirsi con la sua amica del cuore. Ma poco prima della partenza conosce David ed \u00e8 sicura di aver trovato il suo principe azzurro; le rimangono quindi solo tre giorni per convincerlo che lei \u00e8 l'amore della sua vita."}
{"id": "3052310", "revid": "1543377", "url": "https://it.wikipedia.org/wiki?curid=3052310", "title": "Lufira", "text": "Il Lufira \u00e8 un fiume della Repubblica Democratica del Congo, affluente del Lualaba.\nCorso.\nNasce a sud di Likasi, scorre verso nord-est e alimenta il lago Tshangalele a 25\u00a0km da Likasi; poi attraversa il parco nazionale di Kundelungu verso nord-ovest, nel quale, nel corso dei secoli, ha scavato il suo canyon (obliquamente ai monti Mitumba), e arriva nel parco nazionale dell'Upemba nella depressione del Kamalondo, dove va a gettarsi nel lago Kisale, raggiungendo il Lualaba, che \u00e8 il corso iniziale del fiume Congo.\nIl Lufira \u00e8 ricco di cascate, le pi\u00f9 alte sono quelle di Kiubo, alte 60\u00a0m."}
{"id": "3052313", "revid": "767487", "url": "https://it.wikipedia.org/wiki?curid=3052313", "title": "Rudolf Hagelstange", "text": "Legato a un realismo tradizionale, divenne noto con la raccolta di liriche \"Credo veneziano\" (Venezianisches Credo, 1945), che riflette la situazione esistenziale della generazione uscita dalla guerra. Di tono autocritico \u00e8 la \"Ballata della vita sepolta\" (Ballade vom versch\u00fctteten Leben). Nei romanzi \"Trastullo degli dei\" (Spielball der G\u00f6tter, 1959) e \"Il grande birbone\" (Der gro\u00dfe Filou, 1976) racconta in chiave ironica le vite di alcuni eroi greci.\nHa tradotto in tedesco molti autori della letteratura italiana (tra i quali Giovanni Boccaccio e Angelo Poliziano)."}
{"id": "3052315", "revid": "287204", "url": "https://it.wikipedia.org/wiki?curid=3052315", "title": "Last Man Standing (album)", "text": ""}
{"id": "3052316", "revid": "287204", "url": "https://it.wikipedia.org/wiki?curid=3052316", "title": "Last Man Standing (singolo)", "text": ""}
{"id": "3052319", "revid": "767487", "url": "https://it.wikipedia.org/wiki?curid=3052319", "title": "Sainte-Suzanne (Haiti)", "text": "Sainte-Suzanne, in creolo haitiano \"Sent Siz\u00e0n\", \u00e8 un comune di Haiti facente parte dell'arrondissement di Trou-du-Nord nel dipartimento del Nord-Est."}
{"id": "3052324", "revid": "287204", "url": "https://it.wikipedia.org/wiki?curid=3052324", "title": "Last Man Standing (film)", "text": ""}
{"id": "3052326", "revid": "767487", "url": "https://it.wikipedia.org/wiki?curid=3052326", "title": "L'uomo che sbanc\u00f2 Montecarlo", "text": "L'uomo che sbanc\u00f2 Montecarlo (\"The Man Who Broke the Bank at Monte Carlo\") \u00e8 un film del 1935 diretto da Stephen Roberts.\nTrama.\nUn giovane nobile russo \u00e8 stato costretto ad emigrare a Parigi a causa della rivoluzione. L\u00ec fa il tassista e convince altri suoi compatrioti a mettere insieme i loro soldi e giocarli al casin\u00f2 per vedere se riescono a migliorare le proprie condizioni. Il colpo riesce e Montecarlo viene sbancato, la somma vinta \u00e8 ingente ed il titolare del casin\u00f2 mette sulle sue tracce una ragazza perch\u00e9 lo convinca a giocare ancora...\nProduzione.\nIl film fu prodotto dalla 20th Century Pictures. Venne girato in California, a Lake Arrowhead, nella San Bernardino National Forest dal 19 agosto 1935 all'ottobre 1935.\nDistribuzione.\nDistribuito dalla Twentieth Century Fox Film Corporation, usc\u00ec nelle sale cinematografiche statunitensi il 14 novembre 1935 con il titolo originale \"The Man Who Broke the Bank at Monte Carlo\"."}
{"id": "3052328", "revid": "767487", "url": "https://it.wikipedia.org/wiki?curid=3052328", "title": "Solo se il destino", "text": "Solo se il destino (\"'Til There Was You\") \u00e8 un film del 1997 diretto da Scott Winant con Jeanne Tripplehorn e Dylan McDermott.\nTrama.\nGwen Moss et Nick Dawkan, s'incrociano in varie occasioni fin dall'infanzia, senza mai veramente conoscersi. Un giorno Nick, divenuto architetto, ottiene il contratto per ricostruire un vecchio condominio pieno di fascino, dove si \u00e8 da poco trasferita Gwen."}
{"id": "3052330", "revid": "599013", "url": "https://it.wikipedia.org/wiki?curid=3052330", "title": "Luis Antonio Moreno", "text": ""}
{"id": "3052331", "revid": "290948", "url": "https://it.wikipedia.org/wiki?curid=3052331", "title": "Caricone", "text": ""}
{"id": "3052335", "revid": "599013", "url": "https://it.wikipedia.org/wiki?curid=3052335", "title": "Andr\u00e9s Estrada", "text": ""}
{"id": "3052337", "revid": "287204", "url": "https://it.wikipedia.org/wiki?curid=3052337", "title": "Graeme McDowell", "text": " Soprannominato G-MAC.\nNel 2010 ha vinto il primo major della sua carriera, imponendosi nello U.S. Open. Tale successo ha rappresentato anche la sua prima vittoria nel PGA Tour.\nComplessivamente in carriera ha vinto sei tornei professionistici tra cui l'Open d'Italia nel 2004.\nIl 7 luglio 2013 vince l'Alstom Open de France."}
{"id": "3052340", "revid": "287204", "url": "https://it.wikipedia.org/wiki?curid=3052340", "title": "Andres Estrada", "text": ""}
{"id": "3052341", "revid": "288300", "url": "https://it.wikipedia.org/wiki?curid=3052341", "title": "Luis Antonio Moreno Huila", "text": ""}
{"id": "3052346", "revid": "33764439", "url": "https://it.wikipedia.org/wiki?curid=3052346", "title": "Falconiere", "text": ""}
{"id": "3052347", "revid": "1543377", "url": "https://it.wikipedia.org/wiki?curid=3052347", "title": "Guicennas", "text": "Biografia.\nGuicennas \u00e8 conosciuto per i servizi resi come falconiere, dapprima nel Regno di Germania e poi nell'ambiente normanno-svevo del Regno di Sicilia, dove fu anche maestro di caccia nella corte siciliana, al servizio di Federico II di Svevia.\nCome autore gli \u00e8 attribuito un trattato in lingua latina, \"De arte bersandi\", vertente sulla caccia con armi da lancio, arco e balestra. \n\"De arte bersandi\".\n\u00c8 stato ipotizzato che quest'opera, come altre della stessa epoca, facesse parte di una tradizione venatoria e falconiera prosperante presso la corte normanna del regno di Sicilia gi\u00e0 prima del manifestarsi della passione di Federico II per l'attivit\u00e0 venatoria. \nIl trattato \u00e8 tramandato da un unico testimone, il manoscritto \"Vaticano Latino 5366\", conservato alla Biblioteca Apostolica Vaticana."}
{"id": "3052350", "revid": "834", "url": "https://it.wikipedia.org/wiki?curid=3052350", "title": "100 Million Bon Jovi Fans Can't Be Wrong", "text": ""}
{"id": "3052351", "revid": "1543377", "url": "https://it.wikipedia.org/wiki?curid=3052351", "title": "Lucas Glover", "text": "\u00c8 noto soprattutto per la sua vittoria allo U.S. Open del 2009.\nComplessivamente in carriera ha vinto 5 tornei professionistici."}
{"id": "3052359", "revid": "414361", "url": "https://it.wikipedia.org/wiki?curid=3052359", "title": "Terrati", "text": ""}
{"id": "3052362", "revid": "92723", "url": "https://it.wikipedia.org/wiki?curid=3052362", "title": "Garance Le Guillermic", "text": "Ha raggiunto la notoriet\u00e0 nel 2009 interpretando il ruolo di Paloma nel film \"Il riccio\" (\"Le H\u00e9risson\"), tratto dal bestseller \"L'eleganza del riccio\" di Muriel Barbery, che le ha valso la nomination al Premio Lumi\u00e8re per la migliore promessa femminile. "}
{"id": "3052363", "revid": "2014155", "url": "https://it.wikipedia.org/wiki?curid=3052363", "title": "Jiaqing", "text": "Biografia.\nI primi anni.\nNacque nel Vecchio Palazzo Estivo, a 8\u00a0km a nord-ovest delle mura di Pechino, ricevendo il nome di Yongyan, cambiato poi in Yongyan quando divenne imperatore: i due nomi, identici nella grafia europea, sono in realt\u00e0 indicati diversamente nella grafia cinese tradizionale in quanto il primo \u00e8 il nome privato e l'altro il nome comunemente utilizzato anche se entrambi si pronunciano Yong.\nQuindicesimo figlio dell'Imperatore Qianlong, sua madre era Ling, figlia di Wei Qingtai, ufficiale dell'amministrazione Qing, prima concubina di secondo rango, poi divenuta la favorita di Qianlong. Quando il figlio divenne imperatore la rese Imperatrice madre col nome di Xiao Yi Chun. Nel 1818 l'Imperatore Jiaqing ammise la famiglia di Ling nella nobilt\u00e0 Manchu e cambi\u00f2 il cognome cinese Wei nel manch\u00f9 Weigiya.\nNel dicembre 1773 Yongyan venne segretamente prescelto da Qianlong come suo successore e nel 1789 divenne principe ereditario. Alla fine del suo regno, Qianlong si serv\u00ec largamente di un primo ministro di origine manchu, Heshen il quale per\u00f2 tent\u00f2 pi\u00f9 volte di usurpare il trono al vecchio imperatore e venne severamente punito da Jiaqing quando questi divenne imperatore.\nIl regno.\nNell'ottobre del 1795, nel suo sessantesimo anno di regno, l'Imperatore Qianlong annunci\u00f2 la propria intenzione di abdicare in favore del giovane principe ereditario dal momento che non riteneva rispettoso regnare per un periodo superiore a suo nonno, l'Imperatore Kangxi. Il principe Jiaqing divenne quindi imperatore dal febbraio 1796, anche se per i due anni successivi govern\u00f2 solo formalmente, dal momento che le decisioni vennero prese in gran parte da suo padre Qianlong.\nCon la morte di Qianlong, all'inizio del febbraio del 1799, Jiaqing ottenne il controllo totale sul governo e come primo atto persegu\u00ec l'infedele consigliere Heshen che, accusato di corruzione e abuso di potere, fu privato dei propri titoli, spogliato di tutti i suoi beni e infine gli venne intimato il suicidio; con la sua morte si scopr\u00ec che aveva lasciato un tesoro di oltre 900 milioni di tael, frutto delle sue malversazioni. La cognata di Heshen, la principessa He Xiao, era la sorella del nuovo imperatore e venne pertanto risparmiata da questa punizione. Tuttavia, nonostante l'uccisione di Heshen, la corte rimase spaccata in varie fazioni mentre gli eunuchi e i cortigiani, esautorati sotto Qianlong, riacquistarono gran parte dell'influenza sugli affari pubblici.\nL'imperatore tuttavia aveva ereditato un impero prostrato dalle lunghe guerre e indebolito finanziariamente; il peggioramento dell'economia aveva generato, negli ultimi anni del regno di Qianlong, numerose rivolte tra le quali la Ribellione del loto bianco tra il 1796 e il 1804. Di conseguenza, l'Imperatore Jiaqing non intraprese campagne militari, ridusse le spese militari e di corte in modo da riordinare le finanze. In politica interna, per reprimere i disordini, invi\u00f2 forti distaccamenti militari e, per riottenere l'appoggio dei sudditi, promulg\u00f2 un'amnistia e ridusse l'imposta fondiaria.\nIn materia economica cerc\u00f2 di dare nuovo slancio alla produzione agricola, migliorando le colture e i sistemi di irrigazione e incoraggiando i contadini pi\u00f9 produttivi. Queste misure, tuttavia, ebbero solo effetti momentanei in quanto gi\u00e0 con il regno di suo figlio e successore Daoguang, la concorrenza con l'India britannica e il contrabbando dell'oppio che n\u00e9 l'imperatore n\u00e9 tanto meno i suoi successori riuscirono ad arrestare avrebbero provocato la decadenza dell'Impero.\nCome il padre, infine, fu estremamente sospettoso nei confronti della cultura occidentale, mantenne i rigidi limiti al commercio con gli stranieri e impose severe limitazioni alla professione del cristianesimo.\nMorte e sepoltura.\nIl 2 settembre 1820 l'Imperatore Jiaqing mor\u00ec nel Palazzo Imperiale di Rehe a 230 chilometri a nord-est di Pechino. La storiografia ufficiale cinese non riporta la causa della morte dell'Imperatore, che secondo alcuni fu dovuta ad un attacco cardiaco causato dall'obesit\u00e0 del sovrano. Il trono imperiale venne consegnato al figlio secondogenito: l'Imperatore Daoguang. L'Imperatore Jiaquing venne sepolto nel mausoleo di famiglia, posto a 120\u00a0km a sud-ovest di Pechino, nel Changling (\"Tomba splendida\")."}
{"id": "3052368", "revid": "181699", "url": "https://it.wikipedia.org/wiki?curid=3052368", "title": "Olindo Pasqualetti", "text": "\u00c8 considerato uno tra i pi\u00f9 brillanti latinisti vissuti nel XX secolo.\nBiografia.\nDal paese natale si trasfer\u00ec ancora ragazzo con la famiglia a San Benedetto del Tronto, dove termin\u00f2 il ciclo degli studi elementari. Da qui a 12 anni part\u00ec per entrare nell'istituto Missioni Consolata. Fu ordinato sacerdote a Torino nel 1940. Laureatosi in Lettere nell'Universit\u00e0 Cattolica del Sacro Cuore di Milano, insegn\u00f2 nei seminari minori e maggiori del suo Ordine religioso e nei Licei-ginnasi l.r. e statali di Varallo Sesia, Vercelli, Fermo. Chiamato dall'Universit\u00e0 Cattolica del Sacro Cuore, vi rimase quale docente di latino fino al collocamento a riposo, dopo di che, ospite dell'Istituto Missioni Consolata a Santa Maria a Mare di Fermo, dal 1983 per una decina di anni ha insegnato latino e greco al triennio del Liceo Classico Paolo VI di Fermo. Si spense a Torino il 21 novembre 1996.\nPoich\u00e9 fin da giovanissimo 'quod temptabat scribere latine erat', pubblic\u00f2 in riviste nazionali ed estere poesie, componimenti in prosa, saggi, recensioni in lingua latina. Partecip\u00f2 a concorsi di poesia e di prosa latina, nei quali consegu\u00ec quattordici primi premi, dieci secondi premi, ventitr\u00e9 terzi premi. Quasi tutte le sue opere sono state raccolte in \"Gemina Musa\", nel 1987 e in \"Tre appendici a Gemina Musa\", nel 1992. Aveva al suo attivo anche pubblicazioni universitarie e testi scolastici con le case editrici Dante Alighieri e Minerva italica.\nCollabor\u00f2 all\u2019\"Enciclopedia Virgiliana\". Fu socio di Opus Fundatum Latinitas (Citt\u00e0 del Vaticano), del centro studi Varroniano, della Accademia di Scienze di Roma e dell'Accademia Marchigiana di Scienze e Lettere.\nGli venne assegnato dall'amministrazione comunale di San Benedetto del Tronto il \u201cPremio Truentum\u201d per l'anno 1996."}
{"id": "3052375", "revid": "339392", "url": "https://it.wikipedia.org/wiki?curid=3052375", "title": "Pointer Portoghese", "text": ""}
{"id": "3052376", "revid": "1305772", "url": "https://it.wikipedia.org/wiki?curid=3052376", "title": "Anno 1701", "text": "Anno 1701, denominato altres\u00ec A.D. 1701, \u00e8 un videogioco con entrambi gli elementi di un Videogioco strategico in tempo reale e manageriale, sviluppato dalla societ\u00e0 tedesca Sunflowers Interactive Entertainment Software. Il gioco ruota intorno alla costruzione e allo sviluppo di una colonia del XVIII secolo nel \"Nuovo Mondo\". Fa parte della serie di \"Anno\", ed \u00e8 stato preceduto da \"Anno 1602\" e \"Anno 1503\", e seguito da \"Anno 1404\".\nPanoramica.\n\"Anno 1701\", come gli altri quattro giochi \"Anno\", \u00e8 basato principalmente sugli aspetti economici dell'insediamento creato dal giocatore. Pi\u00f9 esperto \u00e8 il giocatore a mantenere un'economia equilibrata e pi\u00f9 efficace sar\u00e0 la sua composizione.\nModalit\u00e0 di gioco.\nAnalogamente in altri capitoli della serie di \"Anno\", in \"Anno 1701\" il giocatore \u00e8 tenuto ad organizzare lo sviluppo sociale, bellico ed industriale di un insediamento industriale assegnatogli sin dall'inizio.\nLa popolazione \u00e8 suddivisa in cinque classi sociali, ovvero i pionieri, i coloni, i cittadini, i commercianti e gli aristocratici. All'inizio del gioco, tutti gli abitanti appartengono alla Classe dei Pionieri. Essi pagano imposte fiscali generalmente ridotte, e richiedono esclusivamente la presenza di generi alimentari. In seguito ad aver soddisfatto le principali esigenze dei cittadini, \u00e8 possibile incrementare il valore delle imposte fiscali. E inoltre fondamentale sviluppare rapidamente il proprio insediamento urbano al fine di raggiungere la Fase Commerciale.\n\u00c8 possibile intrattenere rapporti commerciali con i Regni vicini, oppure con culture straniere.\nSostanzialmente, \"Anno 1701\" \u00e8 quasi interamente incentrato sul commercio e l'economia, trascurando l'ambito concernente le strategie militari. Tuttavia, la grafica consente egregiamente di vedere i dettagli intricati del terreno o del mare durante le battaglie.\nRegni avversari.\nOltre alle culture straniere ci sono anche i regni avversari, ovvero giocatori comandati dall'Intelligenza Artificiale. I regni amministreranno i propri domini proprio come fa il giocatore, ma ovviamente con tattiche diverse. Tra i vari regni e il giocatore c'\u00e8 anche la diplomazia, con cui si pu\u00f2 dichiarare guerre, stipulare accordi commerciali oppure formare alleanze. I personaggi che comandano i regni avversari si dividono in tre livelli di difficolt\u00e0: facile, medio e difficile indicati rispettivamente con una stellina, due stelline e tre stelline.\nCulture straniere.\nLe culture straniere non sono come i rivali che iniziano da zero con solo il proprio magazzino, ma sono civilt\u00e0 native dell'arcipelago con un'isola gi\u00e0 urbanizzata. Non colonizzeranno altre isole, ma si potr\u00e0 interagire con loro attraverso il commercio e la diplomazia. Sono amichevoli e saranno loro che proporranno al giocatore di creare un accordo commerciale. Gli accordi commerciali sono accordi che permettono di commerciare. Le culture straniere sono: gli irochesi, con capo Tetonka, gli aztechi, con capo Pox\u00e0coatl, gli arabi, con capo Amin Sahir e i cinesi, con capo Liang Wu. Ci sono anche i pirati di Ramirez con il loro covo, che possono essere distrutti, ma solo con un esercito molto potente. Il libero commerciante, invece, con un porto situato su una piccola isola al centro della mappa, viaggia con la sua nave tra i porti delle isole abitate con l'unico obiettivo di commerciare. \u00c8 molto utile quando manca una risorsa indispensabile perch\u00e9 la risorsa si pu\u00f2 comprare da questo commerciante che ne porter\u00e0 un po' al porto della propria isola. Infine c'\u00e8 la regina, che finanzia la spedizione nell'arcipelago inviando nuove navi, soldati o somme di denaro. Si pu\u00f2 diventare indipendenti dalla regina sconfiggendo la flotta reale, oppure pagandole dei tributi."}
{"id": "3052377", "revid": "287204", "url": "https://it.wikipedia.org/wiki?curid=3052377", "title": "Antonio Geder", "text": ""}
{"id": "3052380", "revid": "290948", "url": "https://it.wikipedia.org/wiki?curid=3052380", "title": "Principio di auto consistenza di Novikov", "text": ""}
{"id": "3052385", "revid": "253269", "url": "https://it.wikipedia.org/wiki?curid=3052385", "title": "Vik Sahay", "text": "Biografia.\nSahay \u00e8 nato ad Ottawa da genitori indiani; frequent\u00f2 la Canterbury High School of the Arts in Ottawa. Ha continuato a studiare spettacolo teatrale alla Montreal Concordia University. \nHa imparato a eseguire danza classica indiana con il fratello Sidharth Sahay, con il quale \u00e8 apparso nel 1979's You Can't Do That in televisione. Egli inoltre ha partecipato alla serie televisiva Radio Active. Sulla base di tale lavoro, \u00e8 stato selezionato per comparire nel Our Hero Dalal Vidya, per il quale \u00e8 stato nominato nel 2002 per un Canadian Comedy Award. Successivamente, ha anche interpretato l'avvocato Anil Sharma nella serie \"This is Wonderland\" durante la seconda e terza stagione. Ha interpretato Lester Patel nella serie TV Chuck. Nel 2013 partecipa nel ruolo di Nichloas Vashum al secondo episodio della sesta stagione della serie tv The Mentalist.Ha anche interpretato nel 2017 il dottor Sanji Raju nella serie TV Grimm nell'ottava puntata della sesta stagione. Sempre nel 2017 partecipa ad un episodio della serie TV Lucifer nel terzo episodio della seconda stagione.\nSahay \u00e8 apparso in film come Roxy Hunter e il mistero dello Spirito Moody, Good Will Hunting, eXistenZ, Hollow Point, Rainbow, The Ride, Wings of Hope, The Rocker e Amal."}
{"id": "3052387", "revid": "62748", "url": "https://it.wikipedia.org/wiki?curid=3052387", "title": "Rodolpho Muller", "text": ""}
{"id": "3052388", "revid": "729019", "url": "https://it.wikipedia.org/wiki?curid=3052388", "title": "Federation 1992 Cup Zona Americana", "text": "La Zona Americana (\"American Zone\") \u00e8 una delle 3 divisioni zonali nell'ambito della Federation Cup 1992.\nTutti gli incontri si sono giocati all'Atlas Colomos T.C. di Guadalajara in Messico su campi in terra battuta.\n1\u00ba turno.\nData: 21\u201323 aprile\nLe squadre qualificate 1a e 2a avanzano al Tabellone principale.\nTabellone principale.\nMessico e Cile avanzano al World Group."}
{"id": "3052391", "revid": "155634", "url": "https://it.wikipedia.org/wiki?curid=3052391", "title": "Federation Cup 1992 Zona Asia/Oceania", "text": "La Zona Asia/Oceania \u00e8 una delle 3 divisioni zonali nell'ambito della Federation Cup 1992.\nTutti gli incontri si sono giocati al National Tennis Centre di Colombo in Sri Lanka su campi in terra battuta.\n1\u00ba turno.\nDate: 4\u20136 maggio\nLe squadre qualificate 1a e 2a avanzano al Tabellone principale.\nTabellone principale.\nCorea del Sud avanza al World Group."}
{"id": "3052392", "revid": "729019", "url": "https://it.wikipedia.org/wiki?curid=3052392", "title": "Federation Cup 1992 Zona Europea/Africana", "text": "La Zona Europea/Africana \u00e8 una delle 3 divisioni zonali nell'ambito della Federation Cup 1992.\nTutti gli incontri si sono giocati all'Olympic T.C. di Atene in Grecia su campi in terra battuta.\n1\u00ba turno.\nDate: 13\u201315 aprile\nLe squadre qualificate 1a e 2a avanzano al Tabellone principale.\nTabellone principale.\nSudafrica avanza al World Group."}
{"id": "3052393", "revid": "1185701", "url": "https://it.wikipedia.org/wiki?curid=3052393", "title": "Christophe Riblon", "text": "Carriera.\nDopo quattro stagioni da dilettante con il Cyclo Club de Nogent-sur-Oise, passa professionista su strada nel 2005 con la AG2R Pr\u00e9voyance: da allora \u00e8 sempre rimasto tra le file di questa formazione, divenuta AG2R La Mondiale nel 2008, fino al ritiro, avvenuto a fine 2017. Nel 2010 vince, dopo una lunga fuga, la tappa pirenaica del Tour de France con arrivo ad Ax 3 Domaines. Tre anni dopo si aggiudica la diciottesima tappa del Tour de France 2013, quella con arrivo sull'Alpe d'Huez, e al termine della corsa viene anche insignito del premio della combattivit\u00e0. Nella seconda tappa del Tour de Pologne 2013 vince in cima al Passo Pordoi.\nSu pista ha ottenuto due medaglie d'argento ai campionati del mondo, una nel 2008 nella corsa a punti e una nel 2010 nell'americana in coppia con Morgan Kneisky. Ha anche partecipato ai Giochi olimpici di Pechino, nel 2008, gareggiando nell'inseguimento a squadre e nella corsa a punti."}
{"id": "3052394", "revid": "599013", "url": "https://it.wikipedia.org/wiki?curid=3052394", "title": "Aldo Bettini", "text": "Professionista dal 1908 al 1910.\nCarriera.\nCiclista emiliano degli inizi del secolo fu professionista per tre anni e ottenne una sola vittoria, ma per due volte giunse al decimo posto nella classifica generale del Tour de France, nel 1909 e nel 1910, mentre nel 1908 sempre al Tour fu diciannovesimo.\nNel 1929 ottenne la naturalizzazione francese."}
{"id": "3052400", "revid": "33765456", "url": "https://it.wikipedia.org/wiki?curid=3052400", "title": "Alfredo Carlo Moro", "text": ""}
{"id": "3052412", "revid": "599013", "url": "https://it.wikipedia.org/wiki?curid=3052412", "title": "Camillo Bertarelli", "text": "Carriera.\nCamillo Bertarelli, di famiglia milanese ma nato a Capaccio-Paestum in provincia di Salerno dove il padre ferroviere era temporaneamente capostazione, dopo il rientro della propria famiglia in Lombardia, fece presto parte della societ\u00e0 ginnastica \"Forti e Liberi\" di Monza, durante una manifestazione della quale fu ucciso nel 1900 il Re Umberto primo. Ritrasferitasi la famiglia a Milano, Bertarelli fu incoraggiato a praticare il ciclismo sia dal parente Achille Bertarelli, industriale nonch\u00e9 intellettuale e rinomato collezionista, sia soprattutto dal fratello maggiore di questi, Luigi Vittorio Bertarelli, il quale, oltre ad essere esperto geografo e famoso speleologo, successivamente fu il primo presidente del Touring Club Italiano, evoluzione del Touring Club Ciclistico Italiano, di cui nel 1894 era stato uno dei fondatori. Luigi Vittorio, gi\u00e0 a fine ottocento era tra l'altro riconosciuto come il primo autentico cicloturista, dato che aveva contribuito attivamente a divulgare la pratica ciclistica mediante i suoi avventurosi viaggi in bicicletta, del resto da lui stesso raccontati in diverse pubblicazioni e in alcuni volumi tuttora in commercio, nonch\u00e9 mediante la stesura di itinerari cartografici, anche altimetrici, pubblicati dal Touring Club Ciclistico Italiano stesso.\nCamillo Bertarelli, dopo avere a sua volta coinvolto nell'avventura del ciclismo anche il fratello Attilio e dopo varie e rilevanti vittorie come dilettante ed indipendente, ottenne nelle corse maggiori diversi piazzamenti importanti, lottando ai pi\u00f9 alti livelli coi migliori professionisti. Tra l'altro, dopo un soddisfacente piazzamento nel Giro d'Italia, nel medesimo anno fu ottavo nella finale classifica generale del Tour de France 1913, primo Tour con classifica fatta per somma di tempi, svoltosi su un percorso di ben 5287 chilometri che comprendeva, nell'ordine, i Pirenei e le Alpi. Al termine di questa undicesima edizione del Tour che, data la sua particolare durezza, vide soltanto 25 arrivati su 140 partenti, Bertarelli risult\u00f2 primo degli italiani nonch\u00e9 primo nella speciale classifica della categoria degli isolati, conseguendo cos\u00ec la prima vera affermazione da parte italiana in una classifica ufficiale del Tour de France. In questa edizione del Tour giunse anche terzo nella quinta tappa da La Rochelle a Bayonne di 379 chilometri, dietro ai coalizzatisi belgi Van Lemberghe ed Everaerts. Oltre a buoni piazzamenti in varie Milano-San Remo e vari Giri di Lombardia, nonch\u00e9 nella Roma-Napoli-Roma, Giro dell'Emilia e Milano-Modena, nel 1916 si classific\u00f2 in definitiva al secondo posto nel Giro di Lombardia, che ai tempi rappresentava una sorta di campionato del mondo di ciclismo ante litteram, dato che questo allora non era ancora ufficialmente organizzato, essendo la corsa che anche all'epoca tradizionalmente chiudeva tutta una stagione: dopo essere rimasto solo diverse volte al comando fu infine raggiunto a pochi chilometri dall'arrivo a seguito di tre forature consecutive, come descritto in modo dettagliato nella Gazzetta dello Sport dell'epoca. Nel 1920, infine, fu terzo nella classica italiana della Tre Valli Varesine. Dopo aver partecipato anche a varie Sei Giorni ed essere divenuto costruttore di biciclette col proprio marchio, si ritir\u00f2 definitivamente nel 1921 avendo corso nell'arco di quattordici anni, sebbene con lunghe interruzioni e molte difficolt\u00e0 nel periodo bellico, durante il quale come bersagliere ciclista fu ferito sul Monte Grappa."}
{"id": "3052414", "revid": "132406", "url": "https://it.wikipedia.org/wiki?curid=3052414", "title": "Smergia", "text": ""}
{"id": "3052418", "revid": "1305772", "url": "https://it.wikipedia.org/wiki?curid=3052418", "title": "Anno 1503", "text": "Anno 1503: Il Nuovo Mondo (conosciuto anche solo come Anno 1503) \u00e8 un videogioco di tipo gestionale e di strategia in tempo reale (con paesaggio, unit\u00e0 e strutture 2D), ambientato in America dopo che \u00e8 stata scoperta dagli europei, sviluppato da \"Sunflowers\" e distribuito nell'anno 2002.\nQuesto \u00e8 il seguito di Anno 1602 distribuito nell'anno 1998, che ha iniziato la serie \"Anno\" ed ha avuto come seguito Anno 1701 (tutti fatti dalla stessa casa di sviluppo).\nModalit\u00e0 di gioco.\nIl gioco inizia tramite il controllo di una nave da parte del giocatore, il quale disporr\u00e0 di risorse umane e materiali sufficienti al fine di fondare un insediamento umano presso un'isola enigmatica da esplorare. Quando i cittadini raggiungeranno la Classe Aristocratica, pretenderanno di poter usufruire di numerosi servizi e privilegi, fra i quali \u00e8 possibile citare una Cattedrale oppure i servizi igienici."}
{"id": "3052421", "revid": "1444886", "url": "https://it.wikipedia.org/wiki?curid=3052421", "title": "Signoraggio in Italia", "text": "Il signoraggio in Italia \u00e8 stato sempre presente, sin da prima che dopo l'unit\u00e0 d'Italia.\nL'Italia \u00e8 stata caratterizzata da uno straordinario livello di dominanza fiscale, cio\u00e8 dall'asservimento delle autorit\u00e0 monetarie al governo: tanto dal punto di vista quantitativo quanto dal punto di vista dell'indagine storica, gran parte della politica monetaria \u00e8 stata modellata sulle decisioni di politica fiscale del governo.\nCi\u00f2 \u00e8 avvenuto sin dai tempi della Banca Nazionale degli Stati Sardi (1850), della Banca Nazionale del Regno d'Italia (1867) e di Banca d'Italia (1893): ciascuna banca cercava di ottenere il monopolio dell'emissione della moneta, e le buone relazioni con la politica venivano percepite come un elemento essenziale della loro strategia. Il ricorso al signoraggio da parte del governo aument\u00f2 in maniera sorprendente dopo che la Banca d'Italia ottenne il monopolio nell'emissione della moneta (1926). Per capire fino a che punto il signoraggio e la tassa da inflazione si radicarono nell'economia italiana si noti che prima del 1926 il signoraggio rappresentava l'1,7% del reddito e la tassa da inflazione rappresentava lo 0,4% del reddito; dopo il 1926 il signoraggio sal\u00ec al 5,5% del reddito e la tassa da inflazione sal\u00ec al 5,3% del reddito. Queste statistiche confermano ulteriormente che se vi \u00e8 una caratteristica distintiva dell'economia italiana, questa riguarda l'atteggiamento eccessivamente accomodante delle autorit\u00e0 monetarie.\nL'apice di tale dominanza fiscale avvenne sotto il governatorato di Guido Carli (1960-1975), periodo in cui, oltre a monetizzare larga parte del deficit pubblico, Banca d'Italia si mostr\u00f2 accomodante nei confronti del governo anche attraverso una serie di misure regolamentari-amministrative. L'obiettivo fu quello di canalizzare il risparmio nazionale dal settore privato a quello pubblico, mantenendo i tassi d'interesse artificialmente bassi. Il mantenimento dei tassi d'interesse a un livello molto basso rese semplice, per il governo, posticipare le necessarie politiche di aggiustamento ma caus\u00f2 un ulteriore incremento del deficit. Furono altres\u00ec introdotte misure amministrative restrittive sul mercato dei cambi allo scopo di limitare l'accesso degli operatori - famiglie, imprese e banche - alle condizioni pi\u00f9 favorevoli presenti sui mercati esteri. Ci\u00f2 caus\u00f2 pertanto l'isolamento internazionale finanziario dell'Italia in quegli anni.\nA questa mancata indipendenza dell'autorit\u00e0 monetaria rispetto all'autorit\u00e0 fiscale viene imputata in parte l'impennata della spesa pubblica e del debito pubblico italiani, nonch\u00e9 gli alti livelli d'inflazione del periodo. Se infatti l'obbligo di Banca d'Italia verso il governo aveva contribuito a de-responsabilizzare il\ngoverno stesso e a far andare la spesa pubblica fuori controllo, questo, dopo il divorzio, non fu capace di abbattere il debito con i soli strumenti di politica fiscale.\nSolo l'ingresso dell'Italia nel Sistema Monetario Europeo, e il conseguente divorzio di Banca d'Italia dal Tesoro (1981), restitu\u00ec credibilit\u00e0 alla Banca centrale. Sotto la spinta dell'Unione Monetaria Europea e del Trattato di Maastricht, Banca d'Italia intraprese infine ulteriori passi per migliorare la propria indipendenza dal governo.\nNel 2002 l'allora ministro dell'economia Giulio Tremonti propose di stampare banconote da 1 e 2 euro. Il 12 settembre l'allora presidente della BCE Wim Duisenberg in una conferenza stampa, in risposta a Tremonti, disse:\nDefinizione di signoraggio in Banca d'Italia.\nLa Banca d'Italia definisce il proprio signoraggio in questo modo:\nIl signoraggio derivante dall'emissione diretta di moneta da parte del governo viene incassato da questo, mentre quello derivante dall'emissione di moneta da parte della banca centrale viene in parte prelevato dal governo, sotto forma d'imposta, e il rimanente resta alla banca centrale, dove viene utilizzato per coprire i costi di funzionamento e, per l'eventuale parte eccedente, costituisce utile netto. Le banche centrali possono essere enti pubblici (come la Banca di Francia) o societ\u00e0 di capitali il cui capitale \u00e8 interamente (come la Banca del Canada) o in maggioranza (come la Banca Nazionale Svizzera) di propriet\u00e0 statale, in questi casi tale utile finisce per essere incassato, in tutto o in parte, dal governo. La Banca d'Italia \u00e8 un istituto di diritto pubblico ma le sue quote di partecipazione al capitale sono in grande maggioranza private: per il 94,33% di propriet\u00e0 di banche e assicurazioni e solo per il 5,67% di enti pubblici (INPS e INAIL).\nLo statuto della Banca d'Italia, una volta pagate le imposte, concede di distribuire ai partecipanti solo una minima parte degli utili netti annuali, da spartirsi tra tutti in base alle quote possedute. Dal 20 al 40% degli utili netti viene aggiunto alle riserve valutarie ordinarie e/o straordinarie dell'istituto e la parte restante (dal 60% all'80%) viene trasferita al pubblico erario.\nAd esempio, come si evince dal Bilancio della Banca d'Italia per il 2009, a pagina 345 della Relazione Annuale, in quell'anno l'utile netto \u00e8 stato di euro 1\u00a0668\u00a0576\u00a0514, ripartiti come segue:\nLarga parte degli utili distribuiti ai partecipanti viene calcolata come percentuale - non superiore al 4% - delle riserve detenute nell'anno precedente, come previsto dal comma terzo dell'art. 40 dello Statuto che recita \u00ab\"Dai frutti annualmente percepiti sugli investimenti delle riserve, pu\u00f2 essere, su proposta del Consiglio superiore e con l'approvazione dell'assemblea ordinaria, prelevata e distribuita ai partecipanti, in aggiunta a quanto previsto dall'art. 39, una somma non superiore al 4% dell'importo delle riserve medesime, quali risultano dal bilancio dell'esercizio precedente\"\u00bb. Nel 2009 si \u00e8 trattato di un importo pari allo 0,5% dell'ammontare complessivo delle riserve al 31 dicembre 2008, cio\u00e8 euro 59\u00a0415\u00a0000.\nLa parte rimanente, di importo generalmente trascurabile, non pu\u00f2, ex art. 39, commi 1 e 2, eccedere il 10% del capitale, corrispondente nel 2009 a euro 15\u00a0600.\nLa Corte suprema di cassazione sul signoraggio.\nLa Corte suprema di cassazione nel luglio del 2006 ha respinto con sentenza definitiva una richiesta di un cittadino a ottenere la propria quota di reddito da signoraggio. Ha osservato che la pretesa si fonda non sul mancato rispetto delle regole giuridiche da parte della Banca d'Italia, bens\u00ec su un diverso modo di distribuire il reddito da signoraggio, auspicato dal cittadino che ha chiamato in giudizio la Banca d'Italia.\nTale richiesta, che configura secondo la Cassazione una pretesa di mettere in discussione la scelte con cui lo Stato italiano ha configurato la propria politica monetaria, attraverso gli organi istituzionali competenti, secondo la Cassazione esula dall'ambito della giurisdizione, in quanto non tocca al giudice sindacare il modo in cui lo Stato italiano esplichi le proprie funzioni sovrane.\nPrima di questa sentenza la Banca d'Italia aveva messo in guardia i cittadini dall'adire le vie legali seguendo la sentenza del giudice di pace di Lecce, sentenza poi cassata in sede di impugnazione dalla successiva decisione della Corte di cassazione."}
{"id": "3052423", "revid": "276444", "url": "https://it.wikipedia.org/wiki?curid=3052423", "title": "6 Ore di Silverstone", "text": ""}
{"id": "3052426", "revid": "1305772", "url": "https://it.wikipedia.org/wiki?curid=3052426", "title": "Anno 1602", "text": "Anno 1602 \u00e8 un videogioco gestionale uscito il 24 settembre 1998, primo della serie \"Anno\".\nModalit\u00e0 di gioco.\n\"Anno 1602\" \u00e8 incentrato principalmente sull'intento di una fittizia nazione Europea di espandere il proprio dominio presso il Nuovo Mondo. Il giocatore sar\u00e0 immediatamente tenuto a determinare l'ubicazione di un'isola idonea al fine di fondare il proprio insediamento urbano, del quale sar\u00e0 necessario incentivare lo sviluppo dell'economia e del commercio.\n\"Anno 1602\" dispone inoltre di una modalit\u00e0 multigiocatore online capace di ospitare sino a quattro giocatori contemporaneamente."}
{"id": "3052428", "revid": "1543377", "url": "https://it.wikipedia.org/wiki?curid=3052428", "title": "Carlo Romanatti", "text": "Professionista dal 1930 al 1946.\nCarriera.\nCorse dal 1930 al 1940, per poi fermarsi a causa della seconda guerra mondiale e riprendere per un anno nel 1946. Ebbe comunque una carriera con diversi piazzamenti importanti, fra tutti il terzo posto nella Coppa Bernocchi del 1936 e il secondo posto alle spalle di Valetto nella Milano-Sanremo dello stesso anno, fece inoltre parte della squadra italiana al Tour de France 1936. Corse per importanti squadre italiane degli anni trenta quali la Ganna e la Bianchi."}
{"id": "3052429", "revid": "983767", "url": "https://it.wikipedia.org/wiki?curid=3052429", "title": "Laurel Rose Willson", "text": "Successivamente si present\u00f2 come sopravvissuta all'Olocausto, firmandosi questa volta come Laura Grabowski.\nWillson venne adottata ancora bambina da Frank Cole Willson e sua moglie. Dotata di talento musicale fin dalla giovinezza, Willson impar\u00f2 a suonare il pianoforte, il clarinetto e il flauto. Diplomatasi, lavor\u00f2 nell'istruzione pubblica come insegnante di musica. Successivamente si stabil\u00ec a Bakersfield, in California per un certo numero di anni, dove divenne nota presso le chiese evangeliche locali come cantante e pianista.\nI presunti abusi rituali satanici.\nFirmandosi come Stratford, Willson scrisse tre libri, il pi\u00f9 celebre dei quali \u00e8 \"Satan's Underground\", asserendo di raccontare la vera storia del suo allevamento come bambina destinata a essere vittima sacrificale di una setta satanica. Willson afferm\u00f2 anche di essere stata direttamente coinvolta in ben noti casi di presunti abusi satanici (compreso quello sugli abusi sui minori della contea di Kern, dove lei risiedeva), ma le sue dichiarazioni vennero rigettate dagli inquirenti come inaffidabili e inventate.\nUn'indagine della rivista \"Cornerstone\" svel\u00f2 il vero nome della Stratford e il suo retroterra familiare, e la falsit\u00e0 dei suoi racconti di abusi. Interviste con i familiari di Willson e altri suoi conoscenti rivelarono come lei avesse avuto una lunga storia di disturbi mentali e false accuse di abusi. Aveva pi\u00f9 volte minacciato il suicidio e praticato l'autolesionismo. Inoltre, aveva affermato di aver partorito tre bambini in seguito a degli stupri; due, a suo dire, sarebbero stati uccisi in film snuff, mentre il terzo sarebbe stato sacrificato in un rituale satanico. Tuttavia la rivista \"Cornerstone\" non trov\u00f2 prove che lei fosse mai stata incinta o avesse adottato dei bambini.\nFalsa identit\u00e0 di sopravvissuta dell'Olocausto.\nDopo che il suo libro venne ritirato dal commercio dal suo editore, Willson cambi\u00f2 legalmente il suo nome in Lauren Stratford. Pi\u00f9 tardi si cre\u00f2 un'altra falsa identit\u00e0, nel 1999, per raccontare una storia altrettanto terrificante. Presentandosi come Laura Grabowski, una sopravvissuta ebrea del campo di Auschwitz, Willson raccolse migliaia di dollari in donazioni destinate ai sopravvissuti dell'Olocausto. Come Grabowski, Willson divenne amica di Binjamin Wilkomirski, affermando di ricordarlo dai tempi passati insieme nel campo. In seguito fu rivelato che lo stesso Wilkomirski (in realt\u00e0 Bruno Grosjean) non era n\u00e9 ebreo n\u00e9 un sopravvissuto dell'Olocausto, ci\u00f2 che contribu\u00ec a smascherare la truffa di Willson.\nLa Stratford non ha mai risposto pubblicamente alle dichiarazioni di chi smascher\u00f2 le sue false storie sull'Olocausto, n\u00e9 ha mai ritrattato qualsiasi sua testimonianza satanica, anche se i due racconti si sovrapponevano, contraddicendosi, l'uno con l'altro. Nessuna prova \u00e8 mai venuta a galla per convalidare una delle due autobiografie da lei millantante e nessuna delle persone che hanno contribuito a promuovere le storie della Willson ha espresso rammarico per non aver eseguito verifiche pi\u00f9 dettagliate prima di esporre e pubblicizzare i suoi racconti terrificanti al pubblico.\nLauren Stratford scomparve in California l'8 aprile del 2002."}
{"id": "3052444", "revid": "767487", "url": "https://it.wikipedia.org/wiki?curid=3052444", "title": "K-Ci &amp; JoJo", "text": "K-Ci &amp; JoJo sono un gruppo musicale R&amp;B statunitense, composto dai fratelli Cedric \"K-Ci\" Hailey (2 settembre 1969 e Joel \"JoJo\" Hailey (10 giugno 1971), entrambi originari di Wingate (Carolina del Nord). Prima di fondare i K-Ci &amp; JoJo, i fratelli Hailey facevano parte del gruppo Jodeci, insieme ai fratelli DeGrate.\nIl duo debutta nel 1996 registrando il brano \"How Could You\" per la colonna sonora del film \"Bulletproof\", ma il loro primo successo arriva a luglio quando collaborano con 2Pac nel brano \"How Do U Want It\", che arriva alla prima posizione della \"Billboard Hot 100\". Nel 1997 viene pubblicato il loro primo album \"Love Always\", che arriva alla sesta posizione della \"Billboard 200\" ed alla seconda della R&amp;B Albums. Il singolo \"All My Life\" estratto da \"Love Always\" rimane per tre settimane in vetta alla \"Billboard Hot 100\".\nNegli anni successivi il gruppo pubblicher\u00e0 altri album: \"It's Real\" (1999), \"X\" (2000), \"Emotional\" (2002) e \"Love\" (2008), destinato al solo mercato giapponese. Nel gennaio 1999 il gruppo ha vinto un American Music Award nella categoria \"gruppo soul/R&amp;B preferito\"."}
{"id": "3052446", "revid": "411198", "url": "https://it.wikipedia.org/wiki?curid=3052446", "title": "Tethering", "text": "Il tethering (traducibile con \"incatenamento\") consiste nell'uso di un telefono cellulare (o di un altro dispositivo mobile con connessione Internet) come gateway per offrire accesso ad internet ad altri dispositivi che ne sono sprovvisti. \nModalit\u00e0 di funzionamento.\nLa connessione tra i due dispositivi pu\u00f2 avvenire via wireless (Bluetooth o Wi-Fi) o in maniera cablata (USB). Se il tethering wireless \u00e8 effettuato tramite Wi-Fi, il dispositivo assume funzionalit\u00e0 di Access Point (AP).\nDa un punto di vista tecnico, il dispositivo mobile applica una traslazione di indirizzi (e porte) tra due differenti interfacce, con una tecnica chiamata Network address translation (o NAT), o, pi\u00f9 precisamente, una particolare tipologia di NAT, che prende il nome di NAPT (\"Network Address Port Translation\") -come da documentazione ufficiale RFC2663-, oppure \"symmetric NAT\" o, infine, dal nome impiegato nella documentazione Linux, \"IP Masquerading\".\nAspetti legali.\nQuesta tecnica potrebbe violare il contratto con l'operatore di connessione mobile, che potrebbe disporre di offerte differenti per connessioni da dispositivo mobile o da PC. \nAlcuni operatori potrebbero richiedere un pagamento \"una tantum\" per abilitare il tethering.\nImplementazione nei sistemi operativi.\nAlcuni sistemi operativi che offrono questa tecnologia sono:"}
{"id": "3052450", "revid": "125394597", "url": "https://it.wikipedia.org/wiki?curid=3052450", "title": "Claudio Fattoretto", "text": "Carriera.\nHa dato la voce agli attori Ving Rhames in \"Entrapment, L'alba dei morti viventi, Io vi dichiaro marito e... marito\", Ron Perlman in Hellboy e nel suo sequel . Ha doppiato molti altri attori tra cui Samuel L. Jackson, William Forsythe, Michael Madsen, Dolph Lundgren, Michael Clarke Duncan, Steve Harris (in \"Minority Report\"), Luis Guzm\u00e1n, R. Lee Ermey, Randy Quaid, Chi McBride in alcune interpretazioni, ma era conosciuto soprattutto per essere il doppiatore del dottor Zoidberg nel cartone animato \"Futurama\" (sostituito da Angelo Nicotra) e per essere stato il primo doppiatore del gorilla del Crodino (prima alternandosi con Paolo Buglioni e poi totalmente sostituito da quest'ultimo). Nel 2010 ha doppiato l'attore Danny Trejo in \"Machete\".\nDal 1997 al 2008 \u00e8 stato la voce di Christopher Judge nelle serie televisive \"Stargate SG-1\" e \"Stargate Atlantis\" e nei film ' e '.\n\u00c8 morto per un infarto il 30 giugno 2013 a 57 anni."}
{"id": "3052453", "revid": "729019", "url": "https://it.wikipedia.org/wiki?curid=3052453", "title": "Egidio Feruglio (ciclista)", "text": "Professionista dal 1946 al 1950.\nCarriera.\nEbbe modo di disputare sia il Giro d'Italia che il Tour de France, ma non ottenne mai risultati importanti. Fu terzo nel Giro dell'Appennino del 1947 e secondo nella stessa corsa l'anno successivo, anno in cui fu anche terzo nella Coppa Bernocchi e nella Milano-Torino."}
{"id": "3052455", "revid": "599013", "url": "https://it.wikipedia.org/wiki?curid=3052455", "title": "Sabri Jaballah", "text": "Club.\nInizia la sua carriera come giocatore nel 1995 con La Marsa. Nel 1996 si trasferisce al Club Africain, dove ha giocato fino al 2001, con cui ha vinto due Coppe di Tunisia e la Champions League araba. La stagione seguente la trascorre al Sfaxien per poi tornare al La Marsa. La sua carriera si conclude nel 2005 con l'EOG Kram.\nNazionale.\nDebutta nel 1995 con la Tunisia. L'anno successivo partecipa alla Coppa d'Africa in Sudafrica raggiungendo la notoriet\u00e0 per essere arrivato in finale ma viene sconfitto dai padroni di casa, il Sudafrica. Lo stesso anno partecipa anche ai Giochi della XXVI Olimpiade svoltisi ad Atlanta dove appare in un'amichevole contro gli Stati Uniti.\nNel 1998 partecipa ai Mondiali di calcio nei quali la Tunisia viene eliminata perch\u00e9 Henryk Kasperczak, l'allenatore, lascia la squadra; ma Jaballah non avrebbe giocato comunque perch\u00e9 era una riserva.\nPartecipa alle qualificazioni dei Mondiali di calcio 2002, ma viene sconfitto."}
{"id": "3052456", "revid": "33766598", "url": "https://it.wikipedia.org/wiki?curid=3052456", "title": "Algonchiano", "text": ""}
{"id": "3052460", "revid": "144796", "url": "https://it.wikipedia.org/wiki?curid=3052460", "title": "Daoguang (imperatore Qing)", "text": ""}
{"id": "3052462", "revid": "144796", "url": "https://it.wikipedia.org/wiki?curid=3052462", "title": "Jiaqing (imperatore Qing)", "text": ""}
{"id": "3052463", "revid": "767487", "url": "https://it.wikipedia.org/wiki?curid=3052463", "title": "Nevada Express", "text": "Nevada Express (\"Carson City\") \u00e8 un film del 1952 diretto da Andr\u00e9 De Toth.\nTrama.\nNevada, 1870. Le diligenze che trasportano oro e altri metalli preziosi estratti dalle miniere sono costrette ad attraversare le montagne tra mille pericoli. Sono frequenti gli assalti e le rapine e per questo William Sharon, proprietario di miniere, decide di incentivare la costruzione di una linea ferroviaria tra Carson City e Virginia City. Si rivolge allora al banchiere Crocker per ottenere dei finanziamenti e incarica Jeff Kincaid, ingegnere volitivo e risoluto, di dirigere i lavori.\nLa costruzione della nuova ferrovia si scontra inevitabilmente con i loschi interessi di chi non vuole che le cose cambino. Jack Davis gode della stima dei suoi concittadini ma in realt\u00e0, con il socio Jim Squires, \u00e8 a capo di una banda di malviventi che, nel fermare un trasporto di materiale, provoca la morte del conducente. Successivamente la stessa banda provoca una frana che mette in pericolo la vita dello stesso Kincaid, ma la costruzione della ferrovia viene ugualmente portata a termine.\nDavis e Squires tentano a questo punto di impossessarsi dell'oro trasportato su un vagone, ma Jeff si lancia al loro inseguimento. Durante la fuga, Davis uccide il suo socio e Alan, fratellastro di Jeff, ma quest'ultimo riesce a colpirlo facendolo precipitare in un burrone.\nProduzione.\nIl film prendeva spunto dalla storia della costruzione di una vera linea ferroviaria (\"The Virginia &amp; Truckee Railroad\") che collegava la citt\u00e0 di Reno con Carson City e serviva appunto per il trasporto dei metalli preziosi (oro, ma soprattutto argento) estratti dai giacimenti minerari del Nevada. Questa linea cadde successivamente in disuso, ma recentemente (2009) \u00e8 stata riaperta come percorso turistico.\n\"Nevada Express\" fu la prima pellicola che la Warner Bros. realizz\u00f2 in \"WarnerColor\", una variante brevettata del Technicolor."}
{"id": "3052468", "revid": "599013", "url": "https://it.wikipedia.org/wiki?curid=3052468", "title": "Faysal Ben Ahmed", "text": ""}
{"id": "3052473", "revid": "287204", "url": "https://it.wikipedia.org/wiki?curid=3052473", "title": "Tino Ausenda", "text": "Professionista dal 1944 al 1952.\nCarriera.\nOttenne una sola vittoria da professionista, la Torino-Biella del 1946. Corse anche un Tour de France nel 1949, nella squadra dei Cadetti Italiani, e di quel gruppo insieme ad un giovane Fiorenzo Magni fu l'unico a raggiungere il traguardo dei Campi Elisi a Parigi. Suo fratello pi\u00f9 giovane Antonio Ausenda fu anche ciclista."}
{"id": "3052476", "revid": "33766846", "url": "https://it.wikipedia.org/wiki?curid=3052476", "title": "I Could Never Be Your Woman", "text": ""}
{"id": "3052478", "revid": "1784425", "url": "https://it.wikipedia.org/wiki?curid=3052478", "title": "Ji\u0159\u00ed Paroubek", "text": ""}
{"id": "3052479", "revid": "442848", "url": "https://it.wikipedia.org/wiki?curid=3052479", "title": "Alima", "text": "L'Alima \u00e8 un fiume della Repubblica del Congo. Ha una lunghezza di circa 500\u00a0km.\nCaratteristiche.\n\u00c8 un affluente destro del fiume Congo. Nasce dall'altopiano degli Achikouya per confluire nel fiume Congo, a sud-ovest di Lukolela. \u00c8 navigabile per circa 320\u00a0km, e bagna le citt\u00e0 di Okoyo, Boundji e Oyo lungo il suo corso."}
{"id": "3052485", "revid": "1354930", "url": "https://it.wikipedia.org/wiki?curid=3052485", "title": "Antonio Ausenda", "text": ""}
{"id": "3052486", "revid": "1226", "url": "https://it.wikipedia.org/wiki?curid=3052486", "title": "Era Atomica", "text": ""}
{"id": "3052488", "revid": "599013", "url": "https://it.wikipedia.org/wiki?curid=3052488", "title": "Jos\u00e9 Clayton", "text": ""}
{"id": "3052492", "revid": "33767061", "url": "https://it.wikipedia.org/wiki?curid=3052492", "title": "Alisso", "text": ""}
{"id": "3052493", "revid": "767487", "url": "https://it.wikipedia.org/wiki?curid=3052493", "title": "Matteo Nobile", "text": "Ala grande/centro di 207\u00a0cm per 102\u00a0kg abile nel tiro da tre punti sa fare buon uso del corpo dentro l'area dove conclude in avvicinimanto o in semigancio, ottimo tiratore dalla media e discreto rimbalzista.\nCarriera.\nCresce nelle giovanili della Scaligera Verona dove approda in prima squadra in serie A1 durante la stagione 1991-92.\nDopo una breve parentesi a Ferrara in A2 nella stagione 1993-94 ritorna a Verona in A1 dove trova spazio e diventa protagonista di un'ottima stagione della Scaligera.\nIl 19 novembre 1994 durante una partita di campionato subisce un infortunio grave al ginocchio destro, dopo l'operazione ai legamenti ritorna a giocare ma senza tornare al rendimento precedente.\nCon Verona vince la Supercoppa Italiana del 1996 poi comincia il suo peregrinare per l'italia tra serie A1 (Milano, Reggio Emilia, Gorizia, Avellino e Siena e due ritorni in maglia gialloblu) e A2 (Montecatini e Napoli).\nDal 2003 milita nelle serie minori italiane della Lega Nazionale Pallacanestro nelle squadre di: Colle val d'Elsa (C2), Brindisi (B2), Novellara (B2), Ostuni (B2), Vado Ligure (B2), Gorizia (B dilettanti), nel 2008 \u00e8 tornato a giocare a Verona dove \u00e8 stato protagonista della promozione in serie A dilettanti.\nNel 2011 ha giocato per il Pontek Bancole, squadra mantovana che milita in C Regionale.\nNel gennaio 2013, dopo quasi un anno di stop, ha ripreso l'attivit\u00e0 nel Manerbio Basket, squadra bresciana che milita nel girone A della serie D regionale lombarda."}
{"id": "3052494", "revid": "56620", "url": "https://it.wikipedia.org/wiki?curid=3052494", "title": "De arte bersandi", "text": ""}
{"id": "3052499", "revid": "228587", "url": "https://it.wikipedia.org/wiki?curid=3052499", "title": "Respiro agonico", "text": "Il respiro agonico (gasping in lingua inglese) \u00e8 un movimento muscolare involontario, un boccheggiamento caratterizzato da una riduzione estrema della frequenza degli atti respiratori fino al loro totale arresto. Pur apparendo come un movimento respiratorio il gasping \u00e8 un tipo di respirazione non efficace. Il paziente deve quindi essere considerato in arresto respiratorio e deve essere trattato secondo i consueti protocolli rianimatori mediante ventilazione artificiale e massaggio cardiaco esterno.\nCaratteristiche.\nIl respiro agonico pu\u00f2 verificarsi in un numero estremamente elevato degli arresti cardiaci, secondo alcuni Autori nel 40% dei casi mentre secondo altri studi fino al 55% dei pazienti affetti da arresto cardiaco extraospedaliero non testimoniato.\nIl gasping segue spesso l'arresto cardiaco.\nGli astanti tendono a scambiare spesso questo respiro agonico per una respirazione normale, quando in realt\u00e0 la ventilazione \u00e8 del tutto inadeguata per garantire un minimo di scambi gassosi alveolari. Gli astanti descrivono spesso il respiro agonico come un respiro talvolta debole ed in altri casi pesante, rumoroso e faticoso, in altri casi come un rantolo occasionale.\nEffetti emodinamici.\nIl gasping in quanto attivit\u00e0 ventilatoria anomala pu\u00f2 essere considerato come un fenomeno di \"auto-rianimazione\". Molti ricercatori hanno dimostrato diversi effetti benefici emodinamici correlati al gasping. Le inspirazioni del gasping determinano un calo delle pressioni intratoraciche e nell'atrio destro instaurando un gradiente di pressione che favorisce il ritorno venoso al cuore. Le espirazioni del gasping aumentano la pressione intratoracica ed aortica, determinano inoltre un aumento della pressione di perfusione coronarica. In questo modo migliorano il flusso sanguigno.&lt;br&gt;\nAltri Autori nel confermare questi dati hanno anche sottolineato come, in modelli animali, il gasping determini una diminuzione della pressione intracranica e migliori la perfusione cerebrale.\nGasping come indice prognostico.\nDa uno studio effettuato in Arizona su un ampio numero di arresti cardiaci (2018 casi) \u00e8 emerso come il riscontrare da parte dei soccorritori un respiro agonico (gasping) nei pazienti in arresto cardiaco sia un indice prognostico favorevole. In questo studio nei 191 soggetti soccorsi che presentavano \u201cgasping\u201d la probabilit\u00e0 di sopravvivenza e successiva dimissione dall'ospedale aumentava di ben tre volte (da 7.8% a 28.3%) rispetto alle vittime che non presentavano questo segno.\nAncora la probabilit\u00e0 di essere dimessi dall'ospedale incrementava di cinque volte (da 9.4% a 39.%) se il primo soccorso veniva effettuato dai testimoni (i cosiddetti astanti). Da un punto di vista fisiopatologico la presenza di attivit\u00e0 respiratoria, sia pure non efficace, da parte della vittima testimonia da un lato l'esistenza di un flusso cerebrale, sia pure inadeguato ma ancora presente, dall'altro precocit\u00e0 dell'intervento di soccorso."}
{"id": "3052502", "revid": "984922", "url": "https://it.wikipedia.org/wiki?curid=3052502", "title": "Dante Morandi", "text": "Professionista dal 1979 al 1988, conta una vittoria di tappa al Giro d'Italia 1980.\nCarriera.\nTra i risultati personali di maggior rilievo, il terzo posto alla Tirreno-Adriatico del 1980 e quello nella Milano-Torino del 1985. Buoni anche i suoi risultati al Giro d'Italia, in cui vinse una tappa nel 1980, sua unica vittoria da professionista, e qualche piazzamento nel 1981, secondo nella tappa di Ferrara e terzo in quella di Mantova."}
{"id": "3052505", "revid": "1573940", "url": "https://it.wikipedia.org/wiki?curid=3052505", "title": "Alytes obstetricans", "text": "Lalite ostetrico (Alytes obstetricans ) \u00e8 un anfibio anuro appartenente alla famiglia degli Alitidi.\nDescrizione.\nGli aliti ostetrici hanno un aspetto da rospo, con zampe corte. Ai lati del dorso portano una fila di verruche piuttosto grandi, solitamente con sfumature rossastre, che parte dalle ghiandole parotoidi (queste poco evidenti) e si estende fino all'attacco delle zampe posteriori. Le pupille sono verticali (nei rospi orizzontali) e i timpani sono ben visibili. Le parti superiori sono di colore variabile, solitamente grigio, marrone o olivastro, spesso con puntini e macchie nere o verdastre. Il lato ventrale \u00e8 biancastro, con macchie grigie su torace e gola. Le zampe degli aliti ostetrici non sono provviste di vanghe n\u00e9 di membrane interdigitali, inoltre i maschi non presentano sacche vocali esterne n\u00e9 calli nuziali. Hanno una lunghezza totale di 4-5,5 cm.\nBiologia.\nGli aliti sono anfibi notturni, che in Europa centrale si riproducono da fine marzo ad agosto. I melodiosi richiami dei maschi assomigliano al suono di un flauto o, uditi da una certa distanza, al rintocco di campane. L'accoppiamento avviene sul terreno, con la femmina cinta dal maschio per la regione lombare. Poi quest'ultimo avvolge intorno alle proprie zampe posteriori i grossi cordoni di circa 20-80 uova deposti dalla femmina, tenute insieme da un materiale gelatinoso ed elastico. Alcuni esemplari trasportano sul proprio corpo fino a 170 uova, e quindi la prole di diverse femmine. La schiusa delle uova avviene dopo 3-6 settimane: le larve vengono fatte cadere in acqua e raggiungono una lunghezza di 5-10 cm. Dopo estati fresche a volte restano anche a svernare in acqua\nDistribuzione e habitat.\nGli aliti ostetrici prediligono habitat caldi e umidi, esposti al sole e perlopi\u00f9 poveri di vegetazione; in Europa centrale popolano spesso habitat antropizzati, come per esempio cave di ghiaia o di sabbia. Durante il giorno restano perlopi\u00f9 nascosti sotto pietre o in fessure dei muri, in prossimit\u00e0 dell'acqua. Le larve vivono in raccolte d'acqua piccole e grandi, per esempio in stagni, solchi di pneumatici, ruscelli o laghi di montagna. L'alite ostetrico \u00e8 diffuso in Europa occidentale, dal Portogallo centrale alla Germania centrale, e si trova soprattutto su colline boscose, solitamente ad altitudini tra 200 e 1000 m, ma sui Pirenei anche fino a un massimo di 2400 m di quota.\nTassonomia.\nSulla penisola iberica vivono a ovest \"A. o. boscai\", con macchie biancastre sul dorso e nel centro-est \"A. o. pertinax\". La forma nominale \"A. o. obstetricans\" occupa invece tutto il resto dell'areale, dal nord della Spagna fino alla Germania. A est, in Catalogna, si trova invece un'altra specie congenerica, fino al 2020 considerata come sottospecie, \"A. almogavarii.\""}
{"id": "3052506", "revid": "200568", "url": "https://it.wikipedia.org/wiki?curid=3052506", "title": "Alite ostetrico", "text": ""}
{"id": "3052526", "revid": "1833487", "url": "https://it.wikipedia.org/wiki?curid=3052526", "title": "Talcaggio", "text": "Il talcaggio \u00e8 una procedura chirurgica consistente nell'introduzione, a scopo palliativo e per via toracoscopica, di talco sterile tra i foglietti pleurici soggetti a versamento recidivante."}
{"id": "3052528", "revid": "205250", "url": "https://it.wikipedia.org/wiki?curid=3052528", "title": "Arturo Ferrara (imprenditore)", "text": "Biografia.\nNasce a Robbio. Si diplom\u00f2 Perito Aeronautico all'Istituto OMAR di Novara e lavor\u00f2 due anni a e a Massa Marittima.\nLavor\u00f2 poi alla Savoia-Marchetti. Proprio in questa ditta si stava lavorando alla realizzazione di un aereo pi\u00f9 veloce del Supermarine Spitfire e grazie a Ferrara si riusc\u00ec a finirlo. L'anno dopo pass\u00f2 alla Breda. A met\u00e0 del 1936 viene trasferito a Napoli alla IMAM, che faceva parte della Breda. Divenne cos\u00ec disegnatore dell'ufficio tecnico. Con l'ingegner Pietro Callerio e Giovanni Galasso, si stava preparando l'IMAM Ro.41. Con l'8 settembre 1943 si trovava a Milano per lavoro e l'ingegner Vallerani non lo lasci\u00f2 pi\u00f9 tornare a Napoli e allora lavor\u00f2 all'Ufficio Tecnico di Breda. Quando lavor\u00f2 a Napoli, Guidonia e alla Breda aiut\u00f2 Adriano Mantelli a disegnare il suo A.M.6. Dopo collabor\u00f2 con la Boeing. In seguito rifiut\u00f2 una proposta di lavoro negli Stati Uniti.\nDopo essersi sposato il 6 ottobre 1948 crea la \"Ready\", azienda attiva nel campo dei frigoriferi. Nel 1951 viene acquistata dalla Philco. Nel 1955 crea la AZP che qualche mese dopo acquisisce il nome di O.L.S. Ferrara \u00e8 stato anche tra i principali artefici dell'IMAM Ro.58, di cui Ferrara era a fianco a Mantelli per le prove a Guidonia nella seconda met\u00e0 del 1942.\nFerrara muore nel 2009 nella sua casa di Robbio.\nRiconoscimenti.\nNel giugno 2003 Arturo Ferrara \u00e8 insignito dell'Alfiere Robbiese, premio istituito dalla Pro Loco di Robbio per premiare coloro che si sono distinti particolarmente nella loro vita per aver portato in alto il nome di Robbio in tutto il mondo. Ferrara fu sempre particolarmente legato alla sua citt\u00e0 natale e, a margine della premiazione per l'Alfiere Robbiese ha affermato che \u201cNon sono mai andato via da Robbio perch\u00e9 per me Robbio \u00e8 il posto pi\u00f9 bello del mondo\u201d.\nIl 6 dicembre 2009, al Teatro Fraschini di Pavia, la Camera di Commercio di Pavia, nel corso della manifestazione di consegna dei premi per i Benemeriti del Lavoro ha insignito Arturo Ferrara del premio alla memoria \u201cUna vita per\u2026\u201d che \u00e8 stato ritirato dalla moglie Severina Zorzoli."}
{"id": "3052530", "revid": "79968", "url": "https://it.wikipedia.org/wiki?curid=3052530", "title": "Allelomorfismo", "text": "L'Allelomorfismo in biologia e genetica \u00e8 la caratteristica di due geni allelomorfi (letteralmente \"forme alternative\") di controllare un carattere fenotipico. I due geni allelomorfi, collocati nello stesso locus su cromosomi omologhi, sono deputati alla trasmissione dello stesso carattere. Nell'uomo sono allelomorfi i geni per il colore dell'iride degli occhi, per la forma del lobo dell'orecchio, e molti altri."}
{"id": "3052532", "revid": "827882", "url": "https://it.wikipedia.org/wiki?curid=3052532", "title": "Tour de France automobile", "text": "Il Tour de France automobile \u00e8 stata una competizione automobilistica a tappe che si correva per le strade della Francia. Disputata per la prima volta nel 1899, fu creata dall'Automobile Club di Francia e organizzata dal quotidiano \"Le Matin\" . Questa gara d'esordio fu vinta da Ren\u00e9 de Knyff che guidava una Panhard et Levassor. \nQuesta competizione divent\u00f2 di successo quando i migliori piloti potevano condurre le migliori automobili, poi venne il declino. \nL'ultima edizione fu disputata nel 1986.\nNel 1992 ci fu un revival della competizione ai cui partecipavano auto storiche, e fu chiamata Tour Auto a causa delle rimostranze dell'omonima corsa ciclistica. La gara era divisa in due classi, cio\u00e8 la competizione vera e propria e la classe di regolarit\u00e0. \u00c8 durata 5 giorni nei quali i partecipanti attraversavano 2500 km di strade, correvano su diversi circuiti e si cimentavano in gare in salita. La competizione si disputa tuttora."}
{"id": "3052536", "revid": "1543377", "url": "https://it.wikipedia.org/wiki?curid=3052536", "title": "Invasione giapponese della Thailandia", "text": "Linvasione giapponese della Thailandia ebbe inizio e fu portata a termine l'8 dicembre 1941. Gli scontri furono circoscritti e cessarono dopo poche ore grazie ad un \"cessate il fuoco\" concordato tra le parti. La Thailandia doveva sottostare agli accordi presi nei negoziati segreti con il Giappone, che era stato determinante nelle acquisizioni territoriali thailandesi dopo il conflitto con l'Indocina francese di alcuni mesi prima.\nL'invasione avvenne a poche ore dall'attacco di Pearl Harbor, con il quale i giapponesi trascinarono gli Stati Uniti nella guerra del Pacifico, teatro orientale della seconda guerra mondiale. I rapporti tra i governi di Bangkok e di Tokyo si distesero subito e la Thailandia divenne un prezioso alleato per i giapponesi, che stazionarono nel Paese fino al termine del conflitto.\nContesto storico.\nNazionalismo giapponese.\nNella seconda met\u00e0 dell'Ottocento, la restaurazione del potere imperiale aveva dato il via a una nuova ondata di nazionalismo in Giappone. Si distinse il membro del buddhismo Nichiren Tanaka Chigaku, il cui concetto \"hakk\u014d ichiu\" prevedeva l'unificazione del mondo con l'espansione del potere dell'imperatore del Giappone. I nazionalisti nipponici individuarono quindi la necessit\u00e0 di sostituire il controllo del governo di Tokyo al colonialismo europeo in Asia secondo il concetto del .\nNel 1940, tale concetto fu codificato dal primo ministro Fumimaro Konoe con il piano chiamato \"sfera di co-prosperit\u00e0 della Grande Asia orientale, che secondo gli intenti della propaganda nazionale doveva porre sotto il \"benevolo\" controllo giapponese il Manchuku\u00f2, la Cina e parte del Sud-est asiatico. La realizzazione del piano prevedeva la liberazione dell'Asia dal colonialismo occidentale e la diffusione di pace e progresso tra i Paesi coinvolti. A tale proposito fu formata in quegli anni un'unit\u00e0 dell'esercito agli ordini del colonnello Yoshihide Hayashi.\nEspansionismo giapponese.\nNel 1937 era cominciata la seconda guerra sino-giapponese, che aveva consentito all'esercito imperiale di occupare vasti territori e le maggiori citt\u00e0 della Cina, allora dominata da Chiang Kai-shek con l'aiuto degli Stati Uniti. Il conflitto giunse in una fase di stallo e, per bloccare gli aiuti americani in Cina, ebbe inizio nel settembre del 1940 l'occupazione giapponese dell'Indocina, inizialmente limitata al solo Tonchino. Le truppe di Tokyo approfittarono dell'invasione tedesca della Francia nella seconda guerra mondiale, ottenendo il permesso del governo collaborazionista di Vichy per installarsi in Indocina. Il 27 settembre fu sottoscritto a Berlino il patto tripartito tra i governi del Terzo Reich, del Regno d'Italia e dell'Impero giapponese, che defin\u00ec le aree di influenza di ciascuno dei tre Stati. Gli Stati Uniti annunciarono il mese successivo l'embargo alla vendita dei prodotti petroliferi al Giappone.\nLa Thailandia sconfigge i francesi con l'aiuto giapponese.\nAnche i thai vollero approfittare della crisi francese per riprendersi parte dei territori ceduti ai colonialisti europei al termine della guerra franco-siamese del 1893. Diedero quindi inizio alla fine del 1940 alla breve guerra franco-thailandese, caratterizzata da alcuni scontri in territorio laotiano e cambogiano e dalla battaglia di Koh Chang. L'intervento di Tokyo, che necessitava l'appoggio thai per i futuri piani espansionistici, pose fine al conflitto nel gennaio successivo e fece in modo che alla Thailandia fossero assegnati i territori a cui ambiva.\nLa nuova situazione cre\u00f2 imbarazzo al primo ministro thai Plaek Phibunsongkhram, che nel giugno precedente aveva firmato un patto di non-aggressione con i britannici. Questi ultimi presero atto dei nuovi rapporti tra i governi di Tokyo e di Bangkok ed iniziarono a preoccuparsi per i propri possedimenti in Birmania e in Malesia. Gli Stati Uniti ritennero impossibile fornire aiuti alla Thailandia dopo il conflitto contro i francesi.\nUlteriore espansione giapponese nel sud dell'Indocina.\nIl ministro degli Esteri nipponico Y\u014dsuke Matsuoka firm\u00f2 il 13 aprile 1941 a Mosca il patto nippo-sovietico di non aggressione, che riduceva la pressione sovietica sulla Manciuria e liberava forze nipponiche per la spinta verso sud. L'inizio dell'invasione tedesca della Russia il successivo 22 giugno provoc\u00f2 una svolta della situazione generale ed impose scelte decisive anche alla dirigenza giapponese. I vertici politico-militari di Tokyo adottarono quindi il piano di espansione nel sud-est asiatico, che prevedeva di non intervenire nella guerra tedesco-sovietica ma di estendere il dominio giapponese a sud per acquisire importanti materie prime strategiche, isolare completamente la Cina e creare la \"sfera di co-prosperit\u00e0 della Grande Asia orientale\". Il 24 luglio le truppe giapponesi penetrarono in Cocincina, occupando la baia di Cam Ranh e Saigon.\nCome risposta, gli Stati Uniti rafforzarono l'embargo a Tokyo sulle forniture di prodotti petroliferi, di minerali e rottami ferrosi e disposero il \"congelamento\" dei beni giapponesi negli USA, provvedimenti che furono presi immediatamente anche dalla Gran Bretagna e dai Paesi Bassi. Nell'agosto del 1941, la Thailandia si un\u00ec alla ristretta cerchia di Paesi che riconoscevano il Manchuku\u00f2, lo Stato fantoccio creato da Tokyo con la conquista in Manciuria. La pesante situazione creatasi con l'embargo cre\u00f2 all'interno delle gerarchie militari giapponesi una corrente che spingeva per l'immediata entrata in guerra. Inutili furono i tentativi di far recedere gli Stati Uniti dall'embargo, il primo ministro Fumimaro Konoe fu costretto a presentare le dimissioni e il 18 ottobre 1941 gli succedette il generale T\u014dj\u014d.\nI giorni che precedettero l'invasione della Thailandia.\nL'obiettivo primario giapponese era la conquista di Birmania e Malesia, a quel tempo nelle mani dei britannici, e per portarla a termine le truppe imperiali avevano bisogno di passare per la Thailandia. Volevano per\u00f2 evitare un conflitto con le forze armate locali, che avrebbe fatto perdere tempo e annullato il fattore sorpresa. Il piano giapponese era visto con favore dal governo nazista tedesco perch\u00e9 avrebbe impegnato i britannici, distogliendoli parzialmente dalla guerra in Europa.\nA fine novembre, i britannici vennero a conoscenza di grandi movimenti delle truppe giapponesi nel sud dell'Indocina. Qualche giorno dopo il primo ministro T\u014dj\u014d espresse i propri dubbi sul permesso dei thailandesi al passaggio delle truppe giapponesi, augurandosi di evitare un conflitto. Negli incontri di quei giorni con i diplomatici giapponesi, Phibunsongkhram chiese che l'esercito imperiale non attraversasse la Thailandia Centrale e concesse il passaggio nell'istmo di Kra, a sud. In cambio gli fu promessa l'annessione di territori ceduti dal Siam ai britannici ad inizio secolo nel nord della Malesia e nello Stato Shan della Birmania. Quello stesso giorno, Phibun inform\u00f2 segretamente i britannici dell'imminente invasione giapponese.\nIl 2 dicembre fu stabilito il giorno per gli attacchi che avrebbero dato il via alla guerra del Pacifico. L'invasione di Thailandia e Malesia, denominata \"Operazione E\", fu assegnata alla flotta di stanza a Sanya, nell'isola cinese di Hainan, che prese il mare il 4 dicembre. Altre truppe e navi partirono dalla baia di Cam Ranh in Indocina.\nUSA e Regno Unito non erano nella condizione di offrire il proprio aiuto a Bangkok, cos\u00ec il giorno prima dell'invasione Churchill emise un comunicato in cui intim\u00f2 ai giapponesi di non intraprendere alcuna offensiva in Thailandia:\nInvasione.\nLe minacce britanniche non fermarono i piani predisposti dal governo di Tokyo. Tra il 7 e l'8 dicembre del 1941, nel giro di poche ore i giapponesi lanciarono attacchi a Thailandia, Filippine, Hong Kong, Guam e soprattutto quello a Pearl Harbor, che provoc\u00f2 l'entrata degli Stati Uniti nel conflitto mondiale e l'inizio della guerra del Pacifico. La Thailandia fu l'unico Paese avvisato dell'imminente attacco, la sera precedente l'ambasciatore giapponese present\u00f2 al governo un \"ultimatum\" che richiedeva entro due ore l'autorizzazione al passaggio sul suolo thailandese delle truppe nipponiche per le imminenti invasioni di Malesia e Birmania.\nPhibun non era presente e non fu quindi data alcuna risposta all\"'ultimatum\"; poche ore dopo reparti armati giapponesi sbarcarono in diverse localit\u00e0 della costa orientale della penisola malese, mentre altri penetrarono dalle frontiere con l'Indocina agli ordini del generale conte Hisaichi Terauchi.\nInvasione terrestre.\nIl generale Terauchi invi\u00f2 la 15\u00aa armata nella provincia di Battambang, allora sotto il dominio thailandese ma contesa da anni con la Cambogia, di cui in seguito entr\u00f2 a far parte. A guidare le truppe fu posta la divisione di Guardie Imperiali. I giapponesi non incontrarono resistenze e, raggiunta la citt\u00e0 di Sisophon, si diressero in direzione nord-ovest procedendo all'interno del distretto di Aranyaprathet, allora appartenente alla provincia di Prachinburi. Si mossero lungo il tracciato della ferrovia di recente costruzione che univa il distretto thai di Aranyaprathet a quello cambogiano di Mongkhol Bourei.\nIncursioni aeree.\nBangkok.\nL'aviazione giapponese lanci\u00f2 una sola bomba nel centro di Bangkok, che colp\u00ec le poste centrali ma non esplose. L'evento spinse la polizia locale ad arrestare i giapponesi residenti a Bangkok e si riun\u00ec d'urgenza il governo centrale, mentre Phibun era ancora irreperibile. Alcuni ministri proposero di resistere ed eventualmente formare un governo in esilio, ma Phibun finalmente rientr\u00f2 e convinse il governo a piegarsi alle richieste giapponesi.\nDon Mueang.\nL'aviazione giapponese bombard\u00f2 nella periferia di Bangkok la base dell'aviazione militare annessa all'aeroporto di Don Mueang, distruggendo sei aerei da caccia.\nSbarchi in Thailandia.\nChumphon.\nUn battaglione e un reggimento giapponesi sbarcarono da due navi a Chumphon la mattina dell'8 dicembre e si attestarono su un'area nei pressi del punto di sbarco. Furono attaccati da un'unit\u00e0 di addestramento reclute dell'esercito, un battaglione di fanteria e dalla polizia provinciale di Chumphon. Gli scontri ebbero fine nel pomeriggio, quando i thai ricevettero l'ordine di un cessate il fuoco. Fra i thai persero la vita un capitano, alcuni poliziotti e alcuni civili.\nNakhon Si Thammarat.\nNella notte del 7 dicembre, tre navi giapponesi di trasporto truppe gettarono le ancore al largo di Nakhon Si Thammarat. Poco dopo la mezzanotte, 1.500 militari e 50 camion di un reggimento di fanteria, un reggimento dell'aviazione (con un'unit\u00e0 di segnalatori per gli aerei) e una compagnia di operai addetti alle costruzioni sbarcarono nel canale Tha Phae. Tale sito era nei pressi del Campo Vajiravudh, quartier generale di una divisione e un battaglione di fanteria thailandesi. I militari thai erano stati informati dello sbarco giapponese a Songkhla e subito diedero battaglia. Gli scontri si protrassero fino a mezzogiorno, quando il primo ministro Phibun diede l'ordine del cessate il fuoco.\nPrachuap Khiri Khan.\nUn battaglione e un reggimento di fanteria giapponese sbarcarono da una nave a Prachuap Khiri Khan e, dopo uno scontro con la polizia locale, occuparono la citt\u00e0. Altri sbarchi ebbero luogo nei pressi del campo d'aviazione, dove aveva il quartier generale uno stormo dell'aviazione militare thailandese. I giapponesi assediarono la struttura che fu difesa dagli aviatori con la collaborazione della polizia provinciale. Anche qui gli scontri ebbero fine a mezzogiorno con il cessate il fuoco ordinato da Bangkok. Fonti giapponesi hanno stimato a 115 i militari giapponesi che persero la vita negli scontri di Prachuap, mentre fonti thai hanno stimato che i giapponesi morti siano stati 217 e che oltre 300 siano stati i feriti. Nelle file thailandesi, 37 furono i morti e 27 i feriti.\nSamut Prakan.\nNelle prime ore dell'8 dicembre, un battaglione della Guardia imperiale giapponese sbarc\u00f2 a Samut Prakan con l'ordine di occupare Bangkok. Fu affrontato da un piccolo contingente di polizia locale che scongiur\u00f2 la battaglia e convinse i giapponesi a rinunciare al loro proposito in attesa dei negoziati di pace.\nSurat Thani.\nNelle prime ore dell'8 dicembre, una compagnia di fanteria giapponese sbarc\u00f2 nei pressi di Surat Thani e marci\u00f2 sulla citt\u00e0, dove fu affrontata dalla polizia e da volontari civili. I combattimenti durarono fino al pomeriggio, quando i thai ricevettero l'ordine di deporre le armi. Secondo stime locali, furono 17 o 18 i thai che persero la vita. I giapponesi marciarono quindi su Bangkok, dove fissarono il proprio quartier generale nell'edificio della Camera di Commercio della chinatown di Sampeng, nei pressi di Yaowarat.\nPattani.\nData la sua vicinanza al confine con la Malaysia, Pattani fu il secondo obiettivo pi\u00f9 importante della 25\u00aa armata dell'esercito imperiale. Le truppe furono trasportate da 5 navi e scortate da 2 cacciatorpediniere. Lo sbarco avvenne malgrado le condizioni proibitive del mare. I giapponesi si trovarono a combattere contro un battaglione di fanteria, la polizia provinciale e un'unit\u00e0 di addestramento reclute. Gli scontri cessarono a mezzogiorno con il cessate il fuoco. I thai persero 42 tra militari e civili negli scontri.\nSongkhla.\nAnche il porto di Songkhla fu uno dei principali obiettivi della 25\u00aa armata giapponese. Nelle prime ore dell'8 dicembre, 3 reggimenti sbarcarono da 10 navi da trasporto protette da 2 cacciatorpediniere. Una guarnigione di soldati thai occup\u00f2 subito postazioni lungo la strada che conduce in Malesia, ma furono costretti a ritirarsi in una posizione meno nevralgica dall'avanzata giapponese. Altri scontri si registrarono a Hat Yai. I thai persero 15 militari ed ebbero alcune decine di feriti. Anche in questa zona gli scontri ebbero fine con il cessate il fuoco ordinato a mezzogiorno.\nSbarco in Malesia.\nGli sbarchi a Songkhla e a Pattani avevano come fine l'invasione della Malesia. Mentre erano in corso, altre truppe della 25\u00aa armata giapponese furono sbarcate nel nord della Malesia, nella citt\u00e0 di Kota Bharu nei pressi del confine thai.\nResa thailandese.\nNelle prime ore del mattino Phibun riun\u00ec il Consiglio dei ministri, subito fu chiesto un cessate il fuoco e fu dato il permesso richiesto dai giapponesi.\nConseguenze.\nI successi iniziali ottenuti ovunque dall'Esercito imperiale convinsero Phibun che la guerra sarebbe stata vinta dal Giappone e, il 21 dicembre, firm\u00f2 un patto di alleanza con i rappresentanti di Tokyo. Il successivo 25 gennaio, il governo di Phibun dichiar\u00f2 guerra a Stati Uniti e Regno Unito. Queste decisioni provocarono grandi proteste tra i ministri civili; con il rimpasto di governo che avvenne a dicembre, Phibun si pose a capo anche del dicastero degli Esteri, i civili furono allontanati dall'esecutivo e in particolare il progressista Pridi Banomyong, il quale fu spostato all'ufficio di reggenza del giovane sovrano Rama VIII. I ministri esautorati si unirono al movimento Seri Thai (Thailandia libera), gi\u00e0 formatosi in funzione anti-giapponese presso alcune ambasciate thai all'estero.\nL'occupazione giapponese port\u00f2 a un'ulteriore militarizzazione del Paese e i vertici dell'esercito furono fieri di collaborare, convinti che il progetto dei propri alleati per la formazione di una sfera di co-prosperit\u00e0 della Grande Asia orientale avrebbe posto la Thailandia in una posizione di privilegio e avrebbe allontanato per sempre la minaccia dell'Occidente. La politica di Phibun trov\u00f2 molti sostenitori tra i nazionalisti, che sognarono il ritorno del Paese agli splendori dei primi regni della dinastia Chakri.\nInvasione della Birmania.\nLe forze giapponesi entrarono in Birmania nel gennaio del 1942 dalla zona meridionale del Tenasserim, in marzo occuparono la capitale Rangoon e bloccarono i rifornimenti britannici alla Cina, insediandosi in un Paese ricco di materie prime. Resero quindi possibile l'invasione del sud-ovest della Cina, che sarebbe quindi stata presa in una morsa, nonch\u00e9 un futuro attacco all'India britannica. In virt\u00f9 del trattato di alleanza, le truppe thailandesi entrarono nei territori sud-orientali dell'odierno Stato Shan nel maggio successivo, occuparono la zona e si attestarono nell'antica citt\u00e0 di Kengtung.\nQuando le sorti del conflitto iniziarono a volgere in favore degli Alleati, i giapponesi ricompensarono i thai riconoscendone la sovranit\u00e0 su due degli Stati degli shan, un traguardo storico tentato molte volte ma mai riuscito ai regni siamesi. Lo stesso trattato affidava al governo di Bangkok l'amministrazione dei sultanati settentrionali malesi di Kedah, Kelantan, Perlis e Terengganu, ceduti dal Siam all'espansionismo britannico intorno all'inizio del XX secolo. Le nuove conquiste aumentarono ulteriormente la popolarit\u00e0 di Phibun tra i nazionalisti. Il Giappone affidava ai thai la supremazia sul ricco Sud-est asiatico, \"leader\" a quel tempo dei mercati mondiali della gomma e dello stagno.\nProblemi legati all'occupazione giapponese.\nL'economia thailandese era invece vicina alla bancarotta. Oltre ad aver praticamente azzerato le esportazioni, il Paese doveva farsi carico delle spese per mantenere il grande esercito imperiale. Gli oltre 50.000 soldati giapponesi prendevano tutto ci\u00f2 di cui avevano bisogno senza pagare, trattando male i locali e creando malcontento. Vi erano inoltre da sostenere le spese di guerra, tra le quali la costruzione di grandi strade nel nord-ovest per agevolare il passaggio delle truppe di occupazione dirette alla conquista della Birmania. I bombardamenti alleati su Bangkok, iniziati con l'entrata in guerra, si intensificavano. Tra il 1938 e la fine del 1942, il costo della vita era raddoppiato. Cominciarono a mancare generi di prima necessit\u00e0.\nIl movimento anti-giapponese Seri Thai continuava intanto a organizzarsi sia dentro che fuori dai confini nazionali. Procedeva l'addestramento di guerriglieri all'estero, mentre Pridi allargava la base in Thailandia e intesseva relazioni con i movimenti di liberazione creatisi in quegli anni nei Paesi vicini, in particolare con le forze vietnamite dei Viet Minh e i ribelli laotiani legati al principe Souphanouvong.\nFine dell'occupazione giapponese.\nLe sconfitte della Germania, la resa dell'Italia e l'avanzata degli Alleati in Europa avevano determinato una svolta del conflitto le cui sorti cominciarono a volgere in favore degli Alleati anche in Asia. Gli eventi negativi per il Giappone del 1944 costrinsero alle dimissioni il primo ministro T\u014dj\u014d, principale alleato di Phibun. Quest'ultimo aveva cercato invano di conciliarsi con gli Alleati e aveva quindi proposto al Parlamento di fortificare la nuova citt\u00e0 di Phetchaboon, lontana dal mare e in mezzo alla giungla, che si sarebbe prestata meglio di Bangkok a resistere ad un'invasione. Al rifiuto del Parlamento, Phibun present\u00f2 le dimissioni da primo ministro, confidando che sarebbero state respinte. Ma nella commissione che le valut\u00f2 vi era Pridi, il quale fece in modo che fossero accettate nel luglio del 1944.\nIl mese successivo fu eletto primo ministro Khuang Aphaiwong, un conservatore che segretamente appoggiava l'ancora clandestino Seri Thai. Uno dei primi provvedimenti fu la liberazione di molti prigionieri politici. Tra gli impegni di Pridi in quel periodo, oltre che mobilitare gli studenti delle universit\u00e0 Thammasat e Chulalongkorn contro gli invasori, vi fu un grande lavoro per riabilitare la Thailandia agli occhi degli Alleati. Fece anche istituire corsi di addestramento per la polizia, facendo credere ai giapponesi che servissero per fronteggiare una possibile invasione Alleata. Con la resa del Giappone dell'agosto 1945, vi fu l'immediato ritiro delle truppe imperiali giapponesi."}
{"id": "3052537", "revid": "33767685", "url": "https://it.wikipedia.org/wiki?curid=3052537", "title": "Idrati di metano", "text": ""}
{"id": "3052544", "revid": "287204", "url": "https://it.wikipedia.org/wiki?curid=3052544", "title": "Pierre-Fran\u00e7ois Guyot Desfontaines", "text": "Biografia.\nMeglio conosciuto oggi per le sue liti con Voltaire, l'abate Desfontaines pu\u00f2 essere considerato come il fondatore della moderna critica letteraria e del giornalismo in Francia: con i suoi scritti ha introdotto spunti di critica estetica e morale delle opere, anzich\u00e9 riassumere o riprodurre estratti.\nAllievo dei gesuiti, padre Desfontaines entr\u00f2 nel loro ordine e insegn\u00f2 retorica a Bourges. Dopo quindici anni, nel 1715, lasci\u00f2 l'ordine e, con la protezione del Cardinale de la Tour d'Auvergne, ottenne la parrocchia di Thorigny in Normandia.\nQuando lasci\u00f2 i gesuiti, il cardinale de la Tour d'Auvergne, che amava gli uomini di lettere, lo ospit\u00f2 per qualche tempo presso di lui. L'obbligo di dire messa e di leggere ogni giorno il breviario, sembr\u00f2 per\u00f2 a Desfontaines una nuova dipendenza pesante come la prima. Ben presto il suo amore per la libert\u00e0 ed un grande gusto per la letteratura gli imped\u00ec di adempiere la sua missione di pastore, perci\u00f2 decise di dedicarsi esclusivamente alle lettere.\nL'inizio della sua carriera in lettere \u00e8 modesto. Mentre era consuetudine di segnarsi nel Parnaso per una tragedia e spesso anche per un poema epico, Desfontaines scrisse una semplice ode \"Sull'uso improprio che si fa della propria vita\". Nel 1724 divenne un collaboratore del \"Journal des s\u00e7avans\" e cerc\u00f2 di introdurre l'attrattiva nello stile di suoi articoli, evitando la secchezza e la pedanteria.\nIn seguito pubblic\u00f2, con vari collaboratori come \u00c9lie Fr\u00e9ron, l'Abate Francesco Granet (1692-1741) e Padre Destr\u00e9e, delle raccolte periodiche di critica: \"Le Nouvelliste du Parnasse\" (1731-1734, in 5 volumi) e \"Osservazioni sugli scritti moderni\" (a partire dal 1735, in 34 volumi). Questi periodici, composti in fretta, si distinguevano soprattutto per l'intensit\u00e0 delle loro critiche e i loro pregiudizi.\nDesfontaines attacc\u00f2 soprattutto le opere drammatiche di Voltaire, il quale aveva contribuito ad ottenere la liberazione dell'abate quando, nel 1724, fu accusato di sodomia e aveva anche usato la sua influenza per aiutarlo a tornare a Parigi, da cui era stato esiliato. Voltaire rispose con un opuscolo intitolato \"Le Pr\u00e9servatif, ou critique des Observations sur les \u00e9crits modernes\" (1738). Desfontaines rispose anonimamente stesso anno con un opuscolo intitolato \"La Voltairomanie\", una raccolta di tutte le storie scandalose su Voltaire. Quest'ultimo cit\u00f2 Desfontaines in giudizio per diffamazione, causa che abbandon\u00f2 solo dopo che l'abate ebbe sconfessato il libro sulla Gazzetta di Amsterdam del 4 aprile 1739. La guerra continu\u00f2 per diversi anni, sebbene oggi il ricordo di Desfontaines sia mantenuto soltanto dagli epigrammi di Voltaire e da quelli di Piron."}
{"id": "3052546", "revid": "1504506", "url": "https://it.wikipedia.org/wiki?curid=3052546", "title": "Aller (fiume)", "text": "L'Aller \u00e8 un fiume della Germania lungo 211 chilometri, che nasce ad ovest di Magdeburgo nella Sassonia-Anhalt e sfocia nel fiume Weser, in Bassa Sassonia.\n\u00c8 un affluente destro del fiume Weser ed anche il suo principale tributario. I suoi ultimi 117 chilometri sono navigabili e costituiscono la \"Bundeswasserstra\u00dfe\" (\"via d'acqua nazionale\" ) del basso Aller. Il corso d'acqua \u00e8 stato pesantemente rettificato, allargato e i suoi argini cementificati negli anni sessanta con scopi di regimazione idrica. Rimane un tratto di 20 chilometri vicino Gifhorn in cui il fiume conserva il suo stato naturale, con meandri e ghiaioni.\nStoria.\nEtimologia.\nPer le denominazioni risalenti rispettivamente al 781 (\"Alera\"), all'803 (\"Elera\") e al 1096 (\"Alara\") vi sono due possibilit\u00e0 di spiegazione:\nCorso del fiume.\nCorso superiore.\nL'Aller sgorga nella Sassonia-Anhalt nella parte occidentale del \"confine del Magdeburgo\" pressappoco fra le localit\u00e0 di Oschersleben ed Helmstedt. I rivoli delle sue sorgenti si riuniscono nella parte settentrionale dello Hohen Holzes vicino a Seehausen.\nInizialmente l'Aller scorre canalizzato attraverso una zona collinosa, intensamente coltivata, in direzione nord-ovest. Ad est si estende lungo il Flechtinger H\u00f6henzug e ad ovest verso il Lappwald con i suoi contrafforti; attraversa le localit\u00e0 di Eilsleben e di Weferlingen.\nDopo circa 60\u00a0km di percorso raggiunge presso Oebisfelde il confine meridionale dei Dr\u00f6mling e la Urstromtal, che segue fino alla foce. Oltre la linea di confine volge verso ovest presso Grafhorst, ove ha raggiunto i 55\u00a0m s.l.m. e perder\u00e0 ancora 40\u00a0m di livello prima del suo sbocco nel Weser, cosicch\u00e9 di qui fluisce visibilmente pi\u00f9 lento. Da Wolfsburg mantiene una direzione generalmente orientata verso ovest.\nA Wolfsburg l'Aller passa sotto il Mittellandkanal, attraversa il parco che lui prende il nome e forma lo specchi d'acqua detto Allersee.\nA sud di Weyhausen si dirama il Canale dell'Aller, realizzato fra il 1860 e il 1863 e lungo circa 15\u00a0km. Questo avrebbe dovuto allora far defluire pi\u00f9 rapidamente le temute alluvioni. Il canale scorre fino oltre Gifhorn mentre il fiume attraversa la citt\u00e0. Questo tratto di quasi 30\u00a0km parallelo al canale \u00e8 l'unico nel quale il fiume forma meandri nel suo letto naturale.\nAd est di Gifhorn, presso Oslo\u00df, viene attraversato mediante un ponte dall'Elbe-Seitenkanal, un canale che scorre pi\u00f9 o meno parallelo all'Elba. Ad ovest della citt\u00e0 sfocia nell'Aller presso M\u00fcden l'Oker, il suo primo affluente ricco di acque.\nCorso medio.\nTra la confluenza dell'Oker e la citt\u00e0 di Celle il fiume viene chiamato, per un tratto di circa 30\u00a0km, come \"Medio Aller\". Poco sopra Celle passa vicino a Wienhausen e all'ex monastero cistercense femminile della citt\u00e0.\nA Celle il fiume \u00e8 interrotto da uno sbarramento idroelettrico ed attraversa il parco diviso in pi\u00f9 rami che circondano la citt\u00e0 ed il suo castello.\nCorso inferiore.\nL'ultimo tratto di 117\u00a0km dopo Celle \u00e8 navigabile. Le localit\u00e0 pi\u00f9 grandi sono Winsen, al di sotto della quale sfocia l'die \u00d6rtze, e Wietze. Presso Eickeloh vi \u00e8 un sistema di traghettamento a cavo. Qui, a Schwarmstedt, confluisce dalla sinistra orografica il fiume Leine, che come l'Oker \u00e8 un po' pi\u00f9 grande dello stesso Aller. Dopo si incontra il comune di Ahlden e dopo la confluenza con l'affluente B\u00f6hme, la piccola citt\u00e0 di Rethem. A circa 4\u00a0km. a nord-ovest di Verden, nella frazione di Eissel, l'Aller termina il proprio corso sfociando nel Weser.\nAffluenti.\nGli affluenti maggiori dell'Aller confluiscono in esso alla sua sinistra orografica.\nA M\u00fcden l'Oker, a Celle il Fuhse ed a Schwarmstedt il Leine. Contando l'affluente Leine, l'Aller raggiunge una lunghezza di complessiva di 346\u00a0km.\nGli affluenti minori di destra raccolgono le acque soprattutto dalla Landa di Luneburgo\nPer nominarne alcuni abbiamo: presso Weyhausen il Piccolo Aller, a Gifhorn l'Ise, ad est di Celle (presso Lachtehausen) il Lachte, presso Winsen l'\u00d6rtze, presso Hodenhagen il Mei\u00dfe e presso Rethem il B\u00f6hme.\nIdrologia.\nL'Aller \u00e8 il maggior affluente del Weser per portata d'acqua. Il suo bacino idrografico ricopre una superficie di circa 15.744\u00a0km\u00b2, quasi un terzo di quella del Weser. L'idrometro di Rethem, a valle della confluenza del Leine registra una portata media di circa 114\u00a0m\u00b3/s. Alla confluenza del Weser l'Aller ha una portata di 118\u00a0m\u00b3/s..\nL'Aller accoglie oltre all'Oker e al Leine circa la met\u00e0 del flusso delle acque della catena montuosa dell'Harz (l'altra met\u00e0 va con la Saale ed i suoi affluenti nell'Elba). Conformemente ci\u00f2 \u00e8 esposta, a causa di questi affluenti, a frequenti esondazioni. Grazie agli sbarramenti nell'Harz il regime annuale di piena viene contenuto in precisi confini fino alla confluenza con il Weser, in particolare attraverso il flusso del disgelo, differito e rallentato dagli sbarramenti.\nVelocit\u00e0 della corrente.\nLa velocit\u00e0 della corrente dell'Aller \u00e8 a tratti modesta. Nel corso superiore, nel bassopiano del Dr\u00f6mling, \u00e8 come l'indolente flusso di un canale ed a tratti pere acqua stagnante. A parte gli aspetti di un ristagno, l'indolenza \u00e8 da attribuire alla scarsa pendenza che nella Bassa Sassonia \u00e8 solo, mediamente, di 10\u201320\u00a0cm per chilometro lineare. Gi\u00e0 nel corso superiore la corrente \u00e8 indolente, il che va attribuito alle opere di consolidamento e di rettifica del corso del fiume.\nInondazioni ed allagamenti.\nUna volta nel bassopiano dell'Aller erano frequenti le esondazioni primaverili del fiume, che per di pi\u00f9 duravano a lungo. Ci\u00f2 era dovuto principalmente alla poca pendenza dall'ingresso delle vie di scolo del disgelo. Il fiume aveva una grande quantit\u00e0 d'acqua dopo il disgelo nelle zone montane delle valli del Leine e nell Harz, ricevendo le acque della Leine e dell'Oker.\nNel suo corso superiore il fiume riempiva la superficie del bacino paludoso del Dr\u00f6mling dal quale l'acqua defluiva solo lentamente e inoltre il fiume Ohre fluiva ampio attraverso il Dr\u00f6mling.\nPoich\u00e9 lo spartiacque fra il Weser e l'Elba sta nel mezzo del Dr\u00f6mling, si poteva arrivare addirittura ad uno scambio della direzione della corrente, fluendo quella dell'Aller nella stessa Elba.\nFra il 1780 e il 1796 Federico II di Prussia fece bonificare la parte prussiana del Dr\u00f6mling, rendendola coltivabile per i coloni. I paesi del Dr\u00f6mling confinanti ad ovest quali il ducato di Braunschweig e il principato di Braunschweig-L\u00fcneburg non diedero seguito, per la loro parte, al progetto di bonifica di Federico II ma lo iniziarono solo poco meno di un secolo dopo, nel 1860. Questo consistette nella costruzione del canale Aller-Ohre, lungo una ventina di chilometri, che poteva derivare l'acque da Grafhorst nel territorio di Calv\u00f6rde, fino al fiume Ohre. Un secondo canale derivatore per la protezione contro l'esondazione fu terminato nel 1863, che proteggeva dall'inondazione il bassopiano dell'Aller nella zona di Gifhorn.\nCon la realizzazione del Mittellandkanal, avvenuta negli anni trenta l'acqua in eccesso dell'Aller pot\u00e9 essere drenata. Nonostante queste misure anche nel XX secolo ebbero luogo nella valle dell'Aller alcune inondazioni che portarono provocarono perdite nell'economia locale.\nProtezione odierna.\nNel periodo fra il 1954 ed il 1962 aumentarono le piene dell'Aller, che nell'alta valle causarono considerevoli danni. Ci\u00f2 fu determinato da irregolari comportamenti del corso del fiume con esondazioni fra i 300 ed i 5.000\u00a0m di ampiezza lungo il corso del medesimo.\nNel 1961 il governo della Bassa Sassonia decise di regolare le piene del fiume con il consolidamento del corso del fiume Aller. Ci\u00f2 serviva sia alla protezione degl'insediamenti che a quella dell'economia locale. \nL'opera di consolidamento ebbe luogo nel corso degli anni sessanta. Negli settanta fu realizzato un bacino di esondazione di 15\u00a0ha presso Gifhorn. Invece un altro bacino presso Grafhorst era ancora sottoposto, negli anni 1993-96, a valutazione di impatto ambientale.\nIl grosso bacino di 12,5\u00a0km\u00b2, \"Fahle Heide\", ad ovest di Gifhorn non fu costruito per mancanza del finanziamento.\nAlle operazioni di consolidamento contribu\u00ec pure la risistemazione delle rive del fiume. A questo scopo lo Stato acquis\u00ec aree fino a 12\u00a0m di larghezza lungo il corso del fiume. Le rive furono spianate e dotate di rivestimento in pietra. Furono anche piantati lungo le rive Salici, ontani e canneti.\nNella parte superiore del suo corso il fiume fu allargato a 15\u00a0m, in quella mediana a 30\u00a0m ed in quella inferiore, a partire dalla confluenza con la Leine a 50\u00a0m.\nPresso Rethem (Aller), Westen e H\u00e4uslingen, nella parte inferiore del corso furono eretti argini di contenimento.\nInondazioni nella Regione di Celle.\nGi\u00e0 negli ottanta la cittadina di Celle aveva predisposto un progetto di messa in sicurezza contro le piene del fiume Aller..\nQuesto era una combinazione di varie misure come terrapieni, argini e conche di contenimento \nIl 6 giugno 2005 la citt\u00e0 ricevette l'autorizzazione all'inizio della realizzazione della prima parte del progetto ed i lavori iniziarono nel 2006.\nCon questa prima \"tranche\" dei lavori fra Boye e la confluenza del Fuhse (Costo: due milioni di Euro) si diede corso all'ampliamento della sezione di flusso dell'Aller in caso di piena.. Le conche hanno un'ampiezza circa 15\u00a0ha e 1\u00bd\u00a0m di profondit\u00e0 e furono rimossi circa 240.000\u00a0m\u00b3 di terreno.\nGi\u00e0 due anni dopo si stabil\u00ec che si sarebbe depositata la sabbia trasportata dalla corrente e diminuita la profondit\u00e0, cos\u00ec che per la prima volta nel maggio del 2009 il canale navigabile nella zona delle nuove conche avrebbe dovuto essere liberato con un dragaggio. Ora \u00e8 previsto una nuova sistemazione, ed in parte la ricostruzione, delle conche per evitare in futuro un nuovo dragaggio.\nNavigabilit\u00e0.\nStoria.\nLa navigazione sul fiume Aller veniva gi\u00e0 praticata da secoli. Essa contribuiva alla crescita economica del Braunschweig, tanto che il duca Enrico il Leone (1129 - 1195) volle avocare a s\u00e9 i diritti di navigazione.\nLa via di trasporto per metalli dello Harz dal Braunschweig verso il Mare del Nord passava inizialmente sull'Oker quindi sull'Aller ed infine sul Weser.\nNel XIV secolo Celle era il pi\u00f9 importante porto di carico di cereali nella zona della Bassa Sassonia. Verso il 1500 le imbarcazioni che navigavano l'Aller raggiungevano gi\u00e0 la capacit\u00e0 di carico di 60 tonnellate. Soprattutto il corso inferiore del fiume fra Celle e Verden aveva nei primi secoli una grande importanza economica per il traffico fluviale.\nTuttavia le riparazioni, la manutenzione e il consolidamento del corso del fiume gi\u00e0 allora erano fonti di costi crescenti. Tra il 1908 e il 1918 l'Aller fu sottoposto a continue opere di consolidamento ed adattamento alla navigazione: a questo scopo furono creati quattro dislivelli ed altrettante chiuse per il loro superamento da parte delle imbarcazioni. Nel XX secolo sul fiume vennero trasportate grandi quantit\u00e0 di sali di metalli alcalini che venivano utilizzati industrialmente a Celle.\nSituazione odierna.\nOggi il corso inferiore dell'Aller dalla confluenza nel Weser fino a Celle, per 117\u00a0km, \u00e8 considerata \"via d'acqua nazionale\" (\"Bundeswasserstra\u00dfe\"). Competente per la manutenzione come per nuove opere \u00e8 l'Ente per le acque e la navigabilit\u00e0 di Verden. Per il tratto del fiume da Celle (km 0,0) fino a H\u00fclsen (km\u00a094,1) \u00e8 competente il circondario di Oldau e per quello da H\u00fclsen fino alla confluenza nel Weser presso Verden-Eissel (km\u00a0117,1) il circondario di Verden.\nDalla met\u00e0 degli anni sessanta da sopra Verden fino all'ultimo chilometro della via d'acqua la navigazione riguarda solo pi\u00f9 il trasporto passeggeri e il diporto.\nChiuse.\nNel 1907 lo Stato prussiano decise di canalizzare l'Aller da monte della confluenza con la Leine presso Schwarmstedt fin oltre Celle. Tra il 1908 e il 1918 il fiume venne regolato creando quattro dislivelli ed altrettante chiuse per grosse imbarcazioni. Soprattutto le chiuse di Bannetze ed Oldau venivano interessate dal traffico per il trasporto di petrolio dai campi petroliferi da Wietze verso Celle. Venivano altres\u00ec trasportati cereali a Celle per la loro macina.\nImpianti idroelettrici.\nCon la sistemazione dell'Aller fra Celle e la confluenza della Leine presso Schwarmstedt fra il 1908 e il 1918 furono sfruttati due dei quattro nuovi dislivelli (Oldau, Marklendorf) ai fini della produzione di energia elettrica, da utilizzare per l'elettrificazione del Parco naturale di S\u00fcdheide. La centrale di Oldau disponeva di tre turbine Francis. Nel 1972 le centrali vennero fermate perch\u00e9 non pi\u00f9 redditizie. Mentre la costruzione di Marklendorf fu smantellata, quella di Oldau fu trasformata in monumento tecnologico. Nel 1983, dopo la sua modernizzazione, essa fu riattivata nella sua funzione originaria. Essa fornisce una potenza globale di 650\u00a0kW.\nBibliografia.\nin lingua tedesca:\nCollegamenti esterni.\nin lingua tedesca:"}
{"id": "3052551", "revid": "767487", "url": "https://it.wikipedia.org/wiki?curid=3052551", "title": "Alma (fiume della Crimea)", "text": "L'Alma (in russo e ucraino: \u0410\u043b\u044c\u043c\u0430)\n\u00e8 un fiume della Crimea, in Ucraina, lungo 83 chilometri, che sfocia nel Mar Nero. Nonostante la sua scarsa lunghezza e portata, riveste una notevole importanza dal punto di vista storico poich\u00e9 vi si tenne la battaglia dell'Alma, durante la guerra di Crimea: qui il 20 settembre 1854 le truppe anglo-francesi batterono i russi comandati dal principe Menikov.\nIl nome deriva dal tataro di Crimea e significa \"mela\": lungo il fiume vi sono infatti molti meleti."}
{"id": "3052553", "revid": "287204", "url": "https://it.wikipedia.org/wiki?curid=3052553", "title": "Jos\u00e8 Clayton", "text": ""}
{"id": "3052554", "revid": "287204", "url": "https://it.wikipedia.org/wiki?curid=3052554", "title": "Jose Clayton", "text": ""}
{"id": "3052555", "revid": "287204", "url": "https://it.wikipedia.org/wiki?curid=3052555", "title": "Red Bank (New Jersey)", "text": "Red Bank \u00e8 un comune degli Stati Uniti d'America, nella contea di Monmouth, nello Stato del New Jersey.\nRed Bank \u00e8 stata prima riconosciuta come \"town\" nel 1870, a seguito dello scorporo da Shrewsbury, quindi per un breve intervallo di tempo, nel 1879 \u00e8 tornata a far parte del comune di Shrewsbury, con il nome di Shrewsbury City. Infine, nel 1908 ha assunto lo status di \"borough\".\nProprio a Red Bank risiede, in un'area di 16 acri, Jon Bon Jovi. In questi ettari di terreno sorgono la sua abitazione, uno studio di registrazione ed un pub, tutti di sua propriet\u00e0."}
{"id": "3052556", "revid": "117489347", "url": "https://it.wikipedia.org/wiki?curid=3052556", "title": "Pierre-Joseph Thoulier d'Olivet", "text": "Biografia.\nDi piccola nobilt\u00e0, entr\u00f2 nell'ordine dei Gesuiti, a Reims, nel 1700, e fu insegnante in vari collegi dei Gesuiti. Lasci\u00f2 l'ordine nel 1713, per dedicarsi a studi di filologia, alla grammatica della lingua francese, alla traduzione delle opere di Cicerone e di Demostene e alla pubblicazione di opere di suoi contemporanei. Dopo aver scritto una traduzione della ciceroniana \"Della natura degli dei\", fu accolto nell'Acad\u00e9mie fran\u00e7aise, di cui divenne lo storico ufficiale. Pubblic\u00f2 infatti, nel 1729, una \"Storia dell'Accademia francese\", in continuazione di quella scritta da Paul Pellisson. Fu anche consigliere onorario della Camera dei conti di Dole.\nAmico di Nicolas Boileau e professore di Voltaire, frequent\u00f2 il salotto della marchesa de Lambert. Fu eletto membro della Acad\u00e9mie fran\u00e7aise nel 1723. Divenne uno dei pi\u00f9 attivi curatori \"Dizionario\"."}
{"id": "3052558", "revid": "110623118", "url": "https://it.wikipedia.org/wiki?curid=3052558", "title": "Almucantarat", "text": "Almuc\u00e0ntarat (dall'arabo \"al-muqantar\u0101t\", \"ponte ad arco\"), a volte anche almucantar o almacantara, \u00e8 il termine con cui in astronomia si definisce il parallelo della sfera celeste nel sistema di riferimento che ha nello zenit il proprio polo nord. Un almucantarat individua, pertanto, i punti aventi la medesima altezza, indicata con \"h\".\nL'altezza nulla \u00e8 assegnata all'orizzonte, che \u00e8 anche l'almucantarat di raggio massimo. Gli almucantar dell'emisfero visibile hanno altezza positiva dove \"h\"=90\u00b0 individua lo zenit. Gli almucantar dell'emisfero invisibile hanno altezza negativa, o depressa, dove \"h\"=-90\u00b0 individua il nadir. \nL'altezza di un almucantarat \u00e8 correlata alla distanza zenitale (DZ), ovvero all'angolo compreso tra lo zenit e l'almucantarat, dalla formula: DZ= 90\u00b0 - \"h\".\nNel loro moto apparente gli astri attraversano almucantarat di altezza diversa, avendo altezza nulla quando sorgono o tramontano e raggiungendo la massima altezza in corrispondenza al transito sopra il meridiano celeste dell'osservatore.\nL'individuazione dell'almucantarat degli astri di riferimento ha sempre ricoperto un'importanza fondamentale per l'orientamento dei naviganti e nel corso della storia sono stati sviluppati vari strumenti per la sua misurazione: la balestriglia, il quadrante e il sestante."}
{"id": "3052559", "revid": "45927", "url": "https://it.wikipedia.org/wiki?curid=3052559", "title": "Consiglio Nazionale dell'Economia e del Lavoro", "text": ""}
{"id": "3052565", "revid": "46291", "url": "https://it.wikipedia.org/wiki?curid=3052565", "title": "Alocasia", "text": "Alocasia \u00e8 un genere di piante erbacee rizomatose della famiglia Araceae, comprendente circa 90 specie di piante originarie delle foreste tropicali dell'Asia sudorientale e dell'Australia.\nDescrizione.\nL'aspetto generale \u00e8 cespitoso, con un'altezza media oscillabile tra 1 e 2 metri, con eguale sviluppo in diametro.\nHanno foglie oblungo-ovate, grandi, peltate, sagittate o cuoriformi, dai colori metallici molto decorativi e appariscenti, portate da lunghi piccioli, spesso molto pi\u00f9 lunghi della stessa foglia. Inoltre, le foglie, profondamente venate, presentano spesso delle screziature di colore viola-scuro o bronzo. Proprio in considerazione delle dimensioni, e della forma delle foglie, si deve il nome popolare di queste piante, note comunemente col nome di \"orecchie di elefante\".\nI fiori sono piccoli e riuniti in una classica infiorescenza a spadice.\nTassonomia.\nIl genere comprende le seguenti specie:\nMolto nota \u00e8 \"Alocasia cuprea\", specie rizomatosa originaria del Borneo e della Malaysia, caratterizzata da foglie ovato-oblunghe di circa 60\u00a0cm, portate da piccioli lunghi fino a 60\u201370\u00a0cm. La pagina superiore delle foglie presenta zone verde scuro intervallate a evidentissime nervature color verderame, mentre la pagina inferiore \u00e8 violacea.\nUna specie che in natura pu\u00f2 raggiungere altezza fino a 4-5 metri \u00e8 \"Alocasia macrorrhiza\", dalle larghe foglie lucide, ovate, color verde brillante con venature pi\u00f9 pallide, portate da piccioli fogliari lunghi anche due metri.\n\"Alocasia sanderiana\", proveniente dalle Filippine, ha foglie sagittate, color verde scuro, segnate da nervature dalla lucentezza metallica e da una marginatura argentata, ondulata e lobata.\nPropagazione.\nPer operare una riproduzione si possono dividere i rizomi o separare i tuberi in primavera. Nell'eseguire queste semplici, ma delicate operazioni, si deve fare attenzione, assicurandosi che ogni porzione sia provvista di almeno una gemma. Le eventuali ferite si devono cicatrizzare formando un leggero callo e, solo dopo che questo \u00e8 presente, le piantine possono essere ripiantate in un buon terriccio mescolato con sabbia. Le annaffiature non devono essere abbondanti fino a che non si sono sviluppate le foglie.Si possono per\u00f2 anche propagare dal seme ma normalmente \u00e8 pi\u00f9 lento della propagazione da tubero."}
{"id": "3052567", "revid": "113490137", "url": "https://it.wikipedia.org/wiki?curid=3052567", "title": "Asbury Park", "text": "Asbury Park \u00e8 un comune degli Stati Uniti d'America, nella contea di Monmouth, nello Stato del New Jersey.\n\u00c8 conosciuta in particolare perch\u00e9 il cantautore statunitense Bruce Springsteen vi trascorse un periodo rilevante della sua carriera iniziale. E qua \u00e8 nato il musicista e suo collaboratore David Sancious."}
{"id": "3052568", "revid": "167900", "url": "https://it.wikipedia.org/wiki?curid=3052568", "title": "Universit\u00e0 Imperiale di Taihoku", "text": ""}
{"id": "3052571", "revid": "729019", "url": "https://it.wikipedia.org/wiki?curid=3052571", "title": "Aeroporto Internazionale di Da Nang", "text": "L'Aeroporto Internazionale di Da Nang (in vietnamita: S\u00e2n bay Qu\u1ed1c t\u1ebf \u0110\u00e0 N\u1eb5ng) \u00e8 un aeroporto che serve \u0110\u00e0 N\u1eb5ng, la pi\u00f9 grande citt\u00e0 del Vietnam centrale e quarta del paese. \u00c8 il terzo aeroporto vietnamita per traffico passeggeri dopo l'Aeroporto Internazionale Noi Bai di Hanoi e l'Aeroporto Internazionale Tan Son Nhat di Ho Chi Minh.\nL'aeroporto ha servito nel 2011 oltre 3 milioni di passeggeri.\n\u00c8 anche base per la Kh\u00f4ng Qu\u00e2n Nh\u00e2n D\u00e2n Vi\u1ec7t Nam, l'aeronautica militare vietnamita."}
{"id": "3052573", "revid": "767487", "url": "https://it.wikipedia.org/wiki?curid=3052573", "title": "Middletown (New Jersey)", "text": "Middletown \u00e8 un comune degli Stati Uniti d'America, nella contea di Monmouth, nello Stato del New Jersey.\nLa cittadina originaria venne fondata nel 1693.\nLocalit\u00e0.\nIl comune comprende i seguenti \"census-designated place\":"}
{"id": "3052577", "revid": "729019", "url": "https://it.wikipedia.org/wiki?curid=3052577", "title": "Aeroporto internazionale di Phu Bai", "text": "L'Aeroporto internazionale di Ph\u00fa B\u00e0i (IATA: HUI, ICAO: VVPB) (\"S\u00e2n bay Qu\u1ed1c t\u1ebf Ph\u00fa B\u00e0i\" in vietnamita) si trova 13 chilometri a sud-est della citt\u00e0 di Hu\u1ebf, antica capitale del Vietnam.\nLa costruzione dell'aeroporto risale al periodo coloniale francese: la prima pista in terra battuta risale al 1940 mentre durante la guerra del Vietnam \u00e8 stato ingrandito ed utilizzato dalle forze statunitensi. Dopo la fine del conflitto l'aeroporto \u00e8 stato riconvertito all'uso misto civile e militare a partire dal 26 marzo 1976. A partire dal 2007 \u00e8 diventato il quarto aeroporto internazionale del paese."}
{"id": "3052578", "revid": "287204", "url": "https://it.wikipedia.org/wiki?curid=3052578", "title": "Marlboro (New Jersey)", "text": "Marlboro \u00e8 un comune degli Stati Uniti d'America, nella contea di Monmouth, nello Stato del New Jersey.\nLocalit\u00e0.\nIl comune comprende i seguenti \"census-designated place\":"}
{"id": "3052579", "revid": "1543377", "url": "https://it.wikipedia.org/wiki?curid=3052579", "title": "Campagna delle isole Vulcano e Ry\u016bky\u016b", "text": "La campagna delle isole Vulcano e Ry\u016bky\u016b avvenne verso la fine della guerra del Pacifico, nel corso del secondo conflitto mondiale. Gli Alleati occuparono i due arcipelaghi e molto cruente furono le battaglie di Iwo Jima ed Okinawa. Anche in mare vi fu un episodio spettacolare quanto cruento: l'affondamento della corazzata \"Yamato\". Lo scontro si protrasse da marzo a giugno del 1945.\nIwo Jima.\nLa battaglia di Iwo Jima fu una battaglia della seconda guerra mondiale che avvenne nel teatro di operazioni del Pacifico tra le forze statunitensi e quelle giapponesi.\nInizi\u00f2 il 19 febbraio 1945 e termin\u00f2 il 26 marzo dello stesso anno.\nL'isola di Iwo Jima era, con l'isola di Okinawa, di fondamentale importanza strategica poich\u00e9 da qui i bombardieri pesanti statunitensi avrebbero potuto facilmente partire per le operazioni di bombardamento del Giappone. Per questo motivo entrambe le isole erano presidiate da forti divisioni giapponesi. Il Giappone aveva inviato a difesa di Iwo Jima il generale Tadamichi Kuribayashi al comando di quelli che alla fine di varie operazioni di rinforzo erano diventati 25.000 uomini, inquadrati in una divisione e una brigata dell'esercito imperiale giapponese, coadiuvate da reparti della marina imperiale giapponese guidati dal contrammiraglio Toshinosuke Ichimaru.\nInsieme a Okinawa, Iwo Jima rappresentava uno scudo avanzato per le isole metropolitane dell'Impero giapponese che potevano essere coinvolte in uno sbarco degli Alleati: le due posizioni erano perci\u00f2 presidiate da guarnigioni numerose e bene armate. Anche per gli Stati Uniti Iwo Jima rivestiva notevole interesse, poich\u00e9 dai tre aeroporti dell'isola sarebbero potute decollare le scorte di caccia ai bombardieri pesanti Boeing B-29 Superfortress basati nelle isole Marianne e in Cina, che dal giugno 1944 colpivano le industrie e le infrastrutture giapponesi.\nI lavori di fortificazione precedenti lo sbarco avevano trasformato l'isola in una vera e propria fortezza che, nonostante i bombardamenti preliminari effettuati dall'8 dicembre 1944, oppose una strenua resistenza alle unit\u00e0 statunitensi sbarcate il 19 febbraio sotto lo schermo protettivo di una completa supremazia aeronavale. La feroce battaglia si concluse ufficialmente il 26 marzo 1945 con il quasi totale annientamento della guarnigione giapponese e la perdita di oltre 23.000 uomini fra morti e feriti per gli Stati Uniti (unico episodio della guerra in cui i Marine soffrirono pi\u00f9 perdite dei giapponesi); sporadiche scaramucce con i 3.000 superstiti soldati nipponici durarono tuttavia fino a giugno.\nLe truppe statunitensi, il V Corpo anfibio dei marine statunitensi al comando del generale Holland Smith, supportate da una squadra navale di oltre 900 navi comandate dall'ammiraglio Raymond Spruance, iniziarono i bombardamenti dell'isola gi\u00e0 l'8 dicembre, ma fu solo il 19 febbraio che avvennero i primi sbarchi di \"marines\".\nIn campo statunitense, dopo la grande vittoria navale presso le Marianne e la conquista delle principali posizioni giapponesi nelle Marianne meridionali, si erano sviluppate aspre discussioni tra il generale Douglas MacArthur, comandante del teatro sudoccidentale del Pacifico, e l'ammiraglio Ernest King, capo di stato maggiore della United States Navy, la marina militare statunitense: il generale insisteva per attaccare le Filippine e conquistare Formosa, usando l'isola come base per sbarcare successivamente in Giappone e portare un sostanzioso appoggio a Chiang Kai-shek. L'ammiraglio King sosteneva invece che ogni sforzo andava dirottato alla conquista di Okinawa, un punto sicuro da dove iniziare l'invasione dell'arcipelago nipponico. L'ammiraglio Chester Nimitz, comandante in capo della flotta del Pacifico, consigli\u00f2 da parte sua la conquista di Iwo Jima adducendo tre ragioni:\n\u00c8 sintomatico notare che fin dalla met\u00e0 del giugno 1944, durante le operazioni nelle Marianne, diversi ufficiali statunitensi avevano caldeggiato lo sbarco sull'isola, allora dotata di scarse difese: le risorse disponibili non furono per\u00f2 distolte dalla campagna in corso o furono concesse al generale MacArthur, che avanzava in Nuova Guinea con obiettivo ultimo la liberazione delle Filippine. Quando a fine agosto il generale Schmidt inizi\u00f2 lo studio dell'operazione, dichiar\u00f2 che l'isola sarebbe stata ben difesa e la sua conquista ardua, ma il trascinarsi dei combattimenti e delle battaglie nelle Filippine, la cui invasione era iniziata il 20 ottobre, causarono un riprovevole disinteresse per l'attacco a Iwo Jima.\nIl Joint Chiefs of Staff (stato maggiore congiunto) diram\u00f2 a Nimitz l'ordine di occupare Iwo Jima (denominata in codice \"Rockcrusher\") il 3 ottobre 1944. L'ammiraglio e il suo stato maggiore (composto, tra gli altri, dagli stessi Turner, Smith e Spruanc), stabilitisi a Guam per essere pi\u00f9 vicini al futuro teatro d'operazioni, vi si applicarono dal 7 ottobre ed elaborarono l'operazione Detachment (\"distacco\"), stabilita inizialmente per il 20 gennaio 1945, poi rinviata al 3 febbraio e infine al 19 febbraio. L'intera operazione era illustrata nel piano operazioni di Turner lungo 435 pagine e denominato A25-44, cui vennero aggiunte altre cinquanta pagine di correzioni. Lo scopo principale era di mantenere una costante pressione militare sul Giappone e di estendere il controllo statunitense sul Pacifico occidentale. Tre obiettivi specifici contemplati dal piano d'attacco erano la riduzione della forza aeronavale nipponica, la distruzione delle forze terrestri sulle isole Ogasawara e la presa di Iwo Jima, che doveva essere dotata di una base aerea per la scorta dei bombardieri.\nLa battaglia di Iwo Jima termin\u00f2 il 26 marzo del 1945, anche se la completa eliminazione delle residue sacche di resistenza giapponesi richiese altri due mesi. Alla sera del 24 marzo i giapponesi presidiavano solo una ristretta zona di circa 50x50 metri che la mattina dopo venne sopraffatta; particolarmente utile era stata per i giapponesi la polvere da sparo, infume e senza lampo, che usavano normalmente per le armi leggere, perch\u00e9 non permetteva di stabilire da dove provenisse il tiro, tanto pi\u00f9 se il tiratore era nascosto in grotta con una strettissima feritoia (anche soli 10\u00b0). Nonostante i tentativi di guerra psicologica e propaganda fatti anche con i pochissimi prigionieri o con nisei (americani di origine giapponese), vi fu uno scarsissimo successo, e i superstiti rimasero nascosti in attesa di una occasione utile. Kuribayashi era stato promosso generale il 17, ma non si sa se la comunicazione da Chichi Jima lo raggiunse mai; in ogni caso, un messaggio trasmesso il 21 da Iwo Jima fu \"Non abbiamo mangiato n\u00e9 bevuto da cinque giorni. Ma il nostro spirito combattivo vola ancora alto. Combatteremo valorosamente fino alla fine.\" L'ultimo messaggio venne trasmesso il 24: \"A tutti gli ufficiali e soldati di Chichi Jima, addio.\"\nNella notte tra il 25 e il 26 marzo, una forza di 300 giapponesi lanci\u00f2 un ultimo contrattacco presso l'aeroporto n. 2. Piloti dell'esercito, genieri del 5\u00ba battaglione costruzioni (i cosiddetti \u201cSeabees\u201d, dalla pronuncia americana delle iniziali del battaglione: \u201cCB\u201d, cio\u00e8 Construction Battalions) e marines combatterono fino al mattino, lasciando sul campo circa 100 uomini e subendo 200 feriti. Quasi tutti i soldati della forza giapponese caddero in combattimento, ed i genieri statunitensi vennero accreditati di 196 giapponesi uccisi, tra cui 40 ufficiali e sottufficiali anziani riconoscibili dalle katana. L'operazione fu dichiarata \"completata\" alle 8 del mattino del giorno successivo mentre l'isola era stata dichiarata \"conquistata\" gi\u00e0 il 16 alle 6 del pomeriggio. L'isola pass\u00f2 a quel punto sotto il controllo del 147\u00ba reggimento fanteria dell'esercito, che si occup\u00f2 del rastrellamento finale, e tra aprile e maggio totalizz\u00f2 867 giapponesi prigionieri e 1.602 uccisi.\nOkinawa.\nLa battaglia di Okinawa fu soprannominata in inglese \"tifone d'acciaio\" (\"Typhoon of Steel\") e \"tetsu no ame\" (\u9244\u306e\u96e8 \"pioggia d'acciaio\") o \"tetsu no b\u014df\u016b\" (\u9244\u306e\u66b4\u98a8 \"impetuoso vento d'acciaio\") in giapponese. I soprannomi si riferiscono alla ferocia del combattimento, al volume di fuoco prodotto ed al numero di navi e veicoli corazzati alleati che assaltarono l'isola. Okinawa aveva una vasta popolazione civile, che vide soccombere almeno 150.000 persone a causa della battaglia.\nAlcuni storici militari sono convinti che la battaglia di Okinawa spinse all'utilizzo della bomba atomica su Hiroshima e Nagasaki (per esempio Victor Davis Hanson, autore del libro \"Ripples of Battle\").\nDopo lo scontro, gli americani occuparono Okinawa, ed allestirono un governo delle isole Ryukyu. Kadena rimane una delle pi\u00f9 imponenti base aeree dell'Asia.\nTen-Go.\nUn'importante azione di questa campagna avvenne lontano da Okinawa: il tentativo di attacco suicida eseguito da una forza d'urto navale (di superficie) giapponese. La corazzata \"Yamato\" ed altre unit\u00e0 dell'operazione \"Ten-Go\" furono quasi subito intercettate dopo aver lasciato le acque della madrepatria. Sotto l'attacco di circa 300 velivoli provenienti dalle portaerei americane, la pi\u00f9 grossa nave da battaglia del mondo col\u00f2 a picco il 7 aprile 1945, prima che potesse raggiungere Okinawa. Qui la stessa avrebbe dovuto incagliarsi e dare manforte con i suoi notevoli cannoni alle forze amiche. Insieme alla \"Yamato\" venivano affondate anche le navi della sua scorta, un incrociatore leggero e sette cacciatorpediniere, annichiliti da un diluvio di bombe e di siluri."}
{"id": "3052580", "revid": "486946", "url": "https://it.wikipedia.org/wiki?curid=3052580", "title": "Campagna delle isole Vulcano e Ryukyu", "text": ""}
{"id": "3052582", "revid": "122246", "url": "https://it.wikipedia.org/wiki?curid=3052582", "title": "Club Italia (pallavolo maschile)", "text": "Il Club Italia \u00e8 una societ\u00e0 pallavolistica maschile italiana con sede a Roma: milita nel campionato di Serie A2."}
{"id": "3052583", "revid": "57342", "url": "https://it.wikipedia.org/wiki?curid=3052583", "title": "Nazionale di lacrosse dell'Italia", "text": "La Nazionale italiana di Lacrosse \u00e8 la massima rappresentativa di Lacrosse dell'Italia ed \u00e8 posta sotto l'egida della Federazione Italiana Giuoco Lacrosse (FIGL). Ha partecipato a 3 campionati mondiali e a 4 campionati europei di disciplina.\n\u00c8 stata inizialmente formata esclusivamente da giocatori oriundi a causa della quasi totale assenza della disciplina in Italia. In seguito, grazie all'importante sviluppo del Lacrosse in Italia, a partire dagli Europei 2008 di Lahti l'Italia ha potuto schierare una maggioranza di giocatori nativi, caratteristica fortemente voluta e perseguita dalla FIGL e dai suoi fondatori Fabio Antonelli e Robert Corna per incentivare la crescita dello sport nella penisola.\nStoria.\nLa storia della nazionale italiana di Lacrosse \u00e8 iniziata nel 2002 con la formazione di una rappresentanza (denominata \"Italy United\") formata esclusivamente da giocatori oriundi che partecip\u00f2 al torneo internazionale di lacrosse associato al Campionato Mondiale di Lacrosse del 2002 a Perth (Australia). Promotore dell'iniziativa, nonch\u00e9 capitano e allenatore della squadra, fu il regista italo-americano Robert Corna, primo atleta a praticare il lacrosse in Italia e a promuoverne la diffusione a livello nazionale.\nNel 2004 la nazionale italiana capitanata da Robert Corna partecip\u00f2, con squadre formate sia da oriundi che da giocatori nativi italiani, all'European Championship Newcomer's Tournament (Salisburgo, Austria) e al Campionato Europeo di Lacrosse (Praga, Repubblica Ceca).\nIn occasione dei Mondiali 2006 a London (Canada), un'Italia formata esclusivamente da giocatori oriundi chiuse al 10\u00ba posto la rassegna iridata, conseguendo importanti vittorie contro Hong Kong (20-0), Galles (20-7), Scozia (10-7) e Repubblica Ceca (14-7), prima di inchinarsi di fronte alla Finlandia (10-9) nella finale per il 9\u00ba posto.\nIn seguito alla nascita di una federazione meglio organizzata, la Federazione Italiana Giuoco Lacrosse (nata nel 2007), il lacrosse ha iniziato a svilupparsi maggiormente sulla penisola, con la nascita di societ\u00e0 sportive che hanno permesso alla nazionale di formare giocatori nativi. Una giovane e inesperta Italia, con molti esordienti in rosa, partecipa quindi agli Europei 2008 a Lahti (Finlandia), chiudendo con un 18\u00ba posto.\nNel paese nascono nuove squadre e il movimento continua ad espandersi, l'Italia pu\u00f2 quindi presentarsi ai nastri di partenza dei Mondiali 2010 di Manchester (Inghilterra), con maggiore talento ed esperienza. Consapevoli dell'irripetibile 10\u00ba posto di quattro anni prima (in cui la nazionale era formata esclusivamente da giocatori oriundi), gli azzurri puntano ad un buon piazzamento. Dopo una difficile partenza che li vede sconfitti in due occasioni contro Repubblica Ceca (3-17) e Svezia (3-16), l'Italia batte agevolmente il Messico (12-3), conquistando il terzo posto nel girone. Un gol del caraibico Dominic Gallina allo scadere di Bermuda-Danimarca 11-8, lascia per\u00f2 fuori gli azzurri dal lotto delle migliori terze, e quindi dalla Middle Division, per la peggior differenza reti. Inserita come testa di serie nella Lower Division, l'Italia d\u00e0 inizio ad una sorprendente striscia di vittorie e vede cadere sotto i suoi colpi rispettivamente, Argentina (13-9), Danimarca (10-3) e Svizzera (7-6), prima di cedere ad una Slovacchia decisamente fuori portata (4-10 il risultato finale). Gli azzurri terminano comunque il torneo con una vittoria sulla Lettonia (13-8) che gli permette di chiudere il mondiale al 19\u00ba posto e di mettersi alle spalle nazionali del calibro di Hong Kong, Svizzera e Austria.\nAgli Europei del 2012 di Asmterdam (Paesi Bassi) la nazionale italiana si classifica 13\u00ba su 20 nazioni partecipanti, vincendo 6 partite di cui 4 consecutive. Gli azzurri ottengono cos\u00ec il maggior numero di vittorie in una competizione della selezione italiana. Viene inoltre eguagliato il numero di 4 vittorie consecutive della nazionale che si present\u00f2 nel 2006 e nel 2010.\nAi campionati europei del 2015 a Praga (Repubblica Ceca) ha luogo la prima partecipazione della nazionale italiana femminile ad una competizione internazionale. La squadra si classifica al nono posto su 17 nazioni partecipanti, vincendo 4 partite di cui 3 consecutive. Le azzurre si classificano terze nel girone di qualificazione battendo la nazionale olandese per 14-12 e perdendo con Galles e Israele. Chiudono il torneo vincendo tutte le partite del secondo girone di posizionamento battendo in sequenza: Finalndia, Austria e Svizzera.\nRosa della nazionale nelle diverse competizioni.\nCampionati Europei maschili 2004 (Praga, Repubblica Ceca).\nAllenatore: Ed Aghajanian - Arbitro Federale: William Buck Hoffman\nCampionati Europei maschili 2008 (Lahti, Finlandia).\nAllenatore: Ed Aghajanian - Assistente: Madjid Salimi\nCampionati Mondiali maschili 2014 (Denver, Colorado).\nAllenatore: Pete Dellisser - Assistente: Fabio Antonelli - Assistente: Anthony Silvaggio\nCampionati Europei femminili 2015 (Praga, Repubblica Ceca).\nAllenatore: Angela McMahon - Assistente: Justin Serpone\nCampionati Europei maschili 2016 (Budapest, Ungheria).\nAllenatore: Nate Hoeckelman - Assistente: Erik Mellgren"}
{"id": "3052584", "revid": "92723", "url": "https://it.wikipedia.org/wiki?curid=3052584", "title": "Jos\u00e9 de Sig\u00fcenza", "text": "Monaco dell'Ordine di San Gerolamo, de Sig\u00fcenza fu il priore del Monastero dell'Escorial, dove lavor\u00f2 come storico e libraio. \u00c8 conosciuto per i suoi lavori sulla storia della Chiesa, in particolare la sua \"Storia dell'Ordine di San Gerolamo\", che narra della costruzione dell'Escorial."}
{"id": "3052589", "revid": "2218740", "url": "https://it.wikipedia.org/wiki?curid=3052589", "title": "Operazione Ten-Go", "text": "L'operazione Ten-Go, (in Giapponese Ky\u016bjitai \u5929\u865f\u4f5c\u6230, in Shinjitai \u5929\u53f7\u4f5c\u6226), fu l'ultima operazione militare di una certa rilevanza compiuta dalla Marina imperiale giapponese durante la guerra del Pacifico nella seconda guerra mondiale.\nNell'aprile del 1945, la nave da battaglia Yamato, la pi\u00f9 grande al mondo, scortata da altre nove navi da guerra giapponesi, lasci\u00f2 i porti giapponesi con l'intenzione di compiere un attacco suicida contro le forze alleate impegnate nella battaglia di Okinawa. Le navi giapponesi furono attaccate, fermate e quasi completamente distrutte dagli aerei statunitensi imbarcati sulle portaerei prima di raggiungere Okinawa. La \"Yamato\" e altre cinque navi da guerra giapponesi furono affondate.\nLa battaglia dimostr\u00f2 la superiorit\u00e0 degli Stati Uniti nel teatro dell'oceano Pacifico nelle fasi finali della guerra e la vulnerabilit\u00e0 delle unit\u00e0 di superficie senza copertura contro gli attacchi aerei. La battaglia inoltre dimostr\u00f2 la volont\u00e0 dei comandi giapponesi di sacrificare un gran numero di soldati nel disperato tentativo di rallentare l'avanzata alleata verso l'Arcipelago giapponese.\nSituazione strategica.\nAll'inizio del 1945, in seguito alla battaglia del Mare delle Filippine e alla battaglia del Golfo di Leyte, la Flotta combinata della Marina imperiale giapponese era ridotta a una manciata di navi da guerra pienamente operative e pochi aerei. La maggior parte di queste navi erano confinate nei porti del Giappone, specialmente in quello di Kure, nella prefettura di Hiroshima.\nCon l'invasione di Saipan e di Iwo Jima, le forze alleate avevano cominciato la loro campagna contro il territorio giapponese. Come ulteriore passo verso la pianificata invasione dell'arcipelago giapponese, le forze alleate avevano invaso l'isola di Okinawa il 1\u00ba aprile 1945. In marzo, in un incontro con l'imperatore Hirohito, i vertici militari giapponesi avevano spiegato che in risposta alla prevista invasione di Okinawa l'esercito giapponese stava pianificando massicci attacchi aerei che avrebbero fatto anche uso di kamikaze. L'imperatore rispose: \"Ma la Marina? Cosa far\u00e0 per difendere Okinawa?\". In seguito a queste pressioni da parte dell'imperatore, i vertici della Marina giapponese pianificarono un attacco kamikaze da effettuare con il concorso delle unit\u00e0 operative pi\u00f9 grandi, fra cui la corazzata \"Yamato\"..\nIl piano abbozzato sotto la direzione del comandante in capo della Flotta combinata, ammiraglio Soemu Toyoda prevedeva che la \"Yamato\" e la sua scorta attaccassero la flotta americana che supportava le truppe sbarcate nella parte ovest dell'isola. La \"Yamato\" e la sua scorta dovevano aprirsi la via combattendo e poi arenarsi fra Higashi e Yomitan, per essere poi utilizzate come artiglieria costiera fino alla loro distruzione. Si prevedeva poi che i membri degli equipaggi sopravvissuti abbandonassero le navi distrutte e combattessero le forze terrestri americane sull'isola. Non era possibile dare quasi alcun supporto aereo alle navi, che sarebbero state lasciate senza alcun aiuto contro gli attacchi aerei USA. In preparazione all'esecuzione del piano, le navi assegnate alla missione lasciarono Kure per Tokuyama il 29 marzo. Tuttavia, pur preparando la missione, l'ammiraglio Seiichi It\u014d, comandante della forza Ten-Go, si rifiutava ancora di ordinare alle sue navi di compierla in quanto riteneva il piano vano e rovinoso.\nAltri comandanti della Marina giapponese osteggiavano l'operazione, credendo che si trattasse di uno spreco di uomini e carburante. Il comandante Atsushi \u014ci, che comandava le flotte di scorta, era critico nei confronti della missione in quanto distoglieva forze dalle sue operazioni. Quando gli fu fatto osservare che il fine dell'operazione era \"la tradizione e la gloria della Marina\", egli esclam\u00f2:\n\u00abQuesta guerra \u00e8 la guerra di tutta la nazione; perch\u00e9 l'onore della nostra \"flotta di superficie\" dovrebbe avere la precedenza? Che importa della sua gloria? Idioti!\u00bb.\nIl viceammiraglio Ry\u016bnosuke Kusaka vol\u00f2 da Tokyo a Tokuyama il 5 aprile nel tentativo di convincere i comandanti riuniti della Flotta Combinata, incluso l'ammiraglio It\u014d, ad accettare il piano. Esaminando il piano per la prima volta (esso era rimasto segreto alla maggior parte di loro), i comandanti della Flotta combinata si trovarono unanimemente d'accordo con l'ammiraglio It\u014d nel rigettarlo. L'ammiraglio Kusaka spieg\u00f2 allora che l'attacco compiuto dalle unit\u00e0 della Marina giapponese avrebbe distolto gli aerei statunitensi dalla difesa delle unit\u00e0 americane. Questo avrebbe permesso agli aerei giapponesi di attaccarle con maggiore facilit\u00e0. Aggiunse inoltre che i leader nazionali giapponesi, l'imperatore incluso, si aspettavano che la Marina facesse del suo meglio per supportare la difesa di Okinawa.\nUdendo ci\u00f2, i comandanti della Flotta combinata si placarono e accettarono il piano. Esso fu illustrato agli equipaggi e fu data loro la possibilit\u00e0 di non partecipare alla missione, ma nessuno se ne avvalse. Tuttavia furono sbarcate le nuove reclute e i malati. Gli equipaggi si esercitarono intensamente per preparare la missione per il resto della giornata, curando soprattutto le procedure per la riparazione dei danni. A mezzanotte le navi furono rifornite di carburante. Era stato ordinato di dare alle navi il combustibile appena sufficiente per raggiungere Okinawa, ma si suppone che il personale di terra di Tokuyama riforn\u00ec la \"Yamato\" e le altre navi di quasi tutto il carburante disponibile nel porto, sebbene questo non fosse probabilmente sufficiente a permettere alla flotta di ritornare in Giappone da Okinawa.\nLa battaglia.\nIl 6 aprile alle 16:00, la \"Yamato\" con l'ammiraglio It\u014d a bordo, l'Incrociatore leggero \"Yahagi\" e otto cacciatorpediniere salparono da Tokuyama. Due sottomarini americani, l'USS \"Threadfin\" e l'USS \"Hackleback\", avvistarono la forza giapponese mentre procedeva verso sud attraverso Bungo Suido, ma non poterono attaccarla. Tuttavia comunicarono alla flotta statunitense la sortita giapponese.\nAll'alba del 7 aprile, la forza giapponese doppi\u00f2 la penisola \u014csumi e si inoltr\u00f2 nell'oceano aperto a sud di Ky\u016bsh\u016b verso Okinawa. Essa si dispose in formazione di difesa con lo \"Yahagi\" che precedeva la \"Yamato\" e gli otto cacciatorpediniere disposti ad anello attorno alle due unit\u00e0 maggiori a una distanza di 1.500 metri l'uno dall'altro. La formazione precedeva a 20 nodi. Uno dei cacciatorpediniere giapponesi, l\"'Asashimo\", lament\u00f2 problemi ai motori e torn\u00f2 indietro; non sarebbe stato un rientro fortunato. Gli aerei ricognitori americani avvistarono la forza giapponese e cominciarono a tenerla sotto controllo. Alle 10.00, essa vir\u00f2 a ovest facendo finta di ritirarsi, ma alle 11:30, dopo essere stata scoperta da due idrovolanti Consolidated PBY Catalina (contro cui la Yamato spar\u00f2 una salva con i suoi cannoni da 460\u00a0mm usando speciali proiettili antiaerei (detti \"san-shiki sh\u014dsan dan\"), si diresse nuovamente verso Okinawa.\nDopo avere ricevuto rapporti circa i movimenti giapponesi nella prima mattinata del 7 aprile, il comandante della Quinta flotta ammiraglio Raymond Spruance ordin\u00f2 alla squadra di supporto al comando dell'ammiraglio Morton Deyo, composta dalle vecchie corazzate sopravvissute all'attacco di Pearl Harbor, di intercettare e distruggere la forza giapponese. Deyo fece rotta per eseguire gli ordini, ma il viceammiraglio Marc Mitscher lo anticip\u00f2 lanciando dalle portaerei della Task Force 58 al suo comando un attacco aereo senza alcun ordine da parte di Spruance.\nIntorno alle 10:00 del 7 aprile, i Tasks Groups 58.1 e 58.3 cominciarono a lanciare quasi 400 aerei in parecchie ondate da otto portaerei (TG\u00a058.1: \"Hornet\", \"Bennington\", \"Belleau Wood\", \"San Jacinto\"; TG\u00a058.3 \"Essex\", \"Bunker Hill\", \"Hancock\" e \"Bataan\") che erano posizionate a est di Okinawa. Gli aerei erano soprattutto caccia F6F Hellcat e F4U Corsair, bombardieri SB2C Helldiver e aerosiluranti TBF Avenger. Una forza di sei corazzate (\"Massachusetts\", \"Indiana\", \"New Jersey\", \"South Dakota\", \"Wisconsin\" e \"Missouri\") supportata da incrociatori (fra cui i pesanti \"Alaska\" e \"Guam\" da 30.000 t con cannoni da 305mm) e cacciatorpediniere fu riunita, pronta a intervenire nel caso in cui gli attacchi aerei non avessero avuto successo.\nPoich\u00e9 la forza giapponese non aveva copertura aerea, gli aeroplani statunitensi potevano portare i loro attacchi senza alcun timore di essere attaccati dalla caccia giapponese. Gli aerei americani che arrivavano sopra il gruppo della \"Yamato\" dopo due ore di volo da Okinawa potevano girare in circolo sulla formazione giapponese appena fuori dalla portata delle sue batterie antiaeree, preparando metodicamente gli attacchi alle navi da guerra sotto di loro.\nLa prima ondata di aerei ingaggi\u00f2 le navi giapponesi a partire dalle 12:30. Le navi giapponesi aumentarono la loro velocit\u00e0 a 25 nodi (46\u00a0km/h), iniziarono manovre evasive e aprirono il fuoco con le loro batterie antiaeree. La \"Yamato\" poteva contare su quasi 150 bocche da fuoco antiaeree, inclusi i suoi potenti cannoni da 460\u00a0mm che potevano sparare speciali proiettili antiaerei. Gli aerei americani che portavano siluri attaccavano principalmente da sinistra in quanto, se tutti i siluri avessero raggiunto il bersaglio da quel lato, ci\u00f2 avrebbe aumentato la probabilit\u00e0 che la nave colpita si capovolgesse.\nAlle 12:46, un siluro colp\u00ec direttamente la sala macchine dello \"Yahagi\", uccidendo l'intero equipaggio di questo reparto e arrestando completamente la nave. Lo \"Yahagi\" fu poi colpito da almeno altri sei siluri e da 12 bombe. Il cacciatorpediniere \"Isokaze\" cerc\u00f2 di accorrere in aiuto dello \"Yahagi\", ma fu a sua volta attaccato e danneggiato severamente; pi\u00f9 tardi affond\u00f2. Lo \"Yahagi\" si rovesci\u00f2 e affond\u00f2 alle 14:05.\nDurante la prima ondata di attacchi, nonostante le manovre evasive a causa delle quali la maggior parte delle bombe e dei siluri non and\u00f2 a segno, la \"Yamato\" fu colpita da due bombe perforanti e da un siluro. La sua velocit\u00e0 non ne risent\u00ec, ma una delle bombe caus\u00f2 un incendio nella parte poppiera della nave che non fu possibile spegnere. Inoltre durante questa prima ondata i cacciatorpediniere \"Hamakaze\" e \"Suzutsuki\" furono seriamente danneggiate e si ritirarono dalla battaglia. In seguito lo \"Hamakaze\" affond\u00f2.\nTra le 13:20 e le 14:15 la seconda e la terza ondata di aerei americani attaccarono la formazione giapponese, concentrandosi sulla \"Yamato\", che fu colpita da almeno otto siluri e 15 bombe. Le bombe danneggiarono gravemente l'opera morta della nave, fra l'altro mettendo fuori uso il sistema di puntamento e costringendo a dirigere il fuoco antiaereo manualmente e individualmente, riducendone di molto l'efficacia. I siluri andati a segno, quasi tutti diretti a babordo, causarono lo sbandamento della nave, che rischiava di rovesciarsi. La stazione di controllo danni era stata danneggiata da una bomba e quindi non fu possibile controallagare gli appositi spazi dentro lo scafo della nave per contrastare lo sbandamento. Alle 13:33, nel disperato tentativo di evitare il rovesciamento, la squadra di controllo danni della \"Yamato\" controallag\u00f2 i locali macchine di dritta e i locali caldaie. Questo evit\u00f2 per il momento il rovesciamento, ma caus\u00f2 la morte per affogamento delle centinaia di uomini che operavano in tali stazioni, a cui non fu dato nessun avviso che i loro compartimenti stavano per essere allagati. Inoltre la perdita dei motori di dritta e il peso dell'acqua imbarcata rallentarono la velocit\u00e0 della \"Yamato\" a 10 nodi.\nAvanzando pi\u00f9 lentamente, la \"Yamato\" divent\u00f2 un bersaglio pi\u00f9 facile per gli aerei americani che concentrarono gli attacchi sul timone e sulla parte poppiera in modo da ridurre la sua possibilit\u00e0 di manovrare. Alle 14:02, dopo essere stato informato che la nave fosse diventata ingovernabile e che stesse affondando, l'ammiraglio It\u014d ordin\u00f2 all'equipaggio di abbandonare la nave e alle altre navi di annullare la missione e di soccorrere i sopravvissuti. Questo messaggio fu comunicato dalla \"Yamato\" alle altre unit\u00e0 mediante bandiere di segnalazione in quanto la radio era fuori uso.\nAlle 14:05, la \"Yamato\" si arrest\u00f2 completamente e cominci\u00f2 a rovesciarsi. L'ammiraglio Ito si rifiut\u00f2 di abbandonare la nave con il resto dei sopravvissuti. Alle 14:20 la \"Yamato\" si rovesci\u00f2 completamente e cominci\u00f2 ad affondare (). Alle 14:23 improvvisamente esplose: l'esplosione fu udita a 200\u00a0km di distanza a Kagoshima e la nuvola di fumo si innalz\u00f2 fino a 6000 metri di altezza. \u00c8 stato riferito che l'esplosione invest\u00ec molti aerei americani che volavano nelle vicinanze. Si pensa che l'esplosione sia stata innescata dal fuoco quando esso raggiunse la santabarbara principale della nave.. Mancavano circa 370 miglia a Okinawa. Il relitto giace a circa 300 metri di profondit\u00e0 ed \u00e8 stato esplorato nel 1985 e nel 1999.\nMentre tentava di ritornare in porto, il cacciatorpediniere giapponese \"Asashimo\" fu attaccato e affondato con tutto l'equipaggio da aerei americani. Anche il cacciatorpediniere \"Kasumi\" fu affondato dagli attacchi aerei statunitensi durante la battaglia. Invece il \"Suzutsuki\", pur avendo la prua sventrata, riusc\u00ec a raggiungere Sasebo manovrando a marcia indietro per l'intero percorso.\nI tre rimanenti cacciatorpediniere giapponesi, meno danneggiati (\"Fuyuzuki\", \"Yukikaze\" e \"Hatsushimo\"), riuscirono a soccorrere 280 sopravvissuti dalla \"Yamato\" (il cui equipaggio, a seconda delle fonti, contava fra i 2.750 e i 3.300 uomini), 555 sopravvissuti dello \"Yahagi\" (su un equipaggio di 1.000 uomini) e poco pi\u00f9 di 800 sopravvissuti dai cacciatorpediniere \"Isokaze\", \"Hamakaze\" e \"Kasumi\". Tuttavia fra i 3.700 e i 4.250 marinai giapponesi perirono nella battaglia. Le navi portarono i sopravvissuti a Sasebo.\nDieci aerei statunitensi in tutto furono abbattuti dal fuoco contraereo delle navi giapponesi. Alcuni equipaggi furono salvati da idrovolanti o sottomarini. In totale gli americani persero 12 uomini. Alcuni sopravvissuti giapponesi hanno riferito che gli aerei americani mitragliarono i naufraghi giapponesi mentre erano in acqua. I sopravvissuti giapponesi hanno anche riferito che gli aerei americani sospesero momentaneamente l'attacco mentre i cacciatorpediniere giapponesi raccoglievano i sopravvissuti dall'acqua.\nDurante la battaglia, come promesso, l'aviazione giapponese condusse un attacco contro la flotta americana presso Okinawa, ma non riusc\u00ec ad affondare nessuna nave. Circa 115 aerei, molti dei quali kamikaze, attaccarono le navi statunitensi durante la giornata del 7 aprile. I kamikaze colpirono la portaerei \"Hancock\", la corazzata \"Maryland\" e il cacciatorpediniere \"Bennett\", causando danni moderati alla \"Hancock\" e alla \"Maryland\" e seri danni al \"Bennett\". Circa 100 aerei giapponesi furono perduti nell'attacco.\nConseguenze.\nTen-Go fu l'ultima operazione navale giapponese di una certa rilevanza del conflitto; le rimanenti navi da guerra giapponesi furono poco coinvolte nelle successive operazioni di combattimento. Il \"Fuyuzuki\", a differenza del \"Suzutsuki\", fu riparato, ma fin\u00ec su una mina americana sganciata da aerei a M\u014dji il 20 agosto 1945 per non essere pi\u00f9 rimesso in servizio. Il \"Yukikaze\" sopravvisse al conflitto quasi integro. Il \"Hatsushimo\" fin\u00ec anch'esso su una mina americana sganciata da aerei il 30 luglio 1945 vicino a Maizuru e fu il 129\u00ba e ultimo cacciatorpediniere giapponese affondato durante la guerra.\nOkinawa fu dichiarata sicura dalle forze alleate il 21 giugno 1945 dopo una intensa e sanguinosa battaglia. Il Giappone si arrese nell'agosto del 1945 dopo i bombardamenti atomici di Hiroshima e Nagasaki. \u00c8 stato sostenuto che la decisione del Giappone di sacrificare cos\u00ec tanti soldati in tattiche suicide nell'operazione Ten-Go o nella battaglia di Okinawa fu una delle ragioni che spinsero gli alleati ad usare armi atomiche.\nLa storia dell'operazione Ten-Go ha costituito spesso un episodio di grande significato per la cultura giapponese popolare che lo ha considerato come un tentativo coraggioso e disinteressato, anche se vano e simbolico, di difendere il Giappone da parte dei marinai che vi parteciparono. Una delle ragioni per cui l'episodio ha un significato cos\u00ec grande nella cultura giapponese \u00e8 che la parola \"Yamato\" \u00e8 spesso utilizzata come nome poetico del Giappone. Quindi la fine della corazzata \"Yamato\" viene vista come una metafora della fine dell'Impero giapponese."}
{"id": "3052592", "revid": "321906", "url": "https://it.wikipedia.org/wiki?curid=3052592", "title": "Via della Povert\u00e0", "text": ""}
{"id": "3052606", "revid": "399", "url": "https://it.wikipedia.org/wiki?curid=3052606", "title": "Natura umana", "text": "La natura umana \u00e8 l'insieme delle caratteristiche distintive, compresi i modi di pensare, di sentire e di agire, che gli esseri umani tendono naturalmente ad avere, indipendentemente dall'influenza della cultura.\nLe questioni su ci\u00f2 che queste caratteristiche sono, cosa le provoca, e come la natura umana \u00e8 fissata, sono tra le questioni pi\u00f9 antiche e importanti della filosofia occidentale. Queste domande hanno implicazioni particolarmente importanti in materia di etica, politica e teologia. Le complesse implicazioni di tali questioni sono trattate anche nell'arte e nella letteratura, mentre i molteplici rami delle scienze umane formano, insieme, un importante dominio di indagine sulla natura umana e della questione di cosa significa essere umani.\nLa definizione di essere umano come essere superiore per la presenza in lui/lei di un elemento incorporeo (mente, anima, spirito, ...) che lo rende capace di elaborare concetti, di operare scelte e di risponderne responsabilmente, non \u00e8 una concezione intuitiva ma il risultato di una lunga elaborazione che dal pensiero greco arcaico arriva alla moderna antropologia filosofica. Tra i rami della scienza contemporanea associati allo studio della natura umana vi sono l'antropologia, la sociologia, la sociobiologia e la psicologia, in particolare la psicologia evoluzionista e dello sviluppo.\nL'essere umano nei miti e nella filosofia antica.\nDalle prime riflessioni sull'essere umano espresse nei miti, nella poesia e nei testi religiosi si arriva alla filosofia che si pone le seguenti questioni:\nNelle concezioni antiche, la condizione dell'essere umano nei confronti degli dei oscilla tra la considerazione della sua mortalit\u00e0 e l'idea che nell'essere umano vi sia un elemento d'eccellenza che lo rende simile agli dei immortali.\nAllo stesso modo contrapposto si pensa che l'essere umano occupi una parte infima nell'universo oppure che vi sia una sorta di parentela tra gli esseri umano, microcosmo, e il mondo, macrocosmo, dove essi mantengano la superiorit\u00e0 su tutti gli esseri per la razionalit\u00e0 che li distingue.\nPoemi omerici.\nNei poemi omerici il corpo dell'essere umano non viene mai indicato con il termine adottato successivamente di \"soma\" ma si usano termini riferiti alle membra, agli arti, alla pelle. In Omero \"soma\" sta per cadavere. Anche l'aspetto psichico \u00e8 reso con \"psych\u00e9\", inteso come essenza vitale, o con \"thymos\", fonte di emozioni, o \"n\u00f2os\", produzione creativa di immagini e pensieri.\nSembra quindi che nelle concezioni pi\u00f9 antiche si abbia una visione frammentata dell'essere umano come un complesso di facolt\u00e0 che di volta in volta la/lo determinano a vari comportamenti. In Omero l'essere umano \u00e8 visto soprattutto in rapporto con gli dei di fronte ai quali si caratterizza per la sua mortalit\u00e0 e per la sua inferiorit\u00e0 rispetto alla potenza e al sapere divino. Quando l'essere umano perde l'anima perde ogni consistenza e diviene un'ombra in un mondo doloroso preannunciato dalla vecchiaia.\n&lt;poem&gt;\u00ab ...Chi sei tu, guerriero arditissimo, fra gli uomini mortali?\n[...]Se invece uno degli immortali sei qui disceso dal cielo\nio con gli dei celesti non ingaggerei davvero battaglia...\nMa se uno sei dei mortali...\naccostati pure, che pi\u00f9 alla svelta tu tocchi il confine di morte.\u00bb&lt;/poem&gt; \nMa sempre in Omero la precariet\u00e0 dell'essere umano conosce un riscatto proprio dopo la morte da dove nascono nuove vite\n&lt;poem&gt;\u00abTal e quale la stirpe delle foglie \u00e8 la stirpe degli uomini.\nLe foglie il vento ne sparge molte a terra, ma rigogliosa la selva\naltre ne germina, e torna l'ora della primavera;\ncos\u00ec anche la stirpe degli uomini, una sboccia e l'altra sfiorisce.\u00bb\n&lt;/poem&gt;\nNella poesia antica le concezioni sulla natura dell'essere umano mortale di fronte all'immortalit\u00e0 degli dei si intrecciano con quelle sul rapporto dell'essere umano con la natura, cosicch\u00e9 ad una visione ottimistica che esalta la posizione superiore dell'essere umano come microcosmo affine al cosmo, si accosta l'inferiorit\u00e0 umana nei confronti degli altri esseri naturali.\nMa, come si vede in Esiodo, vi \u00e8 anche la convinzione che l'essere umano \u00e8 in grado, con la ragione e il linguaggio, di uscire dalla sua inferiorit\u00e0 come dimostra il mito di Prometeo che, contro la volont\u00e0 degli dei, ha donato agli umani il fuoco.\nL'orfismo.\nDal VI secolo a.C. l'orfismo, la dottrina nata dal mito di Orfeo, contesta il contrasto tra gli dei e gli esseri umani: questi infatti possiedono un'anima immortale e d'origine divina che imprigionata nel corpo con la liberazione della morte torner\u00e0 allo stato originario. Questa dottrina confluir\u00e0 nella scuola pitagorica con la dottrina della metempsicosi:\nI sofisti.\nI sofisti colgono la facolt\u00e0 dell'essere umano in grado di dominare su gli altri esseri: il linguaggio, strumento della sua intelligenza che deve essere formata attraverso l'educazione soprattutto dei giovani desiderosi di governare la citt\u00e0. Ripudiando tutta la tradizione filosofica precedente come astratta ed inutile essi avanzano l'antropocentrismo della realt\u00e0:\nSocrate.\nL'insegnamento socratico mira a far conoscere s\u00e9 stesso all'essere umano facendogli scoprire, attraverso il dialogo, la sua essenza, il \"logos\", inteso come ricerca razionale senza fine del vero e del bene. Socrate, come la levatrice, con la maieutica porter\u00e0 alla luce nei discepoli la verit\u00e0.\nLa razionalit\u00e0 e il linguaggio sono alcuni dei molteplici doni ricevuti dagli dei che fanno dell'essere umano il padrone della natura:\nPlatone.\nNel dialogo Alcibiade primo Platone conferma l'idea che nell'uomo vi sia qualcosa d'immortale e divino: l'anima che, pur imprigionata nel corpo, si serve di questo come uno strumento per il conseguimento del sapere.\nDi una natura del tutto diversa dal corpo \u00e8 quindi l'anima, descritta in un mito nel \"Fedone\", come affine a quel mondo delle idee, pure ed eterne, a cui essa aspira a tornare:\nCome fa dire a Socrate nel brano su citato, per Platone l'uomo deve prendersi cura della propria anima per rispettare il pi\u00f9 possibile la sua origine divina con azioni virtuose. Lo scopo dell'uomo, secondo Platone, \u00e8 in fondo quello di \u00abassimilarsi al divino secondo le proprie possibilit\u00e0.\u00bb Un'espressione questa che in seguito ebbe grande diffusione tra i neoplatonici e la mistica cristiana.\nPlatone oscilla tra una concezione negativa, nel \"Fedone\" e nel \"Fedro\", della presenza dell'anima nel carcere impuro del corpo per espiare di una colpa originaria, e una positiva, soprattutto nel \"Timeo\" dove l'anima \u00e8 vista come una entit\u00e0 che rende bella la creazione e come un simbolo della perfezione divina.\nL'anima possiede diverse facolt\u00e0 (desiderativa, irascibile, razionale) il cui esercizio deve essere armonizzato dalla razionalit\u00e0 realizzando cos\u00ec nell'uomo quell'armonia ordinata che \u00e8 la giustizia. Alle tre parti dell'anima corrispondono nella citt\u00e0-stato tre classi sociali (contadini e mercanti, guerrieri e filosofi) le cui funzioni si devono mantenere nell'ambito dei rispettivi ruoli affinch\u00e9 il governo dei filosofi sia giusto.\nLe tre parti dell'anima vengono anatomicamente collocate da Platone: nella testa, dove la razionalit\u00e0 \u00e8 separata dalla materialit\u00e0 del resto del corpo dal collo, collocate nel petto e nel ventre vi sono la parte desiderativa e quella irascibile che sono le pi\u00f9 materiali, destinate a dissolversi con la morte. La disposizione anatomica dell'anima rivela che nell'uomo non ha agito la casualit\u00e0 ma che tutto risponde a un piano intelligente.\nAristotele.\nL'origine divina dell'anima viene confermata anche da Aristotele che pure elabora una filosofia per molti aspetti opposta a quella platonica. Anche lui afferma che l'uomo deve ispirare il proprio comportamento alla sua parte pi\u00f9 nobile, l'anima, cos\u00ec da, in qualche modo, \u00abbisogna farsi immortali e fare di tutto per vivere in funzione della parte pi\u00f9 elevata di quelle che sono in noi; se anch'essa per estensione \u00e8 piccola, per potenza e per valore eccelle di molto sulle altre.\u00bb \nL'anima infatti, nell'antropologia aristotelica, \u00e8 \"entelechia\" del corpo poich\u00e9 trasforma in atto la potenza di vita che ha un corpo. L'anima quindi non \u00e8 autonoma dal corpo, come nella dottrina platonica: come non \u00e8 possibile separare nella statua il marmo dalla figura rappresentata cos\u00ec non si pu\u00f2 distinguere, o almeno lo si pu\u00f2 solo concettualmente, l'anima dal corpo.\nL'anima possiede tre facolt\u00e0 il cui possesso distingue gli esseri viventi tra loro. La facolt\u00e0 che assolve alle funzioni essenziali della vita, \u00e8 quella vegetativa che appartiene alle piante, agli animali e agli uomini. La facolt\u00e0 che presiede alla percezione \u00e8 quella sensitiva propria degli animali e degli uomini. Infine la facolt\u00e0 razionale che appartiene solo all'uomo \"animale razionale\", collocato al culmine della natura, signore del creato e di tutti gli esseri inferiori che sono materia potenziale per l'attualit\u00e0 del suo sviluppo.\nEllenismo.\nUna visione del tutto materiale dell'uomo \u00e8 nel pensiero di Epicuro. Tutto \u00e8 formato di atomi: l'unica realt\u00e0 incorporea \u00e8 il vuoto che per\u00f2 non pu\u00f2, proprio per questa sua immaterialit\u00e0, compire alcuna azione n\u00e9 esserne oggetto. Il corpo \u00e8 costituito di atomi e cos\u00ec l'anima fatta di particcelle materiali piccolissime e rotonde, diffusi per tutto il corpo. Con la morte dell'uomo si disgregano gli atomi che lo hanno costituito non sopravvivendo a lui n\u00e9 l'anima, n\u00e9 una sua possibile reincarnazione. Se l'uomo far\u00e0 sua questa dottrina, si liberer\u00e0 dalle false credenze che generano timori, non avr\u00e0 pi\u00f9 paura della morte e vivr\u00e0 senza dolore acquisendo un piacere catastematico, duraturo e stabile.\nGli stoici.\nLa stessa impostazione materialista degli epicurei si ritrova nella scuola stoica fondata da Zenone di Cizio: nell'uomo e nel cosmo agisce un principio formale e materiale inteso come \"fuoco\", ragione (\"logos\") o anima universale. Nell'uomo vi \u00e8 una piccola parte di questi elementi di origine divina cosicch\u00e9 il saggio pu\u00f2 vivere in armonia con la natura adeguando la sua vita, condotta secondo l'ordine della ragione, con il principio divino ordinatore del cosmo.\nIl platonismo.\nNel I secolo a.C. torna in auge il pensiero platonico che s'indirizza verso lo sviluppo di due concezioni contrastanti sull'uomo considerato o in una posizione d'eccellenza nel cosmo, in quanto la sua anima immortale lo rende affine alla divinit\u00e0, oppure come dotato di una natura tale da renderlo distante da Dio.\nL'antica concezione della superiorit\u00e0 degli dei sull'uomo nel platonismo di questo periodo diviene una riflessione sulla trascendenza divina e sulla distanza che separa Dio dall'uomo e dalla natura. Nel I secolo d.C. Plutarco di Cheronea osserva come la dimensione dell'uomo sia quella del contingente divenire mentre l'essere immutabile appartiene solo al dio.\nUn tentativo di conciliazione tra le due teorie viene fatto ponendo l'uomo in una posizione intermedia tra la divinit\u00e0, con cui condivide l'anima razionale, e la natura poich\u00e9 come essa ha un corpo materiale corruttibile. Egli dovr\u00e0 operare una libera scelta: se dirigersi verso l'alto, con una vita virtuosa e dedicata al sapere, o verso il basso, assimilandosi ad un'esistenza animalesca. Affermer\u00e0 infatti Plotino:\nL'uomo medioevale e moderno.\nNell'opera dal titolo \"Umanesimo integrale\" (\"Humanisme int\u00e9gral\") del 1936, che raccoglie il testo di sei lezioni tenute nel 1934 presso l'Universit\u00e0 di Santander, Jacques Maritain affronta il problema antropologico prima dal punto vista medioevale e poi moderno.\nPer il pensiero medioevale ogni uomo \u00e8 \"persona\", \u00abuniverso di natura spirituale dotato della libert\u00e0 di scelta e costituente un tutto indipendente di fronte al mondo\u00bb ed \u00e8 essere nello stesso tempo naturale e soprannaturale.\nNel Medioevo (\u00e8 questo il suo forte limite) tuttavia manca del tutto \u00ablo sguardo della creatura su se stessa\u00bb, poich\u00e9 lo sguardo dell'uomo \u00e8 troppo sbilanciato sulle realt\u00e0 divine per occuparsi in modo profondo delle realt\u00e0 create e umane e nell'etica la soggettivit\u00e0 umana viene trascurata in nome dell'oggettivit\u00e0 della legge morale.\nCon il Rinascimento la situazione inizia a mutare: la creatura viene riabilitata in una prospettiva naturalistica e antropocentrica. L'umanesimo ha alla base una nuova visione dell'uomo non pi\u00f9 legato solo alla divinit\u00e0, ma visto come essere del tutto naturale, che spazia liberamente e senza pregiudizi nell'ambiente in cui vive ed agisce. La natura, campo d'azione privilegiato dell'uomo, non \u00e8 pi\u00f9 corrotta dal peccato: si pu\u00f2 quindi ben operare nel mondo e trasformarlo con la propria volont\u00e0.\nParte fondamentale di questo processo \u00e8 la Riforma protestante, secondo la quale l'uomo che riceve la Grazia, pur rimanendo integralmente corrotto e privo di libero arbitrio, diviene l'eletto di Dio sulla terra con la conseguenza che \u00able sue esigenze imperialistiche saranno senza limiti e la prosperit\u00e0 materiale gli apparir\u00e0 come un dovere del proprio stato\u00bb. Il pessimismo protestante sposta il centro vitale dall'ordine spirituale a quello naturale a causa del forte rilievo che attribuisce al peccato originale. La nuova visione della libert\u00e0 umana si fa largo anche in teologia con Luis de Molina (1535\u20131600), che afferma l'iniziativa primaria dell'uomo dell'atto morale. Stesso processo si ripete in etica dove si ha una svolta naturalistica che riduce la grazia \u00aba semplice frontone il quale corona la natura\u00bb. Alla subordinazione organica medioevale fra natura e grazia si passa ad una dicotomia meccanica fra le due.\nCon Rousseau e Hegel si compie poi la definitiva eliminazione di ogni componente non immanente della persona umana e la sua riduzione ad essere puramente naturale. Ma l'errore tragico della modernit\u00e0 non \u00e8 stato nel rivalutare l'uomo ma aver riabilitato l'uomo senza Dio e contro Dio: Maritain distingue fra due umanesimi: un umanesimo teocentrico che riconosce Dio come centro e un umanesimo antropocentrico che pone invece nell'uomo il centro dell'uomo e che viene definito \"inumano\". Quest'ultimo tuttavia si sta ormai decomponendo sotto i colpi del darwinismo e della psicoanalisi che hanno messo in crisi l'assoluta autonomia e centralit\u00e0 dell'uomo e ormai questo umanesimo \u00e8 sul punto di abdicare a profitto dell'uomo collettivo marxista o hegeliano.\nMaritain passa poi a delineare storicamente le fasi storiche dell'umanesimo antropocentrico:\nDal punto di vista teologico la modernit\u00e0, distruggendo il concetto medioevale di \"analogia entis\", genera due opposte degenerazioni: da una parte il razionalismo cartesiano con il suo carico di volontarismo teologico e con la sua ragione geometrica che non coglie pi\u00f9 il mistero e, dall'altra parte, il giansenismo con il suo fideismo.\nIl processo di dissoluzione continua con Hegel che riduce Dio a idea senza pi\u00f9 alcuna trascendenza. Infine con Nietzsche il naturalismo sfocia definitivamente nell'ateismo con la morte di Dio e della personalit\u00e0 libera e spirituale dell'uomo. Ormai secondo il filosofo sono due le posizioni che si presentano alla fine di questa evoluzione, l'atea pura e la cristiana pura.\nL'uomo economico.\nMaritain nel suo \"Umanesimo integrale\" trattando del marxismo relativamente alla struttura dell'uomo moderno lo definisce come \u00abun sistema completo di dottrina e di vita il quale pretende di svelare all'uomo il senso dell'esistenza, risponde a tutte le questioni fondamentali poste dalla vita e manifesta una potenza di inviluppamento totalitario.\u00bb \nIl marxismo \u00e8 quindi una religione, di cui il materialismo dialettico costituisce la teologia dogmatica, il comunismo \u00e8 l'espressione etica e sociale e l'ateismo dogmatico il primo articolo di fede. Ma nonostante la radicale diversit\u00e0 fra pensiero marxista e pensiero cristiano, Maritain fa notare che le idee marxiste, ad esempio comunione, sacrificio e fede nella causa, si rivelano ad un esame pi\u00f9 accurato essere nient'altro che \"schegge impazzite\", energie religiose secolarizzate di cui il marxismo si nutre e grazie alle quali vive.\nKarl Marx, rifiutando non solo l'idealismo ma anche il concetto stesso di spirito, ha sottomesso ogni ambito della vita umana alla sfera economica: \u00abla casualit\u00e0 materiale \u00e8 diventata la causalit\u00e0 puramente e semplicemente primaria\u00bb. Il marxismo, poi \"respingendo\" il processo dialettico nella materia, afferma che il processo economico (non autonomamente ma con tutte le energie che esso genera) trasformer\u00e0 l'uomo alienato di oggi in padrone della storia e del mondo domani: la redenzione dell'umanit\u00e0 avverr\u00e0 per mezzo del proletariato e condurr\u00e0 alla libert\u00e0 l'umanit\u00e0 e all'individuo della societ\u00e0 liberale subentrer\u00e0 l'individuo collettivo che, liberato con l'abolizione della propriet\u00e0 privata, assumer\u00e0 i tratti che la coscienza alienata attribuiva a Dio.\nUn'obiezione di carattere metodologico \u00e8 quella riportata da autori che pure hanno condiviso la posizione neotomistica di Maritain come \u00c9tienne Gilson (1884\u20131978) e Antonin-Dalmace Sertillanges (1863\u20131948) i quali osservano che nell'analisi di Maritain \u00abil dato cristiano viene assunto come un semplice dato d'esperienza, a prescindere dalla sua pretesa di essere una rivelazione [...] il dato cristiano, in quanto oggetto di fede non pu\u00f2 qualificare una ricerca puramente razionale e in quanto oggetto di ragione non sarebbe propriamente cristiano\u00bb .\nL'uomo \"nuovo\".\nL\"'uomo nuovo\" \u00e8 un concetto nato in Italia dopo la prima guerra mondiale sull'onda dell'esaltazione dei valori interventisti e futuristi sorti durante quel conflitto soprattutto in merito ad un principio di \"svecchiamento\" dei costumi ottocenteschi e nella lotta alla borghesia \"imboscata\" e \"pacifista\" individuata nelle categorie come la nobilt\u00e0, il clero, l'aristocrazia in genere. A tali categorie verr\u00e0 aggiunta, successivamente, buona parte dei ceti medi, corrotti dai personaggi del bel mondo \nContro l'uomo economico e \u00abpanciafichista\u00bb doveva sorgere l'\"Uomo nuovo\", in contrapposizione all'ideale apolide identificato con la cultura ebraica e caratterizzato dal materialismo, l'edonismo, la competizione senza scrupoli, l'egoismo, i quali si potevano ritrovare sia nelle economie conservatrici capitaliste sia nell'economia marxista.\nQuesto retroterra culturale scosso dalla guerra era basato sulle idee nuove in fatto sociologico dalla sintesi delle ricerche scientifiche di Charles Darwin, Sigmund Freud, e Cesare Lombroso, accolte con entusiasmo da certi ambienti delusi da quel rinnovamento che la guerra rigeneratrice aveva promesso. L'uomo nuovo vive in un'epoca caratterizzata da un'elevata conflittualit\u00e0 sociale e ideologica i cui principali riferimenti sono Karl Marx e Michail Bakunin contrapposti alla tradizionale societ\u00e0 capitalista reazionaria. Di fronte a questa suddivisione l'\"uomo nuovo\" doveva porsi in alternativa, esso non poteva pi\u00f9 riferirsi alla vecchia societ\u00e0 borghese, ma neanche a delle teorie politiche materialiste e per antonomasia all'epoca considerate utopistiche.\nL'antropologia filosofica.\nNei primi decenni del Novecento lo studio dell'uomo diviene un settore specifico della filosofia con la nascita dell'antropologia filosofica, espressione che si ritrova per la prima volta nell'opera posizione dell'uomo nel cosmo\" (1927) di Max Scheler, che osserva come\nNe \"La posizione dell'uomo nel cosmo\" Scheler considera l'uomo come un essere diverso da tutti gli altri animali per la sua capacit\u00e0 di uscire dalla chiusura ambientale di Jakob Johann von Uexk\u00fcll, nel \u00abdire di no\u00bb alla realt\u00e0 sensibile per aprirsi al mondo sovrasensibile (\"Weltofenheit\"). \nSecondo Scheler l'uomo si differenzia dall'animale non per l'intelligenza, ma per essere una direzione aperta priva di un'essenza predefinita, un essere quindi che nell'esporsi all'apertura al mondo e alla ricerca di una seconda natura si scopre bisognoso di un processo di formazione (\"Bildung\") .\nLe conclusioni di Scheler hanno influenzato diversi autori (Helmuth Plessner, Arnold Gehlen, Erich Rothacker, Adolf Portmann, Hans Jonas, Maurice Merleau-Ponty, ecc.), che tuttavia hanno preso le distanze dagli aspetti metafisici del suo pensiero, pur concordando sulla specificit\u00e0 dell'uomo come capace di opporsi alle forze istintuali.\nNegli ultimi anni sono emerse alcune nuove interpretazioni dell'antropologia filosofica di Scheler dove prevale l'opposizione dualistica fra vita e spirito nella struttura umana. Per questo Joachim Fischer ha sentito la necessit\u00e0 di superare il doppio pregiudizio interpretativo finora dominante sia nei confronti di Scheler (il dualismo fra spirito e vita) sia nei confronti di Arnold Gehlen (il riduttivismo naturalista) come presupposto per una rivalutazione complessiva dell'antropologia filosofica, che nel corso del XX secolo avrebbe ottenuto una legittimazione come sapere scientifico alternativo alla metafisica e al riduttivismo naturalista."}
{"id": "3052612", "revid": "767487", "url": "https://it.wikipedia.org/wiki?curid=3052612", "title": "Un lac", "text": "Un lac \u00e8 un film del 2008 scritto e diretto da Philippe Grandrieux.\n\u00c8 stato presentato nella sezione Orizzonti alla 65\u00aa Mostra del cinema di Venezia, dove ha ricevuto una menzione speciale.\nTrama.\nIn un tempo ed un luogo imprecisato, accanto ad un lago, tra le foreste e le montagne innevate, vive in completo isolamento una famiglia composta dai due genitori e dai tre figli, Alexi, soggetto a crisi di epilessia, l'amata sorella Hege e il fratellino pi\u00f9 piccolo. A rompere l'equilibrio \u00e8 l'arrivo di Jurgen, un giovane taglialegna.\nProduzione.\nGrandrieux ha ricercato a lungo uno scenario naturale che rispecchiasse nella realt\u00e0 quello che si era immaginato. Dopo essere stato in Finlandia, Norvegia, Svezia, ha trovato il lago che cercava in Svizzera, ad un'ora da Zurigo.\nIl regista, pi\u00f9 interessato alla presenza scenica che alle capacit\u00e0 tecniche degli attori, ha scelto deliberatamente un cast di attori stranieri, in particolare russi, perch\u00e9 i (limitati) dialoghi in lingua francese fossero innaturali, stentati ed acuissero il senso di estraneit\u00e0.\nDistribuzione e accoglienza.\nIl film \u00e8 stato distribuito nelle sale cinematografiche francesi il 18 marzo 2009.\nIl giudizio della critica francese \u00e8 stato generalmente positivo.\nPer Vincent Ostria (\"Les Inrockuptibles\" e \"L'Humanit\u00e9\") si tratta di \u00abun film dolce e potente, tellurico, carnale, cosmico\u00bb (\u00ab\"Un film doux et puissant, tellurique, charnel, cosmique\"\u00bb), \u00abun'opera di una sobriet\u00e0 e una bellezza incomparabili\u00bb (\u00ab\"une oeuvre d'une sobri\u00e9t\u00e9 et d'une beaut\u00e9 imparables\"\u00bb) nella quale Grandrieux trasgredisce le regole cinematografiche e rimodella il reale (\u00ab\"Transgressant les conventions du 7e art, Grandrieux invente une sorte d'action-filming avec lequel il brouille et remod\u00e8le le r\u00e9el\"\u00bb).\nJean-Luc Douin (\"Le Monde\") lo definisce una \u00abfantasmagoria sensuale\u00bb (\u00ab\"fantasmagorie sensuelle\"\u00bb), un \u00abpoema sull'osmosi del corpo con la natura, sull'abbagliamento fisico o mentale\u00bb (\u00ab\"Po\u00e8me sur l'osmose du corps avec la nature, sur l'\u00e9blouissement physique ou mental\"\u00bb)."}
{"id": "3052614", "revid": "767487", "url": "https://it.wikipedia.org/wiki?curid=3052614", "title": "Anton Delbr\u00fcck", "text": "Biografia.\nApparteneva a una famiglia borghese: era figlio di Ernst Delbr\u00fcck (1814-1892), di professione medico, e della moglie Anna Klenze (1826-1879); suo fratello Clemens sar\u00e0 un importante politico. Anton Delbr\u00fcck studi\u00f2 medicina all'Universit\u00e0 di Lipsia ottenendo la laurea nel 1886. Dal 1886 al 1889 fu assistente presso l'\"Irrenanstalt Altscherbitz\", l'ospedale psichiatrico di Altscherbitz (nei pressi di Lipsia), da cui pass\u00f2 all'\"Irrenanstalt Friedrichsberg\" di Amburgo. Nel 1890 divenne assistente di Auguste Forel alla \"Psychiatrische Universit\u00e4tsklinik Z\u00fcrich\", il famoso istituto universitario di psichiatria noto anche col nome di \"Burgh\u00f6lzli\". Qui Delbr\u00fcck si interess\u00f2 soprattutto delle patologie legate all'alcolismo; nel 1891 descrisse la \"pseudologia fantastica\", caratterizzata dal ricorso abituale alle bugie. Nel 1899 ritorn\u00f2 in Germania e divenne direttore della clinica psichiatrica \"St. J\u00fcrgen-Asyl\" di Brema, dove rimase fino al 1927, anno del suo pensionamento."}
{"id": "3052615", "revid": "475004", "url": "https://it.wikipedia.org/wiki?curid=3052615", "title": "Eat my shorts", "text": ""}
{"id": "3052619", "revid": "33751", "url": "https://it.wikipedia.org/wiki?curid=3052619", "title": "Stadio Gradski", "text": "Stadio Gradski (in serbo e bulgaro \u0413\u0440\u0430\u0434\u0441\u043a\u0438 \u0441\u0442\u0430\u0434\u0438\u043e\u043d, \"Gradski Stadion\", \"stadio municipale\") \u00e8 il nome dato a numerosi stadi dei paesi dell'ex Jugoslavia e della Bulgaria."}
{"id": "3052633", "revid": "199745", "url": "https://it.wikipedia.org/wiki?curid=3052633", "title": "Ranuncolo botton d'oro", "text": ""}
{"id": "3052637", "revid": "110157", "url": "https://it.wikipedia.org/wiki?curid=3052637", "title": "Terrier-Rouge", "text": "Terrier-Rouge, in creolo haitiano \"T\u00e8rye Wouj\", \u00e8 un comune di Haiti facente parte dell'arrondissement di Trou-du-Nord nel dipartimento del Nord-Est."}
{"id": "3052638", "revid": "86343", "url": "https://it.wikipedia.org/wiki?curid=3052638", "title": "Terrier Rouge", "text": ""}
{"id": "3052640", "revid": "767487", "url": "https://it.wikipedia.org/wiki?curid=3052640", "title": "Caracol (Haiti)", "text": "Caracol, in creolo haitiano \"Karak\u00f2l\", \u00e8 un comune di Haiti facente parte dell'arrondissement di Trou-du-Nord nel dipartimento del Nord-Est."}
{"id": "3052641", "revid": "767487", "url": "https://it.wikipedia.org/wiki?curid=3052641", "title": "Valli\u00e8res (Haiti)", "text": "Valli\u00e8res, in creolo haitiano \"Valy\u00e8\", \u00e8 un comune di Haiti, capoluogo dell'arrondissement omonimo nel dipartimento del Nord-Est."}
{"id": "3052643", "revid": "767487", "url": "https://it.wikipedia.org/wiki?curid=3052643", "title": "Carice (Haiti)", "text": "Carice, in creolo haitiano \"Karis\", \u00e8 un comune di Haiti facente parte dell'arrondissement di Valli\u00e8res nel dipartimento del Nord-Est."}
{"id": "3052645", "revid": "110157", "url": "https://it.wikipedia.org/wiki?curid=3052645", "title": "Mombin-Crochu", "text": "Mombin-Crochu, in creolo haitiano \"Monben Kwochi\", \u00e8 un comune di Haiti facente parte dell'arrondissement di Valli\u00e8res nel dipartimento del Nord-Est."}
{"id": "3052646", "revid": "86343", "url": "https://it.wikipedia.org/wiki?curid=3052646", "title": "Mombin Crochu", "text": ""}
{"id": "3052651", "revid": "757396", "url": "https://it.wikipedia.org/wiki?curid=3052651", "title": "James Anderson (cestista)", "text": ""}
{"id": "3052652", "revid": "38120", "url": "https://it.wikipedia.org/wiki?curid=3052652", "title": "AC Comics", "text": "AC Comics (precedentemente nota come Paragon Publications e Americomics) \u00e8 una casa editrice di fumetti statunitense diretta da Bill Black specializzata in fumetti della Golden Age di case editrici estinte, i cui diritti d'autore sono divenuti patrimonio pubblico. Pubblica anche una serie di avventure della Modern Age con protagonisti i supereroi della Golden Age che compaiono in queste storie. La serie pi\u00f9 famosa di queste \u00e8 \"Femforce\", che presenta le avventure di un gruppo formato solo da supereroine, uno dei primi gruppi di questo tipo nell'industria del fumetto.\nLa AC si \u00e8 guadagnata nel tempo la reputazione di casa editrice di fumetti di supereroi divertenti, ricchi di azione, sempre diretti e che evitano le tematiche cupe di molti fumetti pi\u00f9 recenti. Gli artisti della AC spesso ricorrono allo stile conosciuto come \"good girl art\", reso popolare nell'epoca della Golden Age, che combina linee pulite e attraenti con elementi divertenti. In aggiunta ai supereroi, la AC ha tentato di preservare altri generi di fumetti ispirati alle serie del passato, come i western e le avventure ambientate nella giungla.\nStoria.\nParagon Publications.\nLa AC Comics fu fondata come Paragon Publications nel 1969, anche se i suoi primi fumetti - \"Paragon Presents\" e \"White Savage\" - non furono pubblicati fino al 1970. Altri fumetti degli inizi della Paragon inclusero \"Fem Fantastique\" e \"Paragon Golden Age Greats\" (1971), \"Macabre Western\" e \"Captain Paragon\" (1972), \"Paragon Magazine\" e \"Paragon Super Heroes\" (1973), \"Tara on the Dark Continent\" (1974), \"Paragon Illustrated\" e\" Paragon Western Stars\" (1975). I primi fumetti della compagnia furono fumetti in bianco e nero venduti a basso prezzo.\nAmericomics.\nNel 1982, la compagnia cambi\u00f2 il suo nome in \"Americomics\" prima di cambiarlo ancora in AC Comics nel 1984.\nAC Comics.\nOra una casa editrice che stampava a colori, la AC fu una delle prime quattro compagnie che stampava a colori che per prime misero in moto il fenomeno di vendita diretta dei primi anni ottanta, scegliendo di vendere i propri fumetti nelle librerie piuttosto che nelle edicole o simili.\nNel 1985, la AC pubblic\u00f2 il primo numero di \"Femforce\", che viene pubblicato ancora oggi. Altre serie pubblicate ancora oggi, della AC, sono \"Best of the West\" e \"Men of Mystery Comics\". Dopo la popolarit\u00e0 del cambio di formato dei membri di \"Femforce\", come Garganta e Tara, la AC fece spesso ricorso alle gigantesse nei suoi fumetti. Attingendo a questo culto, la AC pubblic\u00f2 delle storie e delle antologie specificamente dirette ai fan delle gigantesse, cos\u00ec come la pubblicazione di un DVD che abbracciava questo tema nello stile tipico degli anni cinquanta, dei film di fantascienza di serie B. Un fumetto sulle gigantesse spesso presente, noto come \"Gargantarama\", fu addirittura aggiunto al fumetto della compagnia delle \"Femforce\".\nIn pi\u00f9, la AC si espanse verso altri progetti DVD che collezionavano i serial televisivi classici e altro materiale ora di pubblico dominio, cos\u00ec come i film pubblicati a basso costo basati sui suoi personaggi.\nLicenze.\nLa AC Comics utilizz\u00f2 personaggi della Charlton Comics, in particolare Blue Beetle e Capitan Atomo, nel fumetto \"Sentinels of Justice\". Quando i diritti di questi personaggi furono venduti alla DC Comics, la AC cre\u00f2 una seconda squadra di Sentinelle della Giustizia (continuando la prima fuori dalla continuit\u00e0), composta di alcuni dei primi personaggi originali, cos\u00ec come di personaggi di pubblico dominio. Molti di questi sono omaggi agli eroi della Charlton e della Quality Comics, come Scarlet Scorpion e Blue Bulleteer (successivamente Nightveil), che si basa sulla versione della Fox Comics di Phantom Lady. Un altro personaggio basato sulla figura di Phantom Lady fu The Black Mistress, di cui il primo episodio fu scritto dall'ex scrittore di \"Vampirella\", T. Casey Brennan."}
{"id": "3052653", "revid": "86343", "url": "https://it.wikipedia.org/wiki?curid=3052653", "title": "Est\u00e8re", "text": ""}
{"id": "3052657", "revid": "287204", "url": "https://it.wikipedia.org/wiki?curid=3052657", "title": "James Anderson", "text": ""}
{"id": "3052658", "revid": "1793900", "url": "https://it.wikipedia.org/wiki?curid=3052658", "title": "Gros-Morne", "text": ""}
{"id": "3052661", "revid": "86343", "url": "https://it.wikipedia.org/wiki?curid=3052661", "title": "Gros Morne", "text": ""}
{"id": "3052663", "revid": "125684881", "url": "https://it.wikipedia.org/wiki?curid=3052663", "title": "Pista dell'Oregon", "text": "La Pista dell'Oregon (Oregon Trail) era una delle principali strade di migrazione via terra nel continente nordamericano, che portava da luoghi lungo il fiume Missouri all'\"Oregon Country\".\nStoria.\nTra il 1841 e il 1869 l'\"Oregon Trail\" fu usato da coloni, cow-boy, minatori e uomini d'affari che migravano nel \"Pacific Northwest\". La met\u00e0 orientale del percorso era usata anche dai viaggiatori del \"California Trail\", \"Bozeman Trail\", e \"Mormon Trail\", che usavano gran parte dello stesso percorso prima di dirigersi alle loro differenti destinazioni. Una volta che fu completata la \"First Transcontinental Railroad\" dalla \"Union Pacific Railroad\" e dalla \"Central Pacific\", l'uso di questo percorso da parte dei viaggiatori per lunga distanza diminu\u00ec rapidamente, poich\u00e9 la ferrovia era in grado di soddisfare la maggior parte delle necessit\u00e0 di viaggio. Entro il 1883 la \"Northern Pacific Railway\" (la Prima Ferrovia Transcontinentale) aveva raggiunto Portland nell'Oregon. Furono costruite strade lungo o vicino alla maggior parte del percorso poich\u00e9 viaggiatori locali viaggiavano verso citt\u00e0 stabilitesi originariamente lungo l'\"Oregon Trail\".\nPer completare il viaggio in una stagione di viaggio la maggior parte dei viaggiatori partiva da aprile a maggio, non appena ci fosse abbastanza erba per il foraggio degli animali e i sentieri asciugassero. Per soddisfare il costante bisogno di acqua, erba e combustibile per i fuochi dei campi il percorso seguiva, attraverso il continente, vari fiumi e ruscelli. La rete di percorsi richiedeva poca preparazione iniziale per poter essere percorsa dai carri. I migranti che si avventurarono su questa pista viaggiarono sui carri, \"pack train\", a cavallo, a piedi, con zattere, e con barche per fondare nuove fattorie, rifarsi una nuova vita e affari commerciali nell'\"Oregon Country\". Questo territorio, all'inizio del XIX secolo, era stato al centro delle contrapposte rivendicazioni degli Stati Uniti d'America e del Regno Unito, che erano giunti ad un accordo solitamente descritto come \"possesso congiunto\"; il nome britannico per la regione era \"Columbia District\", che dipendeva dal dipartimento regionale locale della Compagnia della Baia di Hudson.\nIl viaggio, che richiedeva dai quattro ai sei mesi, attraversava pi\u00f9 di met\u00e0 del continente, mentre i sentieri per carri conducevano a circa ad ovest attraverso territori e terre che successivamente sarebbero diventati sei stati federati degli Stati Uniti d'America: Missouri, Kansas, Nebraska, Wyoming, Idaho e Oregon. Estensioni dell'\"Oregon Trail\" erano le vie principali che fornivano continuamente coloni ad altri sei stati: Colorado, Utah, Nevada, California, Washington e Montana."}
{"id": "3052664", "revid": "726373", "url": "https://it.wikipedia.org/wiki?curid=3052664", "title": "Gros-Morne (Haiti)", "text": "Gros-Morne, in creolo haitiano \"Gwo M\u00f2n\", \u00e8 un comune di Haiti, capoluogo dell'arrondissement omonimo nel dipartimento dell'Artibonite."}
{"id": "3052665", "revid": "33770373", "url": "https://it.wikipedia.org/wiki?curid=3052665", "title": "Legazia Apostolica", "text": ""}
{"id": "3052669", "revid": "86343", "url": "https://it.wikipedia.org/wiki?curid=3052669", "title": "Terre Neuve", "text": ""}
{"id": "3052672", "revid": "1573940", "url": "https://it.wikipedia.org/wiki?curid=3052672", "title": "Phalcoboenus australis", "text": "Il caracara striato (Phalcoboenus australis ) \u00e8 un uccello rapace appartenente alla famiglia dei Falconidi, diffuso nelle aree costiere meridionali di Argentina e Cile e nelle isole Falkland.\nDescrizione.\nEntrambi i sessi hanno il medesimo piumaggio che negli adulti \u00e8 quasi interamente nero, mentre le gambe e le membrane sono di colore arancio e il collo \u00e8 chiazzato di grigio. Durante il primo anno di vita i giovani sono di color castano con la parte inferiore tendente all'arancio o rossastra, colore che perdono dopo la prima muta del piumaggio. La livrea da adulto maturo \u00e8 acquisita solo al quinto anno.\nLe dimensioni vanno da 55 a 62\u00a0cm, con un peso che arriva a 1,2\u00a0kg.\nBiologia.\n\u00c8 un uccello molto territoriale. Gli adulti pur di difendere il proprio territorio, \nattaccano anche gli esemplari pi\u00f9 giovani, senza per\u00f2 causargli ferite gravi.\nGli attacchi sono spesso un avvertimento.\nAlimentazione.\nIl caracara striato si nutre principalmente di carogne, frattaglie e piccoli invertebrati. Tuttavia va anche a caccia di animali feriti o indeboliti e dei pulcini degli uccelli marini. La sua tendenza ad attaccare anche agnellini e pecore indebolite, lo ha portato ad essere spietatamente cacciato dagli allevatori delle Falkland.\nIn qualche caso tende ad impossessarsi di piccoli oggetti rossi, come pezzi di stoffa o fazzolettini, probabilmente scambiandoli per pezzetti di carne.\nRiproduzione.\nIl nido \u00e8 in genere costruito direttamente sul terreno o su una cengia delle scogliere utilizzando principalmente erba secca. La femmina depone fino a quattro uova e in genere entrambi i genitori si prendono cura della nidiata.\nLe uova sono di color marrone chiaro con delle macchiette nere e i pulcini hanno un piumino marrone chiaro. La schiusa delle uova avviene nello stesso periodo di quella dei numerosissimi uccelli marini, il che consente una abbondante riserva di cibo per i rapaci.\nUna volta che i piccoli hanno appreso a volare, tendono a raggrupparsi in stormi che volteggiano sopra le isole, anche in prossimit\u00e0 degli insediamenti umani.\nDistribuzione e habitat.\nSi riproduce in molte isole della Terra del Fuoco, ma i gruppi pi\u00f9 numerosi si trovano nelle isole Falkland, dove si riproduce tra le colonie di pinguini e albatros.\nStato di conservazione.\nLa popolazione di caracara striato nelle isole Falkland \u00e8 stimata a circa 500 coppie. Sia gli esemplari giovani che gli adulti non mostrano timore verso l'uomo e i suoi insediamenti. Nel passato gli abbattimenti dovuti agli allevatori di pecore avevano provocato una consistente diminuzione del loro numero, ma ora la situazione sembra essere tornata sotto controllo.\nRelazioni con l'uomo.\nQuesto rapace viene utilizzato nella falconeria."}
{"id": "3052673", "revid": "86343", "url": "https://it.wikipedia.org/wiki?curid=3052673", "title": "Anse Rouge", "text": ""}
{"id": "3052674", "revid": "599013", "url": "https://it.wikipedia.org/wiki?curid=3052674", "title": "Franco Sancassani", "text": "\u00c8 il fratello di Elisabetta Sancassani"}
{"id": "3052677", "revid": "287204", "url": "https://it.wikipedia.org/wiki?curid=3052677", "title": "Saint-Marc", "text": "Il toponimo Saint-Marc pu\u00f2 riferirsi a diverse localit\u00e0:"}
{"id": "3052679", "revid": "599013", "url": "https://it.wikipedia.org/wiki?curid=3052679", "title": "Luca Moncada", "text": ""}
{"id": "3052680", "revid": "84184", "url": "https://it.wikipedia.org/wiki?curid=3052680", "title": "Rocchetti", "text": ""}
{"id": "3052681", "revid": "1272592", "url": "https://it.wikipedia.org/wiki?curid=3052681", "title": "Santelli", "text": ""}
{"id": "3052682", "revid": "352448", "url": "https://it.wikipedia.org/wiki?curid=3052682", "title": "Erec ed Enide", "text": ""}
{"id": "3052683", "revid": "339392", "url": "https://it.wikipedia.org/wiki?curid=3052683", "title": "381/50mm Modello 1934", "text": ""}
{"id": "3052684", "revid": "1305772", "url": "https://it.wikipedia.org/wiki?curid=3052684", "title": "Guillem Ramon de Gironella", "text": "Guillem Ramon era di Gironella, nel Bergued\u00e0. Ci sono molte persone che portano il nome \"Ramon de Gironella\" nei documenti del XII e XIII secolo, ma nessuna altro specificato come \"Guillem Ramon\". Il trovatore \u00e8 stato identificato con una persona che reca le iniziali \"G.R.\" incise su una tomba nel monastero di Sant Daniel de Girona, ubicata vicina alla tomba di sua madre, Brunissendis de Gerundella. Se questa identificazione \u00e8 corretta, allora Guillem Ramon risulterebbe essere il canonico \"Guillelmus Raimundi de Gerundella\", la cui morte viene registrata nei documenti monastici l'8 luglio di un anno sconosciuto. \nTutta la poesia di Guillem Ramon, quattro lavori in tutto, viene conservata in un unico canzoniere: tre \"cansos\" sotto il nome completo \"Guilem Raimon de Gironela\" e un \"partimen\" con il joglar Pouzet sotto il nome \"Guilem Raimon\". Verso la fine di questo componimento, \"Del joi d'amor agradiu\", Guillem suggerisce di sottoporlo al giudizio di \"la de Palau\" (\"quella di Palau\"), ma la signora e il Palau a cui si fa riferimento non sono sicuramente identificabili. Il trovatore catalano contemporaneo Cerver\u00ed de Girona, nel suo componimento \"Recepta de xarob\", scritto tra il 1260 e il 1285, dice:\nLa signora Guillemona pu\u00f2 essere \"la de Palau\" del \"partimen\" di Guillem Ramon. Se cos\u00ec, questo stabilirebbe un legame tra l'oscuro Guillem Ramon e il famoso Cerver\u00ed, ponendo il precedente in un contesto migliore. \nUn ulteriore riferimento a Cerver\u00ed, tuttavia, mette in dubbio l'identificazione del trovatore Guillem Ramon con il canonico. Cerver\u00ed, nel suo \"Testamento\" (1274), dice che \"En Poncet\" \u00e8 riconoscente al \"don de Gironella\" (signore di Gironella), ma Guillem Ramon non era il signore feudale di Gironella n\u00e9 tantomeno un nobiluomo, ma un chierico. Se Cerver\u00ed sia stato confuso o Guillem Ramon abbia iniziato la sua carriera ecclesiastica soltanto in tarda et\u00e0 non ci \u00e8 dato sapere. \nIn due delle sue \"cansos\" \u2014 \"Gen m'apareill\" e \"La clara lutz del bel jorn\" \u2014 Guillem Ramon celebra una persona per mezzo del \"senhal\" (o soprannome) \"Sobreluenh\" (\"Molto-lontana\"), ma se questa sia la sua signora o un amico, come il visconte di Cardona o Cabrera \u00e8 una questione dibattuta. Ramon Guillem aveva familiarit\u00e0 con il poema \"Erec ed Enide\" di Chr\u00e9tien de Troyes, dato che fa sapere nel \"Gen m'apareill\":\nScrisse inoltre la \"canso\" \"Pos l'amors r'ensen\"."}
{"id": "3052686", "revid": "45927", "url": "https://it.wikipedia.org/wiki?curid=3052686", "title": "Ufficio Italiano Brevetti e Marchi", "text": ""}
{"id": "3052690", "revid": "86343", "url": "https://it.wikipedia.org/wiki?curid=3052690", "title": "Saint Marc", "text": ""}
{"id": "3052691", "revid": "950920", "url": "https://it.wikipedia.org/wiki?curid=3052691", "title": "Serie B d'Eccellenza 1996-1997 (pallacanestro maschile)", "text": "Il campionato di Serie B d'Eccellenza di pallacanestro maschile 1996-1997 \u00e8 stato organizzato in Italia e rappresenta il terzo campionato italiano.\nLe squadre sono suddivise in 2 gironi su base geografica. Dopo la \"stagione regolare\" (girone all'italiana con partite di andata e ritorno) le prime 6 classificate di ogni girone si dividono alternate in 2 gironi denominati \"poule promozione\". Al termine di questi gironi (anche questi con partite di andata e ritorno) le prime classificate incontrano le seconde dell'altro girone. Le vincenti di queste sfide vengono promosse in serie A2. Le 2 perdenti si contendono la terza promozione in una sfida secca su campo neutro.\nLe ultime 6 classificate del girone A e le ultime 7 del girone B si incontrano in 2 gironi all'italiana di 6 e 7 squadre, dove l'ultima del girone A e le ultime due del girone B retrocedono, le altre squadre restano in categoria.\nPlayout.\nFinali promozione.\nLa SICC Jesi vince la serie 2-0\nLa Partenope Napoli Basket vince la serie 2-0\nVerdetti.\nFormazione:Mastroianni, Di Monte, Marcovaldi, Mazzoni, Palmieri, Danelli, Pepe, Veneri, Signorile, Prato. Coach Marcello Perazzetti\nFormazione: Scabini, Coppo, Coen, Coppari, Setti, Conti, Maggioni, Rossetti, Villani, Orsini. Coach Alessio Baldinelli \nFormazione: Di Terlizzi, Frascolla, Zuccardi, Liberatori, Totaro, Pavone, Festa, Zucchi, Tommasini, Nicoli. Coach: Gianluca Tucci "}
{"id": "3052692", "revid": "33770703", "url": "https://it.wikipedia.org/wiki?curid=3052692", "title": "Isole d'Austria", "text": ""}
{"id": "3052702", "revid": "729019", "url": "https://it.wikipedia.org/wiki?curid=3052702", "title": "Forte Gonzaga", "text": "Il Castel Gonzaga \u00e8 una fortezza situata a Messina, in Sicilia.\nDi vitale importanza per la sorveglianza del territorio messinese, venne costruito durante il XVI secolo e progettato dall'architetto Antonio Ferramolino da Bergamo.\nStoria.\nIl Castel Gonzaga, sorge sulla cima del Colle del Tirone (o Monte Piselli) e venne fatto costruire intorno al 1540, dal condottieroFerrante Gonzaga Vicer\u00e9 di Sicilia nell'ambito della realizzazione di un imponente sistema difensivo esteso all'intera citt\u00e0. Il progetto venne ordinato dall'Imperatore Carlo V d\u2019Asburgo; il quale disapprovava lo scarso sistema difensivo della citt\u00e0. \nLa progettazione della fortezza \u00e8 attribuita invece all'architetto militare Antonio Ferramolino che port\u00f2 nell'isola le nuove forme delle fortificazioni moderne e dell'architettura bastionata.\nLa fortezza fu coinvolta in episodi bellici ed attacchi durante i secoli successivi, ma \u00e8 rimasta sostanzialmente integra, resistendo anche ai vari sismi che hanno interessato Messina.\nRimasto in uso all'esercito fino a pochi decenni fa, oggi \u00e8 di propriet\u00e0 comunale.\nCaratteristiche architettoniche.\nLa piccola ma imponente struttura difensiva presenta una sagoma bassa con una forte scarpata ed una pianta stellare con sei grandi bastioni angolari di forma triangolare con spigoli rivestiti di blocchi di calcare. Il perimetro del forte \u00e8 circondato da fossati.\nLa fortezza, posta in posizione di ampia visuale sulla citt\u00e0 e lo stretto, aveva il compito di avamposto verso l'interno per ostacolare attacchi da terra, attraverso i Peloritani.\nNotizie varie.\nNel 1674 il Castello viene conquistato, dopo un breve assedio, dall'azione popolare durante la rivolta anti spagnola.\nIl Forte Gonzaga \u00e8 stato aperto in occasione delle Giornate di Primavera del Fondo Ambiente Italiano nel 2008.\nNel 2014 il demanio decide di affidare il Castello al comune di Messina.\nDal 2015 viene aperto e reso accessibile al pubblico dai membri dell'Associazione Onlus Gonzaga. Il Castello registrer\u00e0 l'arrivo di quasi mille visitatori.\nNel 2017 il Castello aderisce alla prima edizione del Festival \"Le vie dei tesori\"."}
{"id": "3052710", "revid": "287204", "url": "https://it.wikipedia.org/wiki?curid=3052710", "title": "Jorge Kissling", "text": "Carriera.\nNel Motomondiale ha vinto 1 gran premio nel 1961 e si \u00e8 classificato settimo nella classifica iridata della classe 500 dello stesso anno.\nFacente parte di una famiglia che annoverava anche un altro pilota, il fratello Raul i cui risultati vengono a volte confusi con i suoi, prese parte soprattutto alle gare di casa, vincendo appunto il Gran Premio motociclistico d'Argentina del 1961 e giungendo al secondo posto due anni dopo.\nFu in ogni caso, quella del GP d'Argentina 1961, una vittoria in parte anomala: si trattava del primo GP d'Argentina valido per il mondiale ma, a causa degli elevati costi di trasferta e del fatto che comunque le classifiche del campionato erano ormai decise, pochi piloti e case ufficiali vi presero parte. Vinse cos\u00ec per la prima volta un pilota sudamericano, in sella ad una Matchless (e fu questa anche la prima vittoria della casa britannica dopo molti anni). Gi\u00e0 assume un valore maggiore il secondo posto del 1963, ottenuto alle spalle del campione del mondo Mike Hailwood.\nNegli anni successivi \u00e8 passato alle competizioni automobilistiche, trovando la morte nel 1968 in un incidente stradale durante una gara di vetture turismo."}
{"id": "3052713", "revid": "599013", "url": "https://it.wikipedia.org/wiki?curid=3052713", "title": "Gordan Vidovi\u0107", "text": ""}
{"id": "3052715", "revid": "729019", "url": "https://it.wikipedia.org/wiki?curid=3052715", "title": "Apollo Group", "text": "Apollo Group, Inc. () \u00e8 una societ\u00e0 S&amp;P 500 con sede nella citt\u00e0 di Phoenix in Arizona (USA). Attraverso le sue filiali possiede diversi centri per l'istruzione.\nLa societ\u00e0 possiede e gestisce quattro istituzioni a fini di lucro per l'istruzione universitaria ad alto livello: l'Universit\u00e0 di Phoenix (UOPX), la \"Western International University\", \"Axia College\" (dell'Universit\u00e0 di Phoenix), il \"Collegio di Pianificazione Finanziaria\" e l'\"Istituto per lo Sviluppo Professionale\". Possiede anche Insight Schools (servizio online per le scuole superiori degli stati di Washington, del Wisconsin ed altri luoghi), e la Olympus High School. Nel novembre del 2005, l'iscrizione congiunta delle quattro universit\u00e0 degli Stati Uniti (\"UOPX\", \"WIU\", \"Axia\", \"CFFP\") ha portato alla societ\u00e0 circa 315.350 nuovi studenti. Di questi, quasi il 90% frequentava l'Universit\u00e0 di Phoenix.\nDal settembre 2008 la societ\u00e0 possiede e gestisce anche la \"Meritus University\" nella citt\u00e0 di Meritus in Canada. Inoltre, \"Apollo Group\", \u00e8 proprietaria di \"BPP\", e un\u00ec le proprie forze con il \"Carlyle Group\" per attuare investimenti in materia di istruzione e per ampliare il numero di studenti frequentanti. L'azienda ha anche acquistato il \"College UNIACC\" a Santiago del Cile e il \"College ULA\" in Messico.\nStoria.\nLa societ\u00e0 Apollo Group, Inc. venne fondata da John Sperling nel 1973.\nIl fatturato dell'azienda per l'esercizio terminato il 31 agosto 2005 \u00e8 stato di 2.251 miliardi USD. A partire dal 31 agosto 2005, Apollo Group offre i propri servizi in 90 filiali sparse in 39 stati differenti, tra cui: Porto Rico, Alberta, Columbia Britannica e Paesi Bassi.\nRecentemente, Charles Edelstein \u00e8 diventato amministratore delegato di Apollo Group, una posizione che non \u00e8 stata occupata da nessuno per molti anni.\nJoint venture con Carlyle Group.\nSecondo un comunicato stampa del 22 ottobre 2007, \"Apollo Group\" e \"Carlyle Group\" hanno formato una joint venture dal valore di 1 miliardo di dollari per investimenti nei servizi di educazione internazionale. In questo modo \u00e8 stata formata una nuova azienda che ha preso il nome di \"Apollo Global\". L'azienda \"Apollo Group\", per stipulare questo accordo, ha impiegato circa 801 milioni di dollari (corrispondente all'80,1% della nuova societ\u00e0). \"Carlyle Group\" ha impiegato invece circa 199 milioni di dollari (USD) (corrispondente al restante 19,9%). \"Apollo Global\" ha sostituito l'attuale \"Apollo International\", una societ\u00e0 controllata da \"Apollo Group\".\nApollo Global.\n\"Apollo Group\" ha realizzato \"Apollo Global\" per gestire e formare societ\u00e0 controllate, attivit\u00e0 e aziende anche al di fuori del continente americano. \"Apollo Global\" ha acquisito l'\"Universidad de Artes, Ciencias y Comunicacion (UNIACC)\" in Cile, nonch\u00e9 la \"Meritus University\" in Canada. \"Apollo Global\" ha acquistato anche la \"BPP Professional Education\" del Regno Unito per un valore di $ 607.000.000 nel luglio del 2009.\nPolemiche.\nLa societ\u00e0 \"Apollo Group\" \u00e8 stata bersaglio di una causa legale secondo la quale l'azienda diffondeva false dichiarazioni finanziarie sugli acquisti. Nel gennaio 2008, l'azienda \u00e8 stata giudicata colpevole per aver ingannato gli investitori. La sanzione pecuniaria ammontava a 280 milioni USD.\nL'8 gennaio 2010 l'azienda \u00e8 stata ammonita dall'\"US Department of Education\" perch\u00e9 si era scoperto che gli studenti non fossero stati adeguatamente informati dei costi di iscrizione e della possibilit\u00e0 di fruire di molti aiuti finanziari per le categorie meno abbienti."}
{"id": "3052716", "revid": "287204", "url": "https://it.wikipedia.org/wiki?curid=3052716", "title": "Trhov\u00fd \u0160t\u011bp\u00e1nov", "text": "Trhov\u00fd \u0160t\u011bp\u00e1nov \u00e8 una citt\u00e0 della Repubblica Ceca facente parte del distretto di Bene\u0161ov, in Boemia Centrale."}
{"id": "3052718", "revid": "86343", "url": "https://it.wikipedia.org/wiki?curid=3052718", "title": "Saint Michel", "text": ""}
{"id": "3052719", "revid": "33771156", "url": "https://it.wikipedia.org/wiki?curid=3052719", "title": "Decretales", "text": ""}
{"id": "3052721", "revid": "110157", "url": "https://it.wikipedia.org/wiki?curid=3052721", "title": "T\u00fdnec nad S\u00e1zavou", "text": "T\u00fdnec nad S\u00e1zavou \u00e8 una citt\u00e0 della Repubblica Ceca facente parte del distretto di Bene\u0161ov, in Boemia Centrale."}
{"id": "3052722", "revid": "1442080", "url": "https://it.wikipedia.org/wiki?curid=3052722", "title": "Vital Borkelmans", "text": ""}
{"id": "3052723", "revid": "33771186", "url": "https://it.wikipedia.org/wiki?curid=3052723", "title": "Epistolae decretales", "text": ""}
{"id": "3052725", "revid": "287204", "url": "https://it.wikipedia.org/wiki?curid=3052725", "title": "Gordan Vidovic", "text": ""}
{"id": "3052727", "revid": "287204", "url": "https://it.wikipedia.org/wiki?curid=3052727", "title": "Votice", "text": "Votice \u00e8 una citt\u00e0 della Repubblica Ceca facente parte del distretto di Bene\u0161ov, in Boemia Centrale.\nDurante la mobilitazione nel 1938, la Votizia fu comandata dalla 1\u00aa Aerea. Il Corpo d'Armata Cecoslovacco sotto il comando dei Legionari russi e del corrispondente di Masaryk durante la prima guerra mondiale, Jan \u0160\u00edpek (nel 1918 dell'esercito dei legionari maggiori sulla Russia)."}
{"id": "3052728", "revid": "913245", "url": "https://it.wikipedia.org/wiki?curid=3052728", "title": "\u00c9lodie Ou\u00e9draogo", "text": ""}
{"id": "3052731", "revid": "110157", "url": "https://it.wikipedia.org/wiki?curid=3052731", "title": "Vla\u0161im", "text": "Vla\u0161im \u00e8 una citt\u00e0 della Repubblica Ceca facente parte del distretto di Bene\u0161ov, in Boemia Centrale.\nIl calciatore Lubo\u0161 Kozel e l'hockeista su ghiaccio Libor Proch\u00e1zka sono nati qua."}
{"id": "3052733", "revid": "322321", "url": "https://it.wikipedia.org/wiki?curid=3052733", "title": "Giovanni Andrea Bertanza", "text": "Biografia.\nGiovanni Andrea Bertanza compare, per la prima volta, nei documenti contenuti nell'estimo di fine Cinquecento del comune di Padenghe quando, infatti, il padre Zeno \u00e8 allibrato come proprietario di alcuni appezzamenti di terreno, di una casa e di una \u201c\"appotheca\"\u201d sita nella piazza principale del centro gardesano, mentre Giovanni Andrea \u00e8 indicato, accanto al padre, come \u201c\"garzone a imparare pittoria\"\u201d. Si pu\u00f2 verosimilmente ipotizzare dato che molti giovani di Padenghe sono registrati nello stesso documento come garzoni ed abitanti a Venezia che anche Giovanni Andrea fosse stato inviato nel centro lagunare ad apprendere l'attivit\u00e0 quasi certamente presso la bottega di Jacopo Palma il Giovane.\nTrasferitosi a Sal\u00f2, ove si un\u00ec in matrimonio con Ottavia figlia di Dioneo Socio, uno dei personaggi pi\u00f9 in vista della classe politica salodiana dell'epoca, dalla quale ebbe numerosi figli: Claudia Santa nata il 6 agosto del 1604; Virginio Daniel il 27 gennaio 1606; Modesta Anna il 10 luglio 1611; Gregorio Palma il 10 maggio 1613; Francesco Bernardino il 20 luglio 1614; Carlo Bernardino il 12 marzo 1616; e infine Francesco Joseffo il 30 novembre 1620.\nFu allievo del citato Giacomo Negretti detto \u201cJacopo Palma il Giovane\u201d, del cremonese Giovan Battista Trotti detto \u201cMalosso\u201d e di Paolo Veronese. Giovanni Andrea Bertanza oper\u00f2 attivamente in Valtenesi, Valsabbia e nella riviera bresciana del lago di Garda.\nNel 1616 fu enumerato nei ruoli militari della comunit\u00e0 di Sal\u00f2 in quanto abitante nella \"contr\u00e0 Chiodera\" fino al 28 luglio 1618, quando il provveditore veneto della Riviera di Sal\u00f2, Giustiniano Badoer, decret\u00f2 infatti che egli fosse depennato dalla lista dei soldati salodiani per un grave problema fisico al braccio sinistro. Da alcuni ricercatori \u00e8 ipotizzata la sua presenza a Tignale il 17 agosto 1617, come soldato della cernide unitosi ai gargnanesi, all'uccisione del bandito Giovanni Beatrice, evento che poi ricord\u00f2 su commissione del comune di Tignale nel celebre dipinto ex voto conservato presso il santuario di Montecastello.\nNumerose sono le sue opere conservate presso le parrocchiali di Soiano del Lago, Padenghe sul Garda, Gargnano, Valvestino, il santuario di Montecastello di Tignale, il Duomo di Sal\u00f2 e di Desenzano.\nIl dipinto di Montecastello.\nPoco tempo dopo l'uccisione del bandito Giovanni Beatrice, il comune di Tignale gli fece dipingere a proprie spese un ex voto per la morte del bandito che don\u00f2 riconoscente al santuario di Montecastello. Giovanni Andrea Bertanza rese comunque efficacemente le diverse fasi della battaglia; ed anche se la narrazione degli eventi \u00e8 svolta rispettando le istanze agiografiche dei notabili della comunit\u00e0, egli seppe pure rendere magnificamente la tragedia del fuorilegge che corre inesorabilmente verso la morte.\nMolto probabilmente egli partecip\u00f2 pure alle ultime fasi dei combattimenti e si raffigur\u00f2 in quel gruppo di soldati di Gargnano che, sopraggiunto verso sera, costrinse i tre banditi ad arretrare nella valletta delle Monible. Ancora oggi il suo sguardo attonito e quasi incredulo \u00e8 rivolto direttamente a coloro che osservano ammirati il dipinto, quasi a voler loro rammentare la tragedia che si svolse in quei monti il 17 agosto 1617.\nDopo il restauro il dipinto presenta un mistero, l'immagine del volto di chi uccise materialmente il bandito \u00e8 stata abrasa, difatti si intravedeno soltanto gli stivali e l'archibugio dello sparatore come a non voler farsi riconoscere."}
{"id": "3052735", "revid": "1442080", "url": "https://it.wikipedia.org/wiki?curid=3052735", "title": "Philippe Vande Walle", "text": ""}
{"id": "3052738", "revid": "110157", "url": "https://it.wikipedia.org/wiki?curid=3052738", "title": "Ho\u0159ovice", "text": "Ho\u0159ovice \u00e8 una citt\u00e0 della Repubblica Ceca facente parte del distretto di Beroun, in Boemia Centrale.\nGeografia.\nLa citt\u00e0 si trova a circa 50 chilometri a sud-est di Praga, alle pendici dalla piccola catena montuosa denominata Brdy. Ho\u0159ovice \u00e8 attraversata dal fiume Litavka, che nasce proprio in questi monti. La Litavka \u00e8 un affluente della Berounka.\nLa citt\u00e0 \u00e8 un importante snodo ferroviario a livello locale e si trova a pochi chilometri dall'autostrada che collega Praga alla Germania. Per questo motivo \u00e8 stata scelta come sede operativa da diverse imprese logistiche e dall'azienda Saint-Gobain Sekurit.\nMonumenti della citt\u00e0.\nIl \"Castello Nuovo\" di Ho\u0159ovice.\nIl principale monumento della citt\u00e0 \u00e8 il castello \"Nov\u00fd z\u00e1mek\", in stile barocco, risalente al XVII secolo e ampliato nel 1737. Il castello, con i suoi giardini, \u00e8 tutelato in quanto considerato patrimonio architettonico nazionale della Repubblica Ceca.\nNegli interni del primo piano \u00e8 stata allestita un'esposizione permanente di giocattoli antichi, con una collezione di carillon antichi provenienti dal Museo Nazionale di Praga.\nNegli interni di rappresentanza si segnala la \"Sala Slav\u00edk\"."}
{"id": "3052742", "revid": "118204960", "url": "https://it.wikipedia.org/wiki?curid=3052742", "title": "Durazzo (Molinella)", "text": "Durazzo \u00e8 stata una frazione di Molinella fino ai primi dell'Ottocento. Attualmente \u00e8 un toponimo che identifica la zona in cui sorgeva il nucleo abitato, oggi parte della frazione di San Martino in Argine. \nStoria.\nDurazzo sorse in un'epoca antecedente alla stessa Molinella e nel medioevo godette di una discreta floridezza economica e importanza commerciale.\nNel 1296 fu assalita e depredata da un gruppo di argentani che agivano per conto degli Estensi. \nDurazzo era una comunit\u00e0 posta sulla strada che collegava Argenta, Cavalli, Mezzolara e San Martino in Argine. La prima chiesa di cui si hanno notizie risale alla met\u00e0 del Cinquecento ed era dedicata ai Santi Filippo e Giacomo ma, per le continue alluvioni, verso il 1600 cadde in rovina. \nNel 1620 i fratelli Rizzardo e Ugo Pepoli fecero costruire una nuova chiesa con campanile, lunga 5,5 metri, larga 4 metri e alta 7 metri, sempre dedicata ai Santi Filippo e Giacomo, a nord-est del vecchio tempio.\nBench\u00e9 fosse stata costruita in posizione pi\u00f9 elevata rispetto alla precedente, anche questa chiesa fu danneggiata dalle frequenti alluvioni tanto che a partire dal 1823 al parroco Francesco Way fu impossibile celebrare la messa. Il 19 agosto 1828 il tempio venne ufficialmente ritenuto inadatto ai riti e fu quindi abbandonato. Durazzo stessa venne assorbita dalla parrocchia di San Martino in Argine. Qualche tempo dopo l'edificio croll\u00f2. Rimase in piedi soltanto il campanile, interrato di circa tre metri per i detriti alluvionali. Nel 1992 \u00e8 stato restaurato per opera del \"Circolo amici dei monumenti di Molinella\".\nIntorno a Durazzo, in una zona chiamata \"La chiavica\", sorgeva anche un \"Oratorio della Beata Vergine del Rosario\" che fu usato come luogo di culto da quando la chiesa era crollata. La costruzione and\u00f2 distrutta durante gli avvenimenti della Seconda guerra mondiale. \nAttualmente le case rurali che fanno parte di Durazzo sono ancora per lo pi\u00f9 abitate. Il campanile rimane il simbolo e il fulcro del piccolo complesso contadino."}
{"id": "3052743", "revid": "599013", "url": "https://it.wikipedia.org/wiki?curid=3052743", "title": "Mike Verstraeten", "text": ""}
{"id": "3052745", "revid": "1544245", "url": "https://it.wikipedia.org/wiki?curid=3052745", "title": "TeleRadio Moldova", "text": "IPNA Compania TeleRadio-Moldova, meglio nota attraverso l'acronimo TRM, \u00e8 un'azienda pubblica che gestisce la teleradiodiffusione di Stato in Moldavia. Il suo funzionamento \u00e8 regolato dal Codice dei servizi di media audiovisivi, adottato l'8 novembre 2018.\nGestisce due emittenti televisive, Moldova 1 e Moldova 2, e quattro emittenti radiofoniche, Radio Moldova, Radio Moldova Tineret, Radio Moldova Muzical e Radio Moldova Interna\u021bional. Attraverso il dipartimento TeleFilm-Chi\u015fin\u0103u cura anche la produzione di documentari e reportage prevalentemente a carattere storico, culturale ed etnografico, mentre attraverso il Centro di formazione continua gestisce la formazione e la qualificazione dei propri dipendenti.\nDal 1993 \u00e8 membro dell'Unione europea di radiodiffusione (UER).\nStoria.\nLa prima trasmissione radiofonica in Moldavia part\u00ec da Bucarest, ad opera di Radio Rom\u00e2nia, il 1\u00ba novembre 1928, tuttavia il 30 ottobre 1930 fu installato un trasmettitore a Tiraspol dall'Unione Sovietica per diffondere radiofonicamente propaganda anti-romena. Nel 1936 la propaganda era diffusa in buona parte della Bessarabia, perci\u00f2 la citt\u00e0 di Chi\u0219in\u0103u offr\u00ec a Radio Rom\u00e2nia un edificio per contrastarla, che poi divenne la prima stazione radiofonica moldava.\nLe trasmissioni sperimentali iniziarono nel giugno 1939 e il trasmettitore, installato dalla Marconi, superava di gran lunga quello di Tiraspol, come riportato da \"Gazeta Basarabiei\". La societ\u00e0 fu fondata l'8 ottobre 1939 come Radio Basarabia, parte del gruppo Radio Rom\u00e2nia, e la prima trasmissione fu di una funzione religiosa dalla Cattedrale della Nativit\u00e0 di Chi\u0219in\u0103u. La societ\u00e0 disponeva di tre studi: il pi\u00f9 grande, dedicato a orchestre e cori, il secondo, di medie dimensioni, dedicato ai cantanti e musicisti solisti, e l'ultimo dedicato agli annunciatori e ai lettori.\nDurante l'occupazione sovietica della Bessarabia le attrezzature, gli archivi e parte del personale furono portati a Hu\u0219i, nella Moldavia romena, mentre gli uffici di Chi\u0219in\u0103u, compreso il trasmettitore, furono distrutti dai sovietici e i dipendenti rimasti l\u00ec furono trucidati e gettati in un pozzo."}
{"id": "3052747", "revid": "1305772", "url": "https://it.wikipedia.org/wiki?curid=3052747", "title": "Hostomice (Boemia centrale)", "text": "Hostomice \u00e8 una citt\u00e0 della Repubblica Ceca facente parte del distretto di Beroun, in Boemia Centrale.\nQua nacque il patologo V\u00e1clav Treitz. "}
{"id": "3052748", "revid": "33771481", "url": "https://it.wikipedia.org/wiki?curid=3052748", "title": "Violante Lanza di Svevia", "text": ""}
{"id": "3052749", "revid": "33771493", "url": "https://it.wikipedia.org/wiki?curid=3052749", "title": "Costanza Lanza di Staufen", "text": ""}
{"id": "3052753", "revid": "1442080", "url": "https://it.wikipedia.org/wiki?curid=3052753", "title": "Georges Leekens", "text": "Carriera.\nAllenatore.\nDopo il ritiro, nel 1984, diviene tecnico del , che guida per tre stagioni vincendo la Coppa del Belgio nel 1984-1985. Nel 1987-1988 \u00e8 alla guida dell'. Dopo aver allenato il per una stagione, passa sulla panchina del , con cui vinse campionato e Supercoppa del Belgio nel 1990 e Coppa del Belgio e Supercoppa del Belgio nel 1991. In seguito allena , , di nuovo Cercle Bruges e , prima di firmare per il , con cui ottiene la promozione nella massima divisione belga nel 1996-1997.\nNominato commissario tecnico della nazionale belga nel 1997, ottiene la qualificazione al grazie al successo nei play-off contro l'. \u00c8 esonerato dopo il terzo posto nel girone di , dopo tre pareggi.\nDopo un breve passaggio al e al , alla fine del 2002 diviene CT dell', che qualifica alla Coppa d'Africa 2004 in Tunisia, ma rescinde il contratto per motivi familiari e gi\u00e0 nel 2003 torna in Belgio.\nGuida nuovamente il Mouscron, nel 2003-2004. In seguito allena per tre anni il . Dal 2007 al 2009 \u00e8 nuovamente al Lokeren, poi tenta l'esperienza in Arabia Saudita, divenendo tecnico dell'Al-Hilal. Dopo tre mesi, il 4 maggio 2009, \u00e8 esonerato dalla dirigenza a seguito della sconfitta per 3-0 contro l'. Nel 2009-2010 \u00e8 di nuovo alla guida del Kortrijk.\nL'11 maggio 2010 \u00e8 nominato nuovamente CT del Belgio, con contratto sino al 2012. Il 12 aprile 2011 estende il proprio contratto fino al 2014 sulla scorta dei buoni risultati nelle qualificazioni al . Il 13 maggio 2012 \u00e8 preannunciato il suo ritorno sulla panchina del Club Bruges, anticipato dall'esonero da CT del Belgio a seguito di alcune sconfitte.\nIl 27 marzo 2014 firma un biennale come commissario tecnico della Tunisia, per un salario mensile di 25 000 euro. Esordisce nella vittoria per 1-0 contro la Corea del Sud. Partecipa alla Coppa d'Africa 2015 dove arriva primo al proprio girone, ma viene eliminato ai quarti di finale per 2-1 dal Guinea Equatoriale, squadra del paese ospitante. Il 28 giugno 2015 a pochi giorni dall\u2019apertura delle qualificazioni per la Coppa d\u2019Africa 2017 rescinde il proprio contratto, nonostante la vittoria per 8-1 contro il Gibuti alla prima giornata della competizione.\nIl 25 ottobre ritorna per la terza volta alla guida del Lokeren in sostituzione dell\u2019esonerato Bob Peeters, prende la squadra al quattordicesimo posto in classifica con 11 punti. Esordisce nella sconfitta casalinga per 1-2 contro il KAA Gent. Viene eliminato ai ottavi di finale della Coppa del Belgio per 1-0 dal Club Brugge. Chiude il campionato all\u2019undicesimo posto. Il 27 ottobre 2017 dopo aver superato il sesto turno della Coppa del Belgio battendo per 3-2 il Cercle Brugge e con la squadra al tredicesimo posto in campionato, rassegna le dimissioni.\nIl giorno seguente viene nominato commissario tecnico dell'Algeria.. Esordisce nella partita persa per 3-1 contro la Nigeria, valevole per la qualificazione al . Il 24 gennaio 2017, dopo la clamorosa eliminazione al primo turno nella fase finale della Coppa d'Africa 2017 in Gabon, rassegna le dimissioni.\nIl 1 novembre la federcalcio ungherese lo nomina commissario tecnico della nazionale magiara. Esordisce nella partita persa per 3-2 contro il Kazakistan. Il 19 giugno 2018, dopo aver ottenuto un pareggio e subito 3 sconfitte, viene sollevato dall'incarico con sole quattro panchine all'attivo.\nIn seguito allena per qualche settimana, dal 10 ottobre al 26 novembre 2018, i tunisini dell'. Il 13 gennaio 2019 assume la guida degli iraniani del ."}
{"id": "3052763", "revid": "114022340", "url": "https://it.wikipedia.org/wiki?curid=3052763", "title": "Moldova 1", "text": "Moldova 1 \u00e8 uno dei due canali televisivi pubblici della Moldavia, di propriet\u00e0 della compagnia TeleRadio Moldova. Ha iniziato le trasmissioni il 30 aprile 1958, alle ore 19:00.\nNel 1974 ha iniziato le trasmissioni a colori, con il sistema S\u00c9CAM."}
{"id": "3052766", "revid": "110157", "url": "https://it.wikipedia.org/wiki?curid=3052766", "title": "Vicano di Sant'Ellero", "text": "Il Vicano di Sant'Ellero \u00e8 un fiume della Toscana.\nL'altitudine media del bacino \u00e8 310\u00a0m s.l.m. Il fiume ha regime torrentizio con acqua pulita, a parte qualche alga in superficie nei mesi pi\u00f9 caldi.\nIl percorso e opere idrauliche.\nIl bacino del Vicano.\nIl suo bacino ricade nei comuni di: "}
{"id": "3052767", "revid": "478814", "url": "https://it.wikipedia.org/wiki?curid=3052767", "title": "Province della Thailandia", "text": "Le province della Thailandia costituiscono il livello amministrativo pi\u00f9 alto tra gli enti locali in cui \u00e8 suddiviso il territorio nazionale. Le province (in lingua thai: \u0e08\u0e31\u0e07\u0e2b\u0e27\u0e31\u0e14, traslitterazione RTGS: changwat) sono 76, a cui va aggiunta quella dell'area metropolitana della capitale Bangkok, che \u00e8 una zona a statuto speciale e viene considerata come una provincia poich\u00e9 \u00e8 amministrata allo stesso livello delle altre. Il sistema di suddivisione amministrativa in 77 province \u00e8 quello ufficiale adottato dal dipartimento governativo dell'\"Istituto Reale di Thailandia\".\nIl nome delle provincia \u00e8 lo stesso di quello del rispettivo distretto capoluogo \"(amphoe mueang)\", che di solito comprende e prende il nome dalla citt\u00e0 pi\u00f9 popolosa della provincia. Le province i cui distretti capoluogo non comprendono le citt\u00e0 pi\u00f9 popolose sono quelle di Tak (Mae Sot \u00e8 la citt\u00e0 pi\u00f9 popolosa della provincia), Phetchaburi (Cha-am \u00e8 la citt\u00e0 pi\u00f9 popolosa), di Pathum Thani (Rangsit \u00e8 la citt\u00e0 pi\u00f9 popolosa), di Songkhla (Hat Yai \u00e8 la citt\u00e0 pi\u00f9 popolosa), di Chonburi (Pattaya \u00e8 la citt\u00e0 pi\u00f9 popolosa), di Narathiwat (Su-Ngai Kolok \u00e8 la citt\u00e0 pi\u00f9 popolosa) e di Prachuap Khiri Khan (Hua Hin \u00e8 la citt\u00e0 pi\u00f9 popolosa).\nUn'altra eccezione \u00e8 quella realativa alla Provincia di Ayutthaya, la cui denominazione ufficiale \u00e8 \"Provincia di Phra Nakhon Si Ayutthaya\" (letteralmente: provincia della capitale del Regno di Ayutthaya).\nBangkok \u00e8 sia la citt\u00e0 pi\u00f9 popolosa del paese che quella pi\u00f9 densamente popolata. La provincia pi\u00f9 estesa \u00e8 quella di Nakhon Ratchasima, mentre la meno estesa \u00e8 quella di Samut Songkhram. La provincia di Ranong \u00e8 la pi\u00f9 popolata, mentre quella di Mae Hong Son ha la minore densit\u00e0 di popolazione (dati secondo il censimento del 2000).\nOgni provincia \u00e8 amministrata da un governatore, che \u00e8 nominato dal Ministero degli Affari Interni. L'unica eccezione \u00e8 Bangkok, il cui governatore \u00e8 eletto dagli abitanti. Nella capitale, il potere esecutivo \u00e8 nelle mani del governo provinciale, mentre quello legislativo \u00e8 affidato al Consiglio metropolitano.\nElenco delle province.\nLe province thailandesi vengono di seguito riportate secondo l'appartenenza geografica alle macroregioni del paese. I due sistemi di suddivisione in macroregioni si basano su criteri esclusivamente geografici e non hanno alcuna influenza sulla suddivisione amministrativa del paese. Il sistema a 6 macro-regioni fu istituito dal \"Consiglio Nazionale di Ricerca\" thailandese nel 1978, mentre quello a 4 macroregioni, tuttora usato occasionalmente, \u00e8 quello storicamente legato alla vecchia suddivisione del territorio in \"monthon\", operata dal Ministero dell'Interno nel 1897.\nSuddivisione in 6 macroregioni.\nLa suddivisione del paese in quattro macro-regioni esclude la Thailandia dell'Est e la Thailandia dell'Ovest, e le province vengono distribuite nel seguente modo:\nStoria.\nPrima del 1892.\nMolte province risalgono a quelle che costituivano i regni tributari del Siam, il nome della Thailandia prima del 1932. Anche allora le province erano create intorno al capoluogo di provincia \"(mueang)\", e includevano i villaggi circostanti e le citt\u00e0 satelliti. Le province erano amministrate o da un governatore, nominato dal re, o da una potente famiglia discendente da antichi re e principi locali, cui era stato accordato questo privilegio dal sovrano del Siam. Il governatore era un esponente dell'aristocrazia o della ricca borghesia locale, senza il cui appoggio l'amministrazione sarebbe stata problematica. Il governatore e la sua amministrazione non erano pagati dal re, ma prelevavano i propri emolumenti dalle tasse locali che imponevano. Ogni provincia era tenuta ad inviare un tributo annuale a Bangkok.\nLe province erano suddivise in quattro classi differenti. La prima classe era composta dalle province di confine. La seconda da quelle che avevano avuto in precedenza un sovrano locale. La terza classe era composta da nuove province create con lo smembramento di altre province. La quarta classe era composta dalle province vicine alla capitale. Gli Stati tributari come il Regno di Lanna, quelli laotiani di Vientiane e Luang Prabang, la Cambogia, ed il sultanato malese di Kedah erano vassalli del regno ma godevano di una propria autonomia, anche superiore a quella delle province. Secondo quello che viene definito il \"sistema Mandala\", gli stati semi-indipendenti a volte erano tributari di pi\u00f9 di un regno.\nQuando la popolazione diventava troppo numerosa, una parte del territorio della provincia veniva assegnato ad una nuova provincia. Altre venivano create per motivi politici: quando un governatore diventava troppo potente, i territori delle citt\u00e0 satelliti a quella dove era insediato, facenti parte della sua giurisdizione, venivano assegnati ad una nuova provincia, come accadde per la nascita della provincia di Maha Sarakham.\nLa riforma dell'amministrazione provinciale inizi\u00f2 nel 1870 ed ebbe lo scopo di arginare la crescente pressione dei britannici e dei francesi, che in quegli anni colonizzarono tutti gli altri Stati del sudest asiatico. In particolare, nelle aree vicine ai confini furono inviati dei commissari che esercitassero un maggior controllo sulle province e sugli stati tributari.\nLa riforma amministrativa del 1892.\nAlla fine del XIX secolo, Re Chulalongkorn riform\u00f2 il governo centrale drasticamente. Nel 1892 il governo, che in precedenza aveva molte competenze sovrapposte, fu riformato secondo il modello delle amministrazioni occidentali. Il principe Damrong Rajanubhab fu posto a capo del Ministero del Nord \"(Mahatthai)\", competente per l'amministrazione del nord del paese. Quando il Ministero del Sud \"(Kalahom)\" fu sciolto nel 1894, il Principe Damrong divenne Ministro degli Interni, responsabile per l'amministrazione provinciale di tutto il paese.\nA partire dal 1893, i commissari amministrativi che gi\u00e0 operavano in alcune parti del paese furono rinominati commissari sovrintendenti (\"thesaphiban khaluang\"), e l'area di cui erano responsabili fu chiamata \"monthon\". I \"monthon\" furono dapprima creati in aree di importanza strategica, mentre in altre zone le province mantennero la loro autonomia un po' pi\u00f9 a lungo. Diverse tra le province pi\u00f9 piccole furono ridimensionate a distretto \"(amphoe)\" o a sotto-distretto \"(tambon)\" ed inserite in una provincia vicina, a volte per ragioni amministrative, altre volte per rimuovere un governatore non gradito.\nIn alcune regioni esplosero ribellioni contro il nuovo sistema amministrativo, di solito guidate dalla nobilt\u00e0 locale che si vedeva esautorata del potere. La pi\u00f9 rilevante fu la ribellione dell'Uomo Santo nel 1902 nella Thailandia del Nordest, che nacque come la rivolta di una setta messianica, e vide i ribelli attaccare i locali uffici governativi. La citt\u00e0 di Khemarat fu bruciata dai ribelli, ma dopo pochi mesi la ribellione fu sedata.\nQuando il principe Damrong si dimise nel 1915, l'intero paese era stato suddiviso in 19 \"monthon\" (inclusa l'area intorno a Bangkok, che rimase sotto la responsabilit\u00e0 di un altro ministero fino al 1922), che comprendevano un totale di 72 province.\nNel dicembre 1915, il re Vajiravudh annunci\u00f2 la creazione di regioni (\"phak\"), ognuna amministrata da un vicer\u00e9 (\"upparat\"), per assorbire diversi \"monthon\" . Fino al 1922 furono create quattro regioni, che per\u00f2 furono sciolte nel 1925. Allo stesso tempo alcuni \"monthon\" furono unificati, nel tentativo di semplificare l'amministrazione e ridurre i costi.\nDopo il 1916, la parola \"changwat\" fu utilizzata per indicare le province, sia per distinguerle dai capoluoghi di provincia (\"mueang\" o \"amphoe mueang\"), che per sottolineare la nuova struttura amministrativa.\nDal 1932.\nI \"monthon\" furono definitivamente sciolti quando la monarchia assoluta del paese fu trasformata in monarchia costituzionale, nel 1932. Venne dato nuovo impulso al decentramento amministrativo e le province diventarono il nuovo livello superiore della suddivisione territoriale. A partire dalla seconda met\u00e0 del XX secolo, furono create nuove province dallo smembramento di province pi\u00f9 grandi. Tra le ultime ad ottenere lo \"status\" di provincia sono state quelle di Sa Kaeo, Nongbua Lamphu e Amnat Charoen, create nel 1993.\nNel 1972 le due province di Phra Nakhon, come veniva chiamata la provincia di Bangkok, e Thonburi sono state inglobate nella nuova area a statuto speciale di Bangkok, che combina la funzione di provincia, retta dal governatore comunale, con quella di metropoli, guidata dal neo-formato consiglio metropolitano.\nUn progetto di legge del 2005 proponeva di promuovere l'area intorno all'Aeroporto Internazionale di Bangkok-Suvarnabhumi a zona ad amministrazione speciale, il che l'avrebbe resa la 76\u00aa provincia thailandese. I distretti di Bangkok Lat Krabang e Prawet, e quelli della provincia di Samut Prakan Bang Phli e Bang Sao Thong avrebbero dovuto formare la nuova provincia di Maha Nakhon Suvarnabhumi. Una risoluzione governativa del 2007 ha bocciato tale disegno di legge.\nNel 2007 \u00e8 stato proposto di creare una nuova provincia nel sud del paese per l'80\u00ba compleanno del re. Avrebbe dovuto interessare il distretto di Cha-Am di Petchaburi e quelli di Hua Hin, Pranburi e Sam Roi Yot di Prachuap Khiri Khan.\nIl 23 marzo del 2011 \u00e8 stata creata nel nord-est la provincia di Bueng Kan, a cui \u00e8 stato assegnata una parte del territorio della provincia di Nong Khai.\nSuddivisione territoriale delle province.\nDistretti.\nOgni provincia ha un numero variabile di distretti, detti \"amphoe\" (\u0e2d\u0e33\u0e40\u0e20\u0e2d) che in totale sono 878, a cui vanno aggiunti i 50 distretti di Bangkok, che sono chiamati \"khet\" (\u0e40\u0e02\u0e15), anche se nei documenti ufficiali a volte sono erroneamente identificati come \"amphoe\". Il numero di distretti in ogni provincia varia, dai tre delle province pi\u00f9 piccole ai cinquanta di Bangkok.\nOgni distretto ha un proprio ufficio, chiamato \"Thi wa kan amphoe\" (\u0e17\u0e35\u0e48\u0e27\u0e48\u0e32\u0e01\u0e32\u0e23\u0e2d\u0e33\u0e40\u0e20\u0e2d), che svolge principalmente la funzione di registro dello stato civile. Al vertice di questo Ente Locale vi \u00e8 il capo-distretto, (\"Nai amphoe\", \u0e19\u0e32\u0e22\u0e2d\u0e33\u0e40\u0e20\u0e2d), che viene nominato dal Ministero degli Interni ed \u00e8 subordinato al governatore provinciale.\nDistretti capoluogo di provincia.\nL\"'amphoe mueang\" (in thai: \u0e2d\u0e33\u0e40\u0e20\u0e2d\u0e40\u0e21\u0e37\u0e2d\u0e07) \u00e8 il distretto della \"municipalit\u00e0 capoluogo\" (in thai: \u0e40\u0e21\u0e37\u0e2d\u0e07, trasl. \"mueang\") di provincia, che ospita gli uffici dell'amministrazione provinciale. Ospita generalmente le citt\u00e0 pi\u00f9 grandi della provincia, che ricadono per\u00f2 sotto la classificazione delle municipalit\u00e0 \"(thesaban)\". Il territorio comunale occupa solo una parte di quello occupato dal distretto capoluogo.\nVi sono alcune eccezioni in cui le citt\u00e0 pi\u00f9 grandi della provincia non fanno parte dell'amphoe mueang, come nel caso di Hat Yai, la citt\u00e0 pi\u00f9 grande della provincia di Songkhla, dove il distretto capoluogo \u00e8 quello della stessa Songkhla. L'unico distretto capoluogo di provincia che non prende il nome di \"amphoe mueang\" \u00e8 quello di Ayutthaya, che viene chiamato \"Amphoe Phra Nakhon Si Ayutthaya\" (in thai: \u0e2d\u0e33\u0e40\u0e20\u0e2d\u0e1e\u0e23\u0e30\u0e19\u0e04\u0e23\u0e28\u0e23\u0e35\u0e2d\u0e22\u0e38\u0e18\u0e22\u0e32, lett. distretto della citt\u00e0 reale di Ayutthaya)\nSottodistretti.\nI distretti sono composti da un numero variabile di sotto-distretti, chiamati \"tambon\" (\u0e15\u0e33\u0e1a\u0e25) che, a tutto il 2009, erano 7.255. A questi vanno aggiunti i 169 sotto-distretti di Bangkok, che sono chiamati \"khwaeng\" (\u0e41\u0e02\u0e27\u0e07).\nNell 2001 sono state istituite le \"Organizzazione Amministrative dei \"Tambon\"\", al cui vertice sono stati posti i \"Consigli di \"Tambon\"\". Ognuno di tali organismi \u00e8 composto da un'assemblea a cui partecipano due rappresentanti di ogni villaggio \"(muban)\" in cui \u00e8 suddiviso il sotto-distretto. L'assemblea elegge il \"Presidente di \"Tambon\"\". I territori dei sotto-distretti che fanno parte delle municipalit\u00e0 , dette \"(thesaban)\", sono amministrati direttamente dal Consiglio Municipale.\nVillaggi.\nGli Enti Locali thailandesi di minore importanza sono i villaggi, chiamati \"muban\" (\u0e2b\u0e21\u0e39\u0e48\u0e1a\u0e49\u0e32\u0e19). Ogni sotto-distretto ha un numero variabile di \"muban\", che su scala nazionale erano 74.944 nel 2008.\nVengono chiamati villaggi anche le suddivisioni territoriali comunali pi\u00f9 piccole, che non hanno un capovillaggio, ma hanno due rappresentanti nel \"Consiglio di Tambon\". Nelle aree pi\u00f9 remote, la popolazione elegge un capovillaggio (thai: \"Phu Yai Ban\", \u0e1c\u0e39\u0e49\u0e43\u0e2b\u0e0d\u0e48\u0e1a\u0e49\u0e32\u0e19), la cui nomina viene ufficializzata dal Ministero degli Interni. La funzione del capovillaggio \u00e8 prevalentemente quella consultiva.\nClassificazione delle citt\u00e0.\nLe citt\u00e0 thailandesi sono denominate \"thesaban\", hanno un proprio municipio ed una propria organizzazione e vengono suddivise a seconda del numero di abitanti:\nSia Bangkok che Pattaya sono municipalit\u00e0 ad amministrazione speciale al di fuori del sistema dei \"thesaban\".\nI \"thesaban\" svolgono nell'amministrazione cittadina alcune delle funzioni amministrative riservate ai distretti \"(amphoe)\", ai sotto-distretti \"(tambon)\" ed ai villaggi \"(muban)\" nelle aree rurali."}
{"id": "3052772", "revid": "110157", "url": "https://it.wikipedia.org/wiki?curid=3052772", "title": "RTR", "text": "La RTR (sigla di Radiotelevisiun Svizra Rumantscha) \u00e8 la struttura interna della SRG SSR, l'azienda radiotelevisiva pubblica svizzera, che offre una programmazione per gli spettatori svizzeri di lingua romancia.\nA differenza delle altre strutture interne della SRG SSR, possiede solo il canale radiofonico Radio RTR (gi\u00e0 Radio Rumantsch) mentre i programmi televisivi da essa prodotti sono trasmessi su RSI LA2, SRF 1 e SRF info."}
{"id": "3052777", "revid": "599013", "url": "https://it.wikipedia.org/wiki?curid=3052777", "title": "Carlos Heidel Feresin", "text": "\u00c8 scomparso nel 2010 all'et\u00e0 di 82 anni\nCarriera.\nDebutta nel 1944 nell'Atl\u00e9tico Goianiense, squadra guidata dal padre Orlando, che lo fa esordire ancora minorenne; Dido segna due reti nella partita decisiva per il titolo statale.\nNel 1955 l'allenatore della SPAL, Fioravante Baldi viene inviato in Brasile da Paolo Mazza, presidente del sodalizio estense, per cercare un elemento che potesse rafforzare l'attacco biancoazzurro. Baldi viene colpito da Dido e ne caldeggia l'acquisto. Il Brasiliano fa il suo esordio nella Serie A italiana, venendo schierato all'ala destra, il 4 dicembre 1955 in una gara interna vinta dalla SPAL per 1 a 0 sulla . Segna la sua prima rete nel campionato italiano il 15 gennaio 1956 nel confronto casalingo contro il vinto per 2 a 0 dai ferraresi. Confermato anche nel campionato successivo, gioca nella massima serie italiana sino al 1957, collezionando complessivamente 48 presenze e segnando 4 reti. A fine stagione torna al Guarani, dove aveva gi\u00e0 militato nel 1951."}
{"id": "3052781", "revid": "580197", "url": "https://it.wikipedia.org/wiki?curid=3052781", "title": "Kildare GAA", "text": "Il Kildare County Board, pi\u00f9 conosciuto come Kildare GAA \u00e8 uno dei 32 county boards irlandesi responsabile della promozione degli sport gaelici nella contea di Kildare e dell'organizzazione dei match della propria rappresentativa (Kildare GAA \u00e8 usato anche per indicare le franchige degli sport gaelici della contea) con altre contee.\nCalcio gaelico.\nNel 1988 Kildare entr\u00f2 per la prima volta nell'All-Ireland Senior Football Championship venendo sconfitta da Dublino. La squadra contribu\u00ec notevolmente all'evoluzione dello sport a livello tattico e ci\u00f2 diede i suoi frutti. Infatti la formazione conquist\u00f2 quattro titoli All-Ireland: nel 1905, 1927 e 1928 contro Kerry e nel 1919 contro Galway. Fu anche la prima squadra ad aggiudicarsi la Sam Maguire Cup nel 1928, impresa che non le \u00e8 pi\u00f9 riuscita. In seguito al periodo d'oro, nonostante alcuni buoni risultati la squadra \u00e8 ritornata a buoni livelli solo verso la fine del secondo millennio, raggiungendo la finale nazionale nel 1998, poi persa e vincendo due Leinster Senior Football Championship nel 1998 e nel 2000.\nHurling.\nL'hurling non ha mai riscosso grande successo a Kildare tantoch\u00e9 il massimo risultato di cui la squadra si pu\u00f2 vantare sono due semifinali provinciali raggiunte nel 1962 e 1966."}
{"id": "3052784", "revid": "6923", "url": "https://it.wikipedia.org/wiki?curid=3052784", "title": "ARMTV", "text": "La Hayastani hanrayin herrustaynkerut'yun (in armeno: \u0540\u0561\u0575\u0561\u057d\u057f\u0561\u0576\u056b \u0570\u0561\u0576\u0580\u0561\u0575\u056b\u0576 \u0570\u0565\u057c\u0578\u0582\u057d\u057f\u0561\u0568\u0576\u056f\u0565\u0580\u0578\u0582\u0569\u0575\u0578\u0582\u0576; sigla ARMTV o AMPTV), nota pi\u00f9 semplicemente come 1TV, \u00e8 l'emittente televisiva pubblica dell'Armenia, fondata nel 1955.\nDal 2005 \u00e8 membro dell'Unione europea di radiodiffusione.\nL'emittente gestisce due canali televisivi: Armenia 1 e Ararat.\nStoria.\nIl 5 settembre 1955 il consiglio dei commissari del popolo dell'URSS ordin\u00f2 la costruzione di 27 studi televisivi e 5 stazioni di trasmissione nelle repubbliche sovietiche e il 29 novembre 1956, con il completamento della sovietizzazione dell'Armenia, la neonata emittente inizi\u00f2 le trasmissioni, anche se la cerimonia ufficiale si tenne il 9 febbraio 1957.\nIl 6 agosto dello stesso anno fu trasmesso il primo telegiornale, che divenne periodico nel corso dell'anno successivo comportando la creazione della divisione editoriale.\nNel marzo 1973 l'emittente inizi\u00f2 i preparativi per iniziare a trasmettere a colori, assumendo ingegneri e acquisendo una stazione di trasmissione mobile. Il primo programma trasmesso a colori fu la parata per le calende del 1\u00ba maggio 1973 da piazza Lenin a Erevan (oggi piazza della Repubblica) e le trasmissioni a colori continuarono, per gli eventi pi\u00f9 importanti, ad essere trasmesse dalla stazione mobile."}
{"id": "3052788", "revid": "1869172", "url": "https://it.wikipedia.org/wiki?curid=3052788", "title": "Veronica D'Agostino", "text": "Carriera.\nNata nel 1985 a Lampedusa, nel 2002 interpreta la parte di Marinella in \"Respiro\" di Emanuele Crialese. Nel 2009 partecipa a \"La siciliana ribelle\" di Marco Amenta nel ruolo di Rita Mancuso, storia e personaggio liberamente ispirati alla vita di Rita Atria e al suo tentativo di collaborazione con il procuratore capo di Marsala Paolo Borsellino, bruscamente interrotto dall'uccisione di quest'ultimo e dal successivo suicidio della stessa Rita. Nel 2012 torna al cinema con il film a basso costo \"Vento di Sicilia\", dove interpreta la parte di Maria."}
{"id": "3052789", "revid": "38120", "url": "https://it.wikipedia.org/wiki?curid=3052789", "title": "Femforce", "text": "Femforce \u00e8 un fumetto pubblicato dalla casa editrice statunitense AC Comics che esord\u00ec nel 1985, descrivendo le avventure della \"Federal Emergency Mission Force\" o \"Femforce\", di cui alcuni personaggi erano creazioni originali della AC, mentre altri provenivano dalle creazioni degli anni quaranta e cinquanta, dopo essere divenuti di pubblico dominio. La squadra \u00e8, come ne suggerisce il nome, composta da membri solo femminili, e fu il primo e pi\u00f9 longevo gruppo di supereroi al femminile. Gli autori del fumetto inclusero Bill Black, Stephanie Sanderson, Mark Heike, Brad Gorby, Paul Monsky, Enrico Teodorani, Francesca Paolucci, Jeff Austin e Rik Levins.\nStoria.\nIl gruppo era composto da Miss Victory, She Cat, Blue Bulleteer e dall'originale Rio Rita negli anni quaranta durante la seconda guerra mondiale, in cui combatterono come aiuto per le forze alleate. Rio Rita si ritir\u00f2, poi nel 1960 Blue Bulleteer fu assalita da alcuni malviventi e quasi uccisa, prima di essere tratta in salvo da Azagoth, un essere proveniente da un'altra dimensione. Quando ritorn\u00f2 dalla dimensione di Azagoth, port\u00f2 con s\u00e9 una ragazza di nome Synn. Membri successivi dagli anni ottanta furono Tara e Colt. Il gruppo si incontr\u00f2 anche con la nipote di Rio Rita, che utilizzava lo stesso nome in codice di sua nonna, sebbene non fece mai ufficialmente parte del gruppo. Quando un criminale, Black Commando, costrinse Ms. Victory ad avere un'overdose di V-45, il siero da cui traeva i suoi poteri, ne alter\u00f2 la mente e la trasform\u00f2 in una rinnegata di nome \"Rad\". Da l\u00ec in poi, Miss Victory fu rimpiazzata da sua figlia Jennifer, ora adulta, che ne assunse il soprannome, diventando la nuova Miss Victory. Quando sua madre ritorn\u00f2 in s\u00e9 e riprese la leadership del gruppo, la vita di Jennifer divenne gradualmente peggiore prima che lei stessa divenisse la seconda Rad. Negli anni novanta, si unirono due nuovi membri, Stardust e il fantasma Firebeam."}
{"id": "3052792", "revid": "106779001", "url": "https://it.wikipedia.org/wiki?curid=3052792", "title": "Teen Mom", "text": "Teen Mom \u00e8 un programma televisivo statunitense, che ha debuttato l'8 dicembre 2009 nell'emittente MTV.\nSpin-off del programma \"16 anni e incinta\", racconta la maternit\u00e0 ed i primi anni da madre di quattro ragazze teenager: Maci Bookout, Farrah Abraham, Amber Portwood e Catelynn Lowell."}
{"id": "3052794", "revid": "6923", "url": "https://it.wikipedia.org/wiki?curid=3052794", "title": "Fantic Motor Strada", "text": "La Strada \u00e8 una motocicletta stradale costruita dalla Fantic Motor dal 1982 al 1985.\nPresentata al Salone di Milano 1981, la Strada segnava l'ingresso della Casa di Barzago nel settore delle ottavo di litro stradali (escludendo il \"Chopper\" degli anni settanta).\nEntrata in commercio nell'aprile 1982, la nuova Fantic 125 (sigla interna \"FM 400.03\") era equipaggiata da un motore a due tempi derivato da quello dei modelli da Trial della Casa lombarda, con raffreddamento ad aria e cambio a 6 marce.\nLa moto era caratterizzata da una linea snella e sportiveggiante, grazie al cupolino e al motore verniciato in nero. La snellezza delle linee si ripercuoteva sulla sella (stretta, rigida e scomoda) e sui comandi a pedale (di ispirazione fuoristradista e scomodi da utilizzare). In compenso la moto si dimostrava stabile, maneggevole, potente (18.6 CV a 7750 giri/min), ben frenata e con un buon prezzo (2.072.070 L. nel 1982). Tra i punti deboli della moto, oltre alla scomodit\u00e0, le finiture e la mancanza del miscelatore.\nA quest'ultima mancanza fu posto rimedio nel 1983, con l'entrata in commercio della \"Strada Sport\" (sigla interna \"FM 400\"), che presentava inoltre il motore dotato di raffreddamento ad acqua. In quello stesso anno venne introdotta anche una versione con motore di 50 cm\u00b3 (sigla interna \"FM 240.01\").\nIl 1984 vide l'arrivo della \"Strada Mk II\" (sigla interna \"FM 400.A\"), identico al modello precedente tranne che per il puntale paramotore, assente sino ad allora. La carriera dello Strada termin\u00f2 nel 1985, con l'entrata in commercio della nuova \"Motor Fantic 125 HP1\"."}
{"id": "3052795", "revid": "287204", "url": "https://it.wikipedia.org/wiki?curid=3052795", "title": "Kr\u00e1l\u016fv Dv\u016fr", "text": "Kr\u00e1l\u016fv Dv\u016fr \u00e8 una citt\u00e0 della Repubblica Ceca facente parte del distretto di Beroun, nella regione della Boemia Centrale sul fiume Litavka.\nPreistoria.\nKr\u00e1l\u016fv Dv\u016fr \u00e8 situata vicino a Beroun su un'antica rotta commerciale che collegava storicamente Praga con l'Europa occidentale. Le prime tracce scritte risalgono a pi\u00f9 di 700 anni fa, ma i primi insediamenti umani nella zona sono datati a molto prima, come indicano le scoperte archeologiche di ceramica del periodo neolitico, 5500 \u2013 4300 A.C. Il periodo seguente, quello del bronzo (2000 \u2013 750 A.C.), \u00e8 caratterizzato soprattutto dallo sviluppo della produzione artigianale e dalla lavorazione del ferro. Gi\u00e0 in quel periodo era attiva la via commerciale che collegava l'Europa occidentale con quella orientale, come indicano le scoperte della fine degli anni 30 del secolo scorso. Sulla base dei ritrovamenti archeologici si ipotizzano anche floridi contatti con l'Impero Romano. Durante la costruzione della locale ferriera sono stati trovati anche dei bellissimi esemplari di cinture avaro-slave del VII o VIII secolo che confermano la migrazione degli Slavi lungo il fiume Litavka.\nChiesa e cimitero.\nArrivando a Kr\u00e1l\u016fv Dv\u016fr il primo punto visibile \u00e8 la Chiesa di Santa Maria Assunta sulla collina nel quartiere di Po\u010daply. La chiesa cominci\u00f2 ad essere costruita nel 1730 al posto di una precedente in legno. \u00c8 realizzata in stile barocco, probabilmente secondo i progetti di Kilian Ignaz Dientzenhofer. I lavori sulla chiesa finirono nel 1733, quando fu consacrata. Sei anni dopo ricevette anche due campane dal maestro Dittrich di Praga.\nNelle immediate vicinanze della chiesa si trova il cimitero, nella sua parte pi\u00f9 vecchia sono visibili capolavori in ghisa che dimostrano l'abilit\u00e0 degli artigiani locali e la tradizione del ferro in questa regione.\nArchitettura industriale.\nNella seconda met\u00e0 del XIX secolo la locale industria siderurgica favor\u00ec il maggior sviluppo nella storia di Kr\u00e1l\u016fv Dv\u016fr, sia dal punto di vista edilizio che da quello demografico. Le costruzioni di quel periodo hanno lasciato in pi\u00f9 punti la tipica architettura industriale. Un esempio si pu\u00f2 vedere sulla strada principale Plze\u0148sk\u00e1, dove si trova un complesso di case per operai. \nIn questa zona spicca l'edificio dell'ex-albergo della ferriera. Il suo stato attuale \u00e8 solo un debole ricordo del suo vecchio splendore, perch\u00e9 nella prima met\u00e0 del XX secolo era il ritrovo mondano e il centro dell'alta societ\u00e0. Insieme all'albergo crebbe un'altra schiera di case per i lavoratori della fabbrica, ma anche le ville lussuose con i grandi giardini per i dirigenti e altri edifici di rappresentanza. Questa collezione di case \u00e8 rimasta fino ad oggi come un magistrale esempio dell'architettura industriale del XX secolo.\nEdifici storici delle scuole.\nPrima della I Guerra Mondiale il numero degli scolari era aumentato e per questa ragione i rappresentanti di Kr\u00e1l\u016fv Dv\u016fr e Po\u010daply decisero di aumentare la capacit\u00e0 della scuola. Nel 1915 fu costruito a Po\u010daply un edificio scolastico molto spazioso, in quel periodo considerato abbastanza imponente: nessun altro paese della zona poteva permettersi una scuola cos\u00ec grande. Gli scolari potevano usare non solo la vasta palestra, ma anche le terme, il campo estivo, la ricca biblioteca, il grande parco e il giardino didattico con alberi da frutto e fiori. Nel 1905, nelle vicinanze delle case per lavoratori, fu costruito anche l'edificio della scuola tedesca per i locali cittadini tedeschi. Entrambi gli edifici funzionano fino ad oggi come luoghi di educazione.\nMunicipio di Kr\u00e1l\u016fv Dv\u016fr.\nLa costruzione del nuovo edificio del municipio fin\u00ec nel 1907. Negli ultimi anni \u00e8 stato ristrutturato mantenendo il suo carattere originale, fino ad oggi \u00e8 la sede dei rappresentanti della cittadina.\nPalazzo di Kr\u00e1l\u016fv Dv\u016fr.\nIl nome di Kr\u00e1l\u016fv Dv\u016fr (Corte reale) deriva molto probabilmente dalla sede in pietra che il re Venceslao I fece costruire nel XIII secolo. Successivamente venne rafforzata con riporti di terra o muri e negli anni venne trasformata nell'odierno palazzo.\nNel XVI secolo l'aristocrazia cominci\u00f2 a lasciare i severi castelli e a costruire sedi pi\u00f9 comode: i palazzi. Questo accadde anche all'originaria corte reale in pietra a Kr\u00e1l\u016fv Dv\u016fr, allora di propriet\u00e0 della dinastia dei Lobkowicz. Nel 1585 la fecero ricostruire in stile rinascimentale con un complesso chiuso di quattro ali su un cortile interno. Gli interni del palazzo furono decorati da affreschi, soprattutto con motivi di caccia. \nNel 1712 durante un incendio il palazzo perse un'ala. Successivamente vennero realizzati i cambiamenti pi\u00f9 grandi legati alla sua forma attuale in stile barocco, probabilmente su progetto di Kilian Ignaz Dientzenhofer. Quando la famiglia dei F\u00fcrstenberg entr\u00f2 in possesso del palazzo, questo continuava a fare le funzioni di sede amministrativa del latifondo e veniva affittato. Il palazzo rimase nelle mani dei F\u00fcrstenberg fino al 1945. \nDopo l'espropriazione comunista cambi\u00f2 spesso il suo uso, i vari amministratori purtroppo non fecero la giusta manutenzione e l'edificio gradualmente and\u00f2 in rovina. Nel 1988 un altro colpo devastante gli venne inferto dalla costruzione dell'autostrada D5 che attraversa il suo parco tagliandolo in pratica in due met\u00e0. Nel 2000 il palazzo fu comprato da un nuovo proprietario privato che ne cominci\u00f2 la ristrutturazione e nel 2012 il palazzo \u00e8 passato nelle mani del comune di Kr\u00e1l\u016fv Dv\u016fr che continua, con grandi risultati, a curarne la rinascita. Nel palazzo, in restauro, sta tornando velocemente la vita che da lungo meritava: per il momento c'\u00e8 la sede della biblioteca, una parte dell'asilo, in futuro dovrebbe diventare un luogo di cultura e un posto d'incontro per tutti i cittadini e visitatori. Il parco, anche se diviso, diventa di nuovo verde, pulito e pieno di fiori ed ha finito la prima parte della rivitalizzazione nel 2014.\nTradizione industriale.\nLa tradizione dell\u2018industria pesante fa parte di Kr\u00e1l\u016fv Dv\u016fr in modo inseparabile. Nella storia ne ha causato il grande sviluppo, ma l'ha anche segnata negativamente (inquinamento) e, nonostante tutti i provvedimenti fatti nel secolo scorso, \u00e8 parzialmente visibile tuttora.\nOggi l'attivit\u00e0 industriale pesante \u00e8 ridotta e nel bacino di Kr\u00e1l\u016fv Dv\u016fr le attivit\u00e0 commerciali sono cambiate, la zona \u00e8 molto interessante per i nuovi investitori, soprattutto per i suoi perfetti collegamenti sia autostradali che ferroviari.\nUnita nella storia con il ferro.\nQuesta zona della Boemia Centrale ha una ricca tradizione nell'estrazione del ferro, lunga pi\u00f9 di duemila anni. Alla fine del Medioevo Kr\u00e1l\u016fv Dv\u016fr era uno dei pi\u00f9 importanti centri per questo tipo di industria e all'inizio del XIX secolo vi si produceva il 70 % della produzione di ferro dei Paesi Cechi. La ferriera \u00e8 la pi\u00f9 vecchia dell'Europa centrale e fino alla fine del secolo scorso condizionava fortemente la vita quotidiana dei cittadini.\nKr\u00e1l\u016fv Dv\u016fr oggi e domani.\nNegli anni 2010-2014 il luogo \u00e8 cambiato notevolmente anche grazie alla forte urbanizzazione e alle ristrutturazioni. Sono state completate grosse opere per la messa in sicurezza degli argini contro le periodiche inondazioni che colpivano le aree limitrofe alla Litavka. \u00c8 stata realizzata la nuova ciclabile che collega Karl\u0161tejn, Kr\u00e1l\u016fv Dv\u016fr e Zdice. Il progetto per la realizzazione di un'altra ciclabile verso il paese di Trub\u00edn sta per cominciare. Attualmente la cittadina \u00e8 tornata un luogo molto vivibile, con grande attenzione all'ecologia; per esempio nel paese e nelle zone limitrofe sono stati piantati pi\u00f9 di 40.000 nuovi alberi. Il paese ospita un nuovo palasport per il floorbal, lo stadio di calcio e numerosi campi giochi per i pi\u00f9 piccoli. Pur essendo attaccata alla vicina citt\u00e0 di Beroun, la cittadina mantiene la sua identit\u00e0 e autonomia.\nFonti:\nJi\u0159\u00ed Topinka: Kr\u00e1l\u016fv Dv\u016fr \u2013 HISTORIE A SOU\u010cASNOST, ISBN 80-238-5718-5\nDocumentazione tecnica \u2013 Stavebn\u011b historick\u00fd pr\u016fzkum \u2013 Z\u00e1mek Kr\u00e1l\u016fv Dv\u016fr\nwww.kraluvdvur.cz"}
{"id": "3052796", "revid": "287204", "url": "https://it.wikipedia.org/wiki?curid=3052796", "title": "Kraluv Dvur", "text": ""}
{"id": "3052797", "revid": "599013", "url": "https://it.wikipedia.org/wiki?curid=3052797", "title": "Sirajeddine Chihi", "text": ""}
{"id": "3052799", "revid": "287204", "url": "https://it.wikipedia.org/wiki?curid=3052799", "title": "Zdice", "text": "Zdice \u00e8 una citt\u00e0 della Repubblica Ceca facente parte del distretto di Beroun, in Boemia Centrale."}
{"id": "3052801", "revid": "110157", "url": "https://it.wikipedia.org/wiki?curid=3052801", "title": "\u017debr\u00e1k", "text": "\u017debr\u00e1k \u00e8 una citt\u00e0 della Repubblica Ceca facente parte del distretto di Beroun, in Boemia Centrale.\nIl castello di \u017debr\u00e1k.\nIl castello di \u017debr\u00e1k risale agli inizi del XIV secolo. Il complesso comprende oggi i ruderi di un edificio (\"palazzo antico\") e la grande torre circolare, da cui si ha una vista sui dintorni."}
{"id": "3052802", "revid": "599013", "url": "https://it.wikipedia.org/wiki?curid=3052802", "title": "H\u00e9lia de Souza", "text": "Giocava nel ruolo di palleggiatrice."}
{"id": "3052805", "revid": "110157", "url": "https://it.wikipedia.org/wiki?curid=3052805", "title": "Bu\u0161t\u011bhrad", "text": "Bu\u0161t\u011bhrad \u00e8 una citt\u00e0 della Repubblica Ceca facente parte del distretto di Kladno, in Boemia Centrale."}
{"id": "3052809", "revid": "37920395", "url": "https://it.wikipedia.org/wiki?curid=3052809", "title": "Armenian Public Television", "text": ""}
{"id": "3052812", "revid": "767487", "url": "https://it.wikipedia.org/wiki?curid=3052812", "title": "Dahi chutney", "text": "La Dahi chutney \u00e8 una salsa indiana, molto popolare in India e Pakistan. \u00c8 ottenuta mescolando una salsa \"chutney\" a base di menta e cipolle a del \"labaneh\", una sorta di formaggio-yogurt indiano realizzato con latte di pecora. Viene solitamente servito come accompagnamento all'\"Hyderabadi biryani\" insieme alla salsa \"mirchi ka salan\"."}
{"id": "3052813", "revid": "110157", "url": "https://it.wikipedia.org/wiki?curid=3052813", "title": "Libu\u0161\u00edn", "text": "Libu\u0161\u00edn \u00e8 una citt\u00e0 della Repubblica Ceca facente parte del distretto di Kladno, in Boemia Centrale."}
{"id": "3052825", "revid": "765341", "url": "https://it.wikipedia.org/wiki?curid=3052825", "title": "Puntate di Teen Mom", "text": "Di seguito sono riportati i titoli e le date di trasmissione delle puntate di Teen Mom.\nPrima stagione.\nLa prima stagione di Teen Mom \u00e8 andata in onda su MTV dall'8 dicembre 2009 (preceduto da un episodio speciale andato in onda il 1\u00ba dicembre 2009) al 9 febbraio 2009.\nIn Italia \u00e8 andato in onda sull'emittente MTV Italia dal 13 marzo 2010 all'8 maggio 2010.\nSeconda stagione.\nLa seconda stagione di Teen Mom \u00e8 andata in onda dal 20 luglio 2010 sull'emittente americana MTV.\nIn Italia \u00e8 andata in onda su MTV Italia dal 16 novembre 2010.\nNot Again.\nL'episodio inizia con un riepilogo della serie precedente: Maci e Ryan, prossimi al matrimonio, si lasciano; Catelynn e Tyler hanno affrontato il primo periodo dopo aver dato in adozione la loro figlia Carly e Tyler chiede a Catelynn di sposarsi; Amber ha lasciato la scuola e deve affrontare i problemi con Gary; Farrah cerca di ristabilire l'equilibrio che aveva prima di diventare madre.\nI rapporti tra Farrah e la madre sono sempre pi\u00f9 difficili, soprattutto da quando la madre l'ha ferita ed \u00e8 finita in prigione, adesso toccher\u00e0 al procuratore decidere se Farrah potr\u00e0 continuare a vivere nella stessa casa con sua madre, che infine decider\u00e0 che sia meglio che Farrah, soprattutto per il bene della figlia Sophia, non viva con la madre.\nCatelynn e Tyler non sono stati appoggiati nella scelta dell'adozione dalla madre di Catelynn e dal padre di Tyler, che sono spostati, cos\u00ec i due innamorati vanno a vivere dalla madre di Tyler e cercano di ritornare alla vita di sempre, anche se Tyler non si sente ancora pronto per affrontare il grande passo. Maci sta cercando di gestire al meglio il suo tempo per poter frequentare anche il college, ma per lei non \u00e8 facile essere una madre single, soprattutto dal punto di vista economico, visto che Ryan non contribuisce alle spese del bambino. Amber e Gary continuano a vivere assieme, anche se non vanno pi\u00f9 molto d'accordo, e devono controllare le loro spese perch\u00e9 nessuno dei due ha un lavoro; inoltre si aggiunge la possibilit\u00e0 che Amber sia di nuovo incinta. Mentre Maci decide di portare Ryan al tribunale dato che non vuole sentirne di pagare per il mantenimento, a Tyler manca la figlia, data in adozione, e si chiude in se stesso. Farrah, in seguito alla decisione del tribunale, si trasferisce nella seconda casa della madre. Amber confida a Gary la possibilit\u00e0 che possa essere incinta e discutono dei problemi che comporterebbe se fosse cos\u00ec. Maci consulta un avvocato per sapere di pi\u00f9 sul mantenimento di un figlio e per far contattare direttamente Ryan. Tyler discutendo con la madre confessa di non voler stare continuamente con Catelynn e decidono di chiederle di tornare a casa sua, cosa che far\u00e0 la stessa sera. Amber e Gary si recano a fare un esame per accettarsi della presunta gravidanza, che risulta non esserci. Maci porta Ryan in tribunale, che decide che Ryan dovr\u00e0 provvedere al mantenimento del figlio.\nShould I Stay or Should I Go?\nFarrah \u00e8 andata a vivere nella seconda casa della madre e se la madre vuole vedere la nipote Sophia deve essere presente un altro adulto. Nel frattempo pensa a trovare una nuova sistemazione. Maci nonostante riceva i soldi per il mantenimento di Bentley, continua a lavorare part-time e cerca una nuova sistemazione anche lei. Catelynn tornata a casa, parlando con la madre approva a malincuore la scelta di Tyler e vuole ritornare a scuola per l'ultimo anno. Amber ha trovato un lavoro e discute con Gary per non avere un lavoro e per non cercarlo. Gary sta iniziando a pensare ad una ragazza che ha conosciuto al supermercato, una diciannovenne che ha avuto un figlio, e decide di confessarlo a Amber, chiedendogli una pausa, cos\u00ec lei lo prende per un traditore. Catelynn dopo non aver visto Tyler per un giorno, decide di andare a trovarlo e gli dice di aver chiamato sua nonna in Florida, dove ha avuto un fidanzato mentre ha vissuto la per 7 mesi, nonostante fosse in contatto con Tyler. Tyler chiede se ha sentito il suo ex e lei risponde di no, ma decide di confessargli di essere stata a letto con il suo ex. Tyler si arrabbia con Catelynn per avergli mentito quando stando con il suo ex, diceva a Tyler di mancargli e chiede a Catelynn il suo numero per parlargli, per\u00f2 pretende che Catelynn non gli parli prima. Farrah va a vedere due case da poter affittare e la casa che gli piace, non pu\u00f2 affittarla perch\u00e9 per firmare l'affitto deve avere 19 anni, e lei ne ha 18. Maci inizia a parlare con i genitori del possibile trasferimento assieme al figlio e alle amiche, ma il padre pone il problema di come debbano comportarsi le amiche con Bentley. Amber parla con la cugina e dice di voler una famiglia unita, soprattutto per Leah, quindi concede a Gary un giorno per pensare a cosa deve fare...\nValentine's Day.\nSi sta avvicinando il giorno di San Valentino e le amiche di Maci vogliono farle conoscere qualche ragazzo. Amber e Gary stanno cercando di migliorare il loro rapporto e lei vorrebbe essere la sua promessa sposa, nel frattempo gli compra una regalo per San Valentino. Catelynn si trasferisce con i genitori in una nuova casa, pi\u00f9 vicina a Tyler. Farrah continua a litigare con sua madre e sta arrivando il giorno del compleanno di Sophia. Maci sta iniziando a sentirsi con un suo vecchio amico. Tyler invece, inizia a sentirsi in colpa per aver dato in adozione la figlia, Carly, e ne discute con la madre che gli dice che sarebbe meglio se si comportasse da adolescente. Amber e Gary si scambiano i regali di San Valentino e Amber si commuove. Tyler ha preso la patente ed una nuova macchina e ora Catelynn e Tyler non dovranno farsi accompagnare dai genitori per vedersi e dopo essersi scambiati i regali, vanno a fare pattinaggio sul ghiaccio. Farrah decide di andare da una psicologa e raccontandole della morte del padre di Sophia, inizia a piangere. Catelynn e Tyler dopo aver pattinato iniziano a parlare e Tyler confessa di sentirsi in colpa a divertirsi e a non stare a fare il padre. Ryan riporta Bentley a Maci, che scopre che Ryan ha una nuova fidanzata. Amber e Gary vanno a cena in un ristorante e Amber dice di voler diventare la sua promessa sposa e non appena Gary dice di non sentirsi pronto lei si infuria dicendo che stare ancora insieme allora non ha senso. Gary decide di andarsene di casa, ma alla fine resta e accetta di sposarsela. Farrah parla a telefono con il padre e lo invita alla festa di compleanno di Sophia, dove andr\u00e0 anche la madre di Farrah, ma poi lei non riesce a comportarsi da madre e quando torna a casa da sola con la figlia si sente gi\u00e0 molto meglio. Catelynn e Tyler vogliono parlare con l'agente che ha seguito l'adozione di Carly, che gli fa capire che il suo senso di colpa \u00e8 dovuto al fatto che ancora non si \u00e8 sfogato, come in seguito per fortuna riuscir\u00e0 a fare. Maci comincia a uscire con Kyle, un suo amico di vecchia data, e lo bacia.\nTerza stagione.\nLa terza stagione di Teen Mom \u00e8 andata in onda dal 5 luglio 2011 sull'emittente americana MTV.\nIn Italia \u00e8 andata in onda su MTV Italia dal 14 dicembre 2011."}
{"id": "3052826", "revid": "599013", "url": "https://it.wikipedia.org/wiki?curid=3052826", "title": "Petar Krpan", "text": "Carriera.\nClub.\nDopo aver giocato in patria nell', tenta l'esperienza all'estero militando in Portogallo con ed . Sul finire dalla carriera gioca per una stagione in Cina.\nNazionale.\nCon la Nazionale croata ha preso parte ai Mondiali 1998."}
{"id": "3052829", "revid": "339392", "url": "https://it.wikipedia.org/wiki?curid=3052829", "title": "Romanzi polizieschi", "text": ""}
{"id": "3052830", "revid": "33689", "url": "https://it.wikipedia.org/wiki?curid=3052830", "title": "Raimon de Cornet", "text": "Autore prolifico, della sua opera sopravvivono pi\u00f9 di quaranta componimenti, la maggior parte in occitano, ma anche due in latino. Scrisse inoltre lettere, un poema didattico (talvolta classificato come l'ultimo \"ensenhamen\"), una grammatica e alcuni trattati sul calcolo (vale a dire matematica pratica). \"Ultimo dei trovatori\", rappresenta \"l'esprit le plus brillant\" (la mente pi\u00f9 brillante) della \"scuola tolosana\". Appare in documenti contemporanei con i titoli di \"En\" (signore, o anche \"mossen\") e \"Frare\" (fratello, o anche \"frate\", \"frai\", o \"frayre\").\nLa \"magnum opus\" di Raimon \u00e8 il suo \"Doctrinal de trobar\" (dottrinale per la composizione) composto intorno al 1324 e dedicato a Pietro IV di Aragona. Il \"Dottrinale\" segue la grammatica proposta pi\u00f9 tardi dal Consistori del Gay Saber di Guilhem Molinier ed \u00e8 strutturalmente identica alle \"Leys d'amor\" di Guilhem. Entrambe le opere dedicano molto spazio nella citazione di passi illustrativi dei pi\u00f9 grandi trovatori del passato. Il \"Dottrinale\" \u00e8 considerato la prima opera della tradizione del \"Gay Saber\". In un passo elogiando il diletto della poesia, Raimon elenca molti generi tradizionali, che lui e gli altri come lui avevano contribuito a definire:\nRaimon sostiene tenacemente le crociate e in modo aspro si oppone al clero, al papato avignonese, e infine a Filippo VI di Francia. Scrive due \"canzoni di crociata\". La prima viene composta nel 1332, quando Filippo VI annunciava la sua intenzione di partire per la Crociata a luglio. Raimon suggerisce che il re avrebbe imposto una tassa agli uomini che non si fossero uniti alla crociata, e ad ogni modo richiedeva a coloro che fossero rimasti in Francia di pregare due o tre volte al giorno per chi andava in Terrasanta. Egli annota che [nella crociata] ci saranno missionari ausiliari che immancabilmente tenteranno di convertire i \"saraceni\". La seconda canzone, composta nel 1336, \u00e8 un attacco a Filippo per non aver adempiuto alla sua promessa.\nLa poesia di Raimon, \"Quar mot orne fan vers\", contiene il primo riferimento alla basse danse. Nel descrivere la professione dei joglars, annota che essi rapidamente acquisiscono la [padronanza della] \"bassas dansas\". Questo riferimento precede ogni altro di un secolo.\nDiciotto poesie liriche di Raimon sono conservate nei folii finali, incompiuti del Can\u00e7oner Gil, noto come MS trobadorico \"Sg\" o \"Z\", adesso MS 146 alla Biblioteca de Catalunya di Barcellona. Nel 1341, possibilmente durante l'arco di vita di Raimon, il poeta catalano Joan de Castellnou scrisse un \"Glosari al Doctrinal de Ramon de Cornet\", una glossa sul \"Doctrinale\"."}
{"id": "3052834", "revid": "352448", "url": "https://it.wikipedia.org/wiki?curid=3052834", "title": "Ramon de Cornet", "text": ""}
{"id": "3052840", "revid": "3535", "url": "https://it.wikipedia.org/wiki?curid=3052840", "title": "GARIOA", "text": ""}
{"id": "3052841", "revid": "729019", "url": "https://it.wikipedia.org/wiki?curid=3052841", "title": "Parco delle Repubbliche Partigiane Piemontesi", "text": "Il parco delle Repubbliche Partigiane Piemontesi \u00e8 un parco della citt\u00e0 di Torino di 450.000 m\u00b2. Si trova nella collina torinese nei pressi del Colle della Maddalena, adiacente al parco della Rimembranza, in strada San Vito-Revigliasco.\nStoria.\nLe Repubbliche partigiane furono delle entit\u00e0 statuali provvisorie e libere create nel 1944 nei territori dell'Italia settentrionale liberati dall'occupazione nazifascista, durante la seconda guerra mondiale. Il legame con tale denominazione \u00e8 dovuta al fatto che all'interno di quest'area \u00e8 avvenuto l'eccidio del Pian del Lot, ricordato da una lapide, in cui furono uccisi 27 giovani partigiani e civili sospettati di connivenza con la Resistenza."}
{"id": "3052843", "revid": "729019", "url": "https://it.wikipedia.org/wiki?curid=3052843", "title": "Burning Love and Hits from His Movies, Volume 2", "text": "Burning Love and Hits From His Movies, Volume 2 \u00e8 un album compilation di Elvis Presley pubblicato nel 1972 dalla RCA Camden, una divisione economica sussidiaria della RCA.\nDescrizione.\nPrincipalmente il disco \u00e8 fatto di brani estratti dalle colonne sonore di vari film degli anni sessanta di Presley e da entrambi i lati del singolo di successo del 1972 \"Burning Love\". L'album fu confezionato unicamente per sfruttare il successo commerciale del singolo che non era all'epoca altrimenti disponibile su nessun altro LP. Il disco \u00e8 considerato un'anomalia nella discografia di Elvis poich\u00e9 di solito la RCA si riservava di pubblicare i singoli di successo sui dischi principali del cantante editi dall'etichetta principale RCA Victor label, a non nella collana economica della Camden. Alla sua uscita, il disco raggiunse la posizione numero 22 nella classifica di \"Billboard\" negli Stati Uniti."}
{"id": "3052847", "revid": "486946", "url": "https://it.wikipedia.org/wiki?curid=3052847", "title": "Tele Radio Moldova", "text": ""}
{"id": "3052848", "revid": "125654302", "url": "https://it.wikipedia.org/wiki?curid=3052848", "title": "Giovanni Lievore", "text": "Biografia.\nNel 1956 partecip\u00f2 alle Olimpiadi di Melbourne riuscendo a qualificarsi per la finale dove giunse sesto con un lancio di 72,88 m: quel piazzamento \u00e8 il migliore conseguito da un atleta italiano nella storia olimpica di questa specialit\u00e0.\nNel 1958 giunse ottavo ai Campionati europei di Stoccolma con la misura di 73,38 m . Nello stesso anno stabil\u00ec il suo primato personale con 80,72 m."}
{"id": "3052849", "revid": "202144", "url": "https://it.wikipedia.org/wiki?curid=3052849", "title": "Sagra di San Giovanni Battista", "text": ""}
{"id": "3052853", "revid": "494555", "url": "https://it.wikipedia.org/wiki?curid=3052853", "title": "Plesso mioenterico", "text": ""}
{"id": "3052854", "revid": "599013", "url": "https://it.wikipedia.org/wiki?curid=3052854", "title": "Silvio Mari\u0107", "text": ""}
{"id": "3052856", "revid": "287204", "url": "https://it.wikipedia.org/wiki?curid=3052856", "title": "Silvio Maric", "text": ""}
{"id": "3052863", "revid": "339392", "url": "https://it.wikipedia.org/wiki?curid=3052863", "title": "Radio Television Rumantscha", "text": ""}
{"id": "3052864", "revid": "767487", "url": "https://it.wikipedia.org/wiki?curid=3052864", "title": "Plesso di Meissner", "text": "Il plesso di Meissner o plesso sottomucoso \u00e8 un plesso nervoso intercalato nella tonaca sottomucosa del tubo gastroenterico; insieme al plesso di Auerbach va a formare il sistema nervoso enterico.\nEsso consta di una ricca popolazione di interneuroni e riceve informazioni di diverso tipo dai neuroni sensoriali; questi ultimi possono essere stimolati sia alla distensione della parete (meccanocettori) sia al rilascio di sostanze chimiche all'interno del lume o sulla tonaca mucosa (chemocettori), \u00e8 un plesso nervoso con importante significato di controllo dell'attivit\u00e0 di secrezione ghiandolare. \nPrende il nome dall'anatomista Georg Meissner."}
{"id": "3052865", "revid": "767487", "url": "https://it.wikipedia.org/wiki?curid=3052865", "title": "Marijan Mrmi\u0107", "text": ""}
{"id": "3052867", "revid": "203463", "url": "https://it.wikipedia.org/wiki?curid=3052867", "title": "Pier Luigi Bacchini", "text": "Biografia.\nOriginario di Parma, in cui ha risieduto fino al 1993 \u2014 salvo alcuni spostamenti a Milano e a Roma per lavoro \u2014 ha vissuto sulle prime colline di Medesano sino al 2013. Dopo la maturit\u00e0 classica, si \u00e8 iscritto, seguendo una tradizione familiare, alla facolt\u00e0 di Medicina, poi abbandonata per seguire la vocazione poetica. Importante, in questa fase, fu anche la frequentazione di Salvatore Quasimodo, e poi di Francesco Flora. Debutta sul palcoscenico della poesia italiana nel 1954, a ventisette anni, con la raccolta \"Dal silenzio d'un nulla\" (Schwarz editore), che si fregia di un giudizio critico di Francesco Flora. Nel 1956 viene incluso nell'antologia \"La giovane poesia\" di Enrico Falqui (Roma, Colombo). \nSue poesie vengono successivamente presentate da Carlo Betocchi nella versione radiofonica dell'\"Approdo letterario\". Pubblica \"Canti familiari\" (1968), che arriva finalista ai premi Lerici Pea, Carducci, Gatti; pubblica in seguito \"Distanze fioriture\" (1981, Premio Pontano), con un risvolto di Attilio Bertolucci e una postfazione di Giorgio Cusatelli; successivamente, presso l'editore Garzanti, Bacchini pubblica \"Visi e foglie\" (1993), con cui si aggiudica, all'unanimit\u00e0, il Premio Viareggio nello stesso anno. L'approccio scientifico al mondo naturale e umano, di ascendenza lucreziana, \u00e8 visibile in Bacchini nell'utilizzo del lessico specifico delle scienze, soprattutto botanica e medicina, ed \u00e8 presente con forza sin dalle poesie pubblicate negli anni Settanta su \"Nuovi Argomenti\" (1974) e sull'\"Almanacco dello Specchio\" di Mondadori (1978). Nei decenni, ha continuato ad affiancare con regolarit\u00e0 l'attivit\u00e0 letteraria al lavoro in una multinazionale farmaceutica e alla vita familiare. Ha collaborato negli anni, tra le altre, alle riviste \"Paragone\" e \"Nuovi Argomenti\", e alla pagina culturale della \"Gazzetta di Parma\". Nel 1996 \u00e8 in Svezia, chiamato dall'Universit\u00e0 di Lund per una serie di incontri, letture, dibattiti. Nello stesso anno, viene storicizzato in \"Storia della civilt\u00e0 letteraria italiana\", storia della letteratura di Giorgio Barberi Squarotti per i tipi di UTET. Con \"Scritture vegetali\" (Mondadori 1999, premi S. Pellegrino, Rhegium Julii, Insula romana e altri) gli orizzonti poetici di Bacchini si aprono a una poesia nuova e ricca di suggestioni, anche religiose.\nBacchini indaga l'universo, ne analizza la struttura geometrica, cantando l'infinitamente piccolo e l'infinitamente grande, in una poesia che non \u00e8 tuttavia priva di una tensione metafisica e di un afflato visionario. Nel 2003 pubblica, con una nota critica di Daniela Marcheschi, \"Cerchi d'acqua\" (Premio Giuseppe Giusti; Premio Unione Lettori Italiani, Roma), una raccolta di haiku e tanka, edita da Garzanti, nella prestigiosa collana \"Gli Elefanti\", volume in cui il poeta si misura con la brevit\u00e0 e la limpidezza del verso orientale. \nDurante lo stesso anno, pubblica per i tipi di Mup (Monte Universit\u00e0 Parma Editore) e con una prefazione di Daniela Marcheschi, l'unico romanzo, \"L'ultima passeggiata nel parco\", scritto e rivisto lungo gli anni. Nel 2004 \u00e8 incluso nell'antologia \"Poeti italiani del secondo Novecento\" (Mondadori, collana \"Oscar Classici moderni\", a cura di M. Cucchi e S. Giovanardi). Da annoverarsi \u00e8 pure la sua collaborazione pluriennale con il Teatro Lenz di Parma.\nIn \"Contemplazioni meccaniche e pneumatiche\" (Mondadori, 2005, Premio Pascoli, Premio Gozzano, Premio Il Litorale Ronchi Apuana), Bacchini riprende il verso lungo e frantumato che lo caratterizza, abbandonando le forme brevi di \"Cerchi d'acqua\" e amplia le principali tematiche scientifiche e umane delle raccolte precedenti, riscoprendo un nuovo sentimento del tempo e della Storia.\nNel 2005 Il comune di Parma lo premia con la medaglia d'oro del Premio S. Ilario, per i cittadini benemeriti (nel 2002, con il \"San Giacomo d'oro\" era stato fatto cittadino onorario di Medesano, la cui natura collinare ritorna a pi\u00f9 riprese nella sua opera). Nel frattempo, suoi versi, che anticipano la raccolta successiva, sono di nuovo accolti nell'\"Almanacco dello Specchio\" (Mondadori 2006). Sempre nel medesimo anno, gli viene conferito alla carriera il Premio Trieste Scritture di Frontiera. Nel 2007, in occasione degli ottant'anni, il Dipartimento di Italianistica dell'Universit\u00e0 di Parma, su iniziativa di Paolo Briganti, gli dedica una serie di studi approfonditi e una bibliografia ragionata e completa, raccolti in un volume edito da UNI.NOVA (\"Per gli Ottanta di Bacchini\").\nAl 2009 risalgono i \"Canti territoriali\", sempre per Mondadori (il titolo \u00e8 un \u00abtermine etologico a indicare i canti amorosi e guerreschi degli uccelli\u00bb), in cui il poeta canta la variet\u00e0 delle specie animali, vegetali e minerali, i vuoti siderali e le distese equoree, la tensione della storia che si risolve nell'abbraccio ricompositivo del tempo naturale, simboleggiato dal mare, e sfuma nel mito. In questo libro compare una nuova riflessione sul linguaggio. L'universo bacchiniano si popola di forme fluttuanti e policrome, che spiccano per vivacit\u00e0 e colore sullo sfondo di un paesaggio primordiale. Ponendosi sul solco di una linea poetica gi\u00e0 consolidata, che Bacchini rinnova e indirizza verso originali orizzonti di pensiero e di conoscenza, si interroga sulla scienza, lasciando trapelare l'idea che essa, lungi dallo svelare il segreto della natura, ne accresca anzi il mistero e il fascino (\"La campagna ha segreti / nonostante la botanica e gli studi topografici, / e si popola di solitudini, specie di notte, / o al sole ammattito di luglio\"). Del 2009 \u00e8 anche un consistente saggio che Daniela Marcheschi dedica al poeta, pubblicato in un volumetto per i tipi di Zona Franca.\nNel settembre 2010 con i \"Canti territoriali\", si aggiudica il Premio Brancati e il Premio Val di Comino. Mentre suoi inediti vengono accolti di nuovo sull'\"Almanacco dello Specchio\" (2010-11), nell'estate del 2011 gli viene assegnato alla carriera il Premio Parma Poesia Festival, da parte del Comune di Parma. Nel gennaio 2012 riceve, sempre alla carriera, il Premio Fondazione Roma; nel giugno dello stesso anno, a Fossano, la giuria presieduta da Giorgio Barberi Squarotti gli assegna, ancora alla carriera, il premio \"Una vita per la poesia\". Nel maggio 2013 la casa editrice Mondadori lo celebra pubblicando, nella prestigiosa collana degli \"Oscar\", \"Poesie 1954-2013\", a cura di Alberto Bertoni, volume che raccoglie, nella forma di \"opera omnia\" bacchiniana, l'intera sua produzione poetica. Si spegne il 5 gennaio 2014, all'et\u00e0 di quasi ottantasette anni. Oggi, sue poesie sono incluse (oltre che in diverse antologie ) in testi scolastici in regolare adozione nelle scuole italiane. Nell\u2019ottobre del 2018 a Palazzo del Governatore in Parma si svolge un convegno di studi sulla sua opera. "}
{"id": "3052868", "revid": "33773165", "url": "https://it.wikipedia.org/wiki?curid=3052868", "title": "Lepisosteiformes", "text": ""}
{"id": "3052870", "revid": "352448", "url": "https://it.wikipedia.org/wiki?curid=3052870", "title": "New Grove Encyclopedia", "text": ""}
{"id": "3052872", "revid": "1784492", "url": "https://it.wikipedia.org/wiki?curid=3052872", "title": "Ardian Kozniku", "text": "Biografia.\nNato a Gjakova, in Kosovo, si \u00e8 trasferito da piccolo con la sua famiglia in Croazia, dove \u00e8 cresciuto."}
{"id": "3052874", "revid": "125702450", "url": "https://it.wikipedia.org/wiki?curid=3052874", "title": "Guiraut Riquier", "text": "Biografia.\nFu inizialmente al servizio di visconte Aimeric IV, dove rimase per circa 16 anni. Alla morte di questi, nel 1270, parte per la Spagna arrivando alla corte di Alfonso il Saggio, re di Castiglia, uno dei pi\u00f9 grandi mecenati del tempo, con il quale gi\u00e0 dal 1254 era in contatto epistolare. Riquier dedic\u00f2 anche delle \"cansos\" a Pietro III d'aragona, protettore e mecenate dei trovatori, ma non si sa se sia fermato in questa corte. Probabilmente nel 1279 lascia la Spagna seguendo la via dei pellegrini e, comunque, nel 1280 Guiraut lo troviamo di nuovo in Francia, dove \u00e8 probabile si sia fermato alla corte dei conti di Comminges e di Astarac, per poi stabilirsi per un po' di tempo alla corte di Enrico II, uno dei signori pi\u00f9 illuminati del tempo, trovatore egli stesso, a cui dedica la terza delle sue \"retroenchas\". Nonostante l'affezione per il conte, Riquier sente di essere incompreso nelle sue esigenze, poetiche ma anche materiali, allorch\u00e9 lamenta...\nGuiraut continua il suo \"futile vagabondare\" in cerca di una sistemazione, ritornando infine nella sua citt\u00e0 natale. Qui, a Narbona, era ancora insediato Aimeric V, da quando Guiraut l'aveva lasciata per la prima volta, e il visconte sembra non avesse grandi simpatie per la poesia provenzale e gli inutili trovatori di corte. La sua vena poetica, non pi\u00f9 quella di una volta, tende sempre pi\u00f9 a virare verso una tematica religiosa pi\u00f9 che all'amore terreno o cortese. Infine, nel 1292, \"ormai vecchio, un anacronismo vivente\", Guiraut continua a scrivere dolendosi di \"ci\u00f2 che \u00e8 stato perduto\", rendendosi conto di essere \"fuori dal suo tempo\", in un mondo \"pieno di menzogna\". La sua morte segner\u00e0 la cesura tra due periodi storici e la sua ultima opera non \u00e8 altro che \"un epitaffio dell'intero movimento trobadorico\". Anche William D. Paden interpreta similmente questo \"malessere\" dicendo che il poeta ebbe \"la sfortuna di durare pi\u00f9 a lungo del tempo in cui si apprezzava ci\u00f2 che lui aveva da offrire\".\nOpera.\nDopo Cerver\u00ed de Girona e prima di Peire Cardenal Guiraut de Riquier si attesta come il pi\u00f9 prolifico fra i trovatori, con le sue oltre cento composizioni che spaziano in ogni genere, in massima parte \"vers\" e \"cansos\". Le poesie, scrupolosamente datate (cosa abbastanza insolita per i precedenti trovatori), ci consentono di stabilire l'intero arco di tempo della sua attivit\u00e0 poetica (1254-92). Quattordici delle sue composizioni sono comprensive di melodie. Le canzoni d'amore sono dedicate a una misteriosa \"Belh Deport\" (buon portamento), un \"senhal\" naturalmente, ma non convincono nello spirito passionale, mentre le sue sei \"pastorelas\" contribuiranno ad espandere le possibilit\u00e0 formali ed espressive del genere.\nFra le sue epistole vi \u00e8 un esteso commentario su una \"canso\", scritta verso il 1200 da Guiraut de Calanso, e la famosa supplica (1275) ad Alfonso il Saggio, dove inferisce sulla confusione dilagante che regnava nella corte riguardo alle parole \"trobador\" e \"joglar\". In realt\u00e0, \"non si tratta di un mero cavillo semantico, in quanto il trovatore cerca di proteggere lo \"status\" della sua professione e, pi\u00f9 in generale, di porre degli argini onde salvaguardare un intero \"modus vivendi\" che stava minacciosamente scomparendo\". Tenta dunque in qualche modo di rimediare, proponendo una quadrupla classificazione gerarchica delle cos\u00ec da lui chiamate \"arti della rappresentazione\". Al primo posto ci sono i \"dottori in poesia\", e non i trovatori; all'ultimo, i volgari buffoni.\nPer il riconoscimento dei suoi meriti poetici, Guiraut ottenne il titolo di \"doctor de trobar\".\nComponimenti.\nSembra che nell'eclettica variet\u00e0 di forme, tematiche e metriche, della sua vasta produzione, Riquier sia stato anche l'inventore del \"breu doble\" e delle \"canson redonda\", nuovi generi della lirica trobadorica.\n\"Serena\".\nUn cenno particolare merita la \"serena\" che inaugura con Guiraut Riquier un nuovo genere di componimento poetico, il cui tema \u00e8 quello dell'amante che desidera ardentemente la sera.\n\"Pastorelas\".\nTutte e sei le \"pastorelas\", puntualmente datate, furono composte nell'arco di 22 anni: la prima nel 1260 e la sesta nel 1282.\nUna traduzione in italiano \u00e8 stata fatta da Claudio Franchi nel 2006 (\"Pastorelle Occitane\", Edizioni Dell'orso, ISBN 88-7694-944-5)\nAubes.\nGuiraut Riquier ha composto due albe \"sui generis\": una a carattere profano, l'altra di ispirazione religiosa.\n\"Retroenchas\".\nDelle \"retroenchas\", genere piuttosto raro nella letteratura trobadorica, ci restano solo sei componimenti, attribuiti a quattro trovatori diversi, tra cui tre con certezza a Guiraut Riquier."}
{"id": "3052876", "revid": "363629", "url": "https://it.wikipedia.org/wiki?curid=3052876", "title": "FinePix S1 Pro", "text": "La Fujifilm FinePix S1 Pro era una fotocamera digitale reflex con ottica intercambiabile introdotta in commercio nel gennaio 2000.\nIl corpo della macchina \u00e8 una Nikon N60, modificata da Fujifilm per includere i propri meccanismi elettronici (quella Nikon non era digitale). La differenza principale con la fotocamera \u00e8 il sensore da 3.1 megapixel, noto come Super CCD, che permette di avere un'immagine di output equivalente a 6,2 megapixel. Era fornita di Auto Focus. \nA causa del corpo Nikon, ha un attacco per ottiche Nikon F, perci\u00f2 \u00e8 usata con quasi tutte le ottiche Nikon da 35\u00a0mm. \nLa fotocamera non \u00e8 pi\u00f9 in produzione, essendo stata superata dalla Fujifilm FinePix S2 Pro nel gennaio 2002."}
{"id": "3052887", "revid": "1310927", "url": "https://it.wikipedia.org/wiki?curid=3052887", "title": "Zoran Mami\u0107", "text": "Carriera.\nGiocatore.\nClub.\nProdotto del vivaio della , esordisce in prima squadra nel 1989. Nel 1991-1992 gioca nello , poi ancora nella Dinamo, fino al 1996, vincendo 2 campionati croati e 2 Coppe di Croazia. Trasferitosi al , milita per un anno in Bundesliga, per poi vestire la maglia di un altro club della massima serie tedesca, il , dove, per\u00f2, trova poco spazio in campo in due anni. Nel 2000 torna al Bochum e nel 2001 si accasa al , in Zweite Bundesliga, dove gioca per due anni. In seguito difende i colori dell' e dell'. In carriera conta 8 presenze e 4 gol in Bundesliga, 99 presenze e 2 reti in Zweite Bundesliga.\nNel 2005 torna alla Dinamo Zagabria, con cui vince il campionato del 2006 da capitano, un altro campionato nel 2007, un'altra Coppa di Croazia e una Supercoppa di Croazia. Nel marzo 2007 si ritira dall'attivit\u00e0 agonistica.\nNazionale.\nCon la nazionale croata vanta 6 presenze, raccolte tra l'ottobre 1996 e il giugno 1998. Ha partecipato al , pur senza mai scendere in campo.\nAllenatore.\nDopo aver ricoperto il ruolo di direttore sportivo del club, nel 2013 assume la guida tecnica della Dinamo Zagabria, che mantiene fino al 2016, vincendo 2 campionati croati e 2 Coppe di Croazia. Nel 2016 viene ingaggiato dall' e nel 2017 dall', con cui vince il campionato emiratino. Nel 2019 \u00e8 alla guida dell', mentre dal 2020 assume nuovamente la guida della Dinamo Zagabria. Lascia l'incarico il 15 marzo 2021, dopo essere stato condannato a 4 anni e otto mesi di carcere per frode fiscale."}
{"id": "3052889", "revid": "729019", "url": "https://it.wikipedia.org/wiki?curid=3052889", "title": "Shenyang J-6", "text": "Lo Shenyang J-6 (\u6b7c-6; designato F-6 nelle versioni da esportazione) fu la versione prodotta su licenza del caccia supersonico sovietico Mikoyan-Gurevich MiG-19, nome in codice NATO Farmer.\nStoria del progetto.\nNel gennaio 1958 il governo cinese, grazie ad un accordo di scambio tecnologico stipulato con l'Unione Sovietica, ottenne di produrre su licenza il Mikoyan-Gurevich MiG-19 per destinarlo ai reparti della propria forza aerea. La produzione del modello, che secondo il sistema di designazione cinese assunse la sigla J-6 (Jianjiji-6, ovvero \"aereo da caccia modello 6\"), era previsto iniziasse nei primi anni sessanta, assegnata agli stabilimenti statali di Shenyang che si sarebbero curati di assemblare le parti in arrivo dagli stabilimenti URSS.\nInizialmente la versione che aveva destato interesse fu la MiG-19P, caccia intercettore, con l'ufficio tecnico cinese che ottenne un kit dall'URSS nel corso del 1958 e con il quale venne costruito il prototipo che vol\u00f2 per la prima volta, ai comandi del pilota collaudatore Vang Yukhai il 17 dicembre dello stesso anno. Il primo MiG-19P/J-6 interamente realizzato dalla Shenyang basandosi sui progetti originali vol\u00f2 invece nel settembre del 1959, con ai comandi il collaudatore Yu Keming.\nIl deterioramento dei rapporti tra i due paesi ebbe come conseguenza il blocco delle forniture cos\u00ec venne ordinato all'ufficio tecnico di realizzare una copia basandosi sulla documentazione in loro possesso.\nImpiego operativo.\nIn Cina il caccia fu pi\u00f9 apprezzato e prese parte ai combattimenti, diventando un avversario comune per i caccia della Zhonghua Minguo Kongjun, l'aeronautica militare di Taiwan. Ci fu una battaglia aerea tra i comunisti ed i nazionalisti cinesi nel 1967, con venti J-6 (denominazione dei MiG-19 cinesi) contro quattro F-104 Starfighter. I MiG ebbero la peggio, con due perdite e nessun abbattimento.\nSono riportati eventi, mai confermati, in cui i caccia J-6 cinesi presero parte a litigi di confine con i sovietici ed incontri con i caccia USA che sconfinavano nello spazio aereo cinese, durante la guerra del Vietnam. Questi confronti risultarono in qualche abbattimento dei caccia USA e nessuna perdita cinese, sebbene i cinesi spesso dovessero battere in ritirata quando sopraggiungevano rinforzi statunitensi.\nI caccia F-6 (J-6 da esportazione) erano forniti ai nordvietnamiti verso la fine della guerra, ma non vennero mai impiegati quanto il MiG-21 ed il MiG-17, effettuando solo pochi \"dogfight\" (combattimento manovrato impiegando solo l'artiglieria) nel 1972.\nLa cooperazione tra i cinesi ed i nordvietnamiti era assolutamente inusuale: i due popoli, infatti, avevano millenni di discordia alle spalle e dopo la guerra le relazioni tornarono alla tradizionale diffidenza. Nel 1979 caccia cinesi effettuarono un'incursione militare punitiva in Vietnam come rappresaglia all'ingerenza del Vietnam negli affari della Cambogia. L'operazione non fu certo un successo per i cinesi, dato che i vietnamiti erano preparati da anni alla guerra, ed un J-6 fu abbattuto.\nUtilizzatori.\nI dati sono tratti da OKB MiG: A History of the Design Bureau and its Aircraft. tranne dove indicato:"}
{"id": "3052891", "revid": "352448", "url": "https://it.wikipedia.org/wiki?curid=3052891", "title": "Giovanni d'Albusson", "text": ""}
{"id": "3052892", "revid": "287204", "url": "https://it.wikipedia.org/wiki?curid=3052892", "title": "Marijan Mrmic", "text": ""}
{"id": "3052893", "revid": "287204", "url": "https://it.wikipedia.org/wiki?curid=3052893", "title": "Zoran Mamic", "text": ""}
{"id": "3052894", "revid": "123729723", "url": "https://it.wikipedia.org/wiki?curid=3052894", "title": "FinePix S2 Pro", "text": "La Fujifilm FinePix S2 Pro era una fotocamera digitale reflex con ottica intercambiabile introdotta in commercio nel gennaio 2002, in sostituzione della FinePix S1 Pro. \nIl corpo della macchina \u00e8 quello della Nikon F80, modificata da Fujifilm per includere i propri meccanismi elettronici (la Nikon non era digitale). La differenza principale con la fotocamera \u00e8 il sensore da 6.17 megapixel, noto come Super CCD, che permette di avere un'immagine di output equivalente a 12,1 megapixel. Era fornita di Auto Focus. La S2 Pro aveva anche la funzionalit\u00e0 di registrazione dei suoni. \nA causa del corpo Nikon, ha un attacco per ottiche Nikon F, perci\u00f2 \u00e8 usata con quasi tutte le ottiche Nikon da 35\u00a0mm. \nLa fotocamera non \u00e8 pi\u00f9 in produzione, essendo stata superata dalla Fujifilm FinePix S3 Pro nel febbraio 2004. "}
{"id": "3052895", "revid": "767487", "url": "https://it.wikipedia.org/wiki?curid=3052895", "title": "Nicoletto da Torino", "text": "Di lui ci restano tre \"tenzones\" con Giovanni d'Albusson, Falquet de Romans e Uc de Saint Circ.\nNicoletto \u00e8 probabilmente lo stesso \"Nicolet\" che appare nell'elenco dei joglars in \"Li fol e.il put e.il filol\", un \"sirventes\" di Aimeric de Peguilhan, scritto alla corte dei Malaspina, probabilmente nel 1220 o gi\u00f9 di l\u00ec. Cronologicamente una tale identificazione \u00e8 possibile fondarla in base ai lavori rimastici di Nicoletto e ai suoi riferimenti in essi contenuti. In base alla sua \"tenso\" con Falquet, Nicoletto evidentemente ha viaggiato nella Borgogna, dove trova gente \"maleducata\", e cos\u00ec ritorna in Italia alla corte di Biandrate.\nNicoletto scambia inoltre stanze con Uc de Saint Circ, lamentando il fatto che Adelaide di Vidalliana (oggi Viadana) non sia stata ricevuta con cos\u00ec tanto onore come Donella di Brescia e Selvaggia (forse Selvaggia d'Auramala, figlia di Corrado I Malaspina). Questa \"tenso\" viene solitamente datata al 1225 ca., quando Selvaggia, da quel che risulta, si trovava nel fiore della giovent\u00f9."}
{"id": "3052897", "revid": "352448", "url": "https://it.wikipedia.org/wiki?curid=3052897", "title": "Nicolet de Turin", "text": ""}
{"id": "3052899", "revid": "352448", "url": "https://it.wikipedia.org/wiki?curid=3052899", "title": "Nicolez de Turrin", "text": ""}
{"id": "3052900", "revid": "352448", "url": "https://it.wikipedia.org/wiki?curid=3052900", "title": "Niccolet de Turin", "text": ""}
{"id": "3052901", "revid": "2056951", "url": "https://it.wikipedia.org/wiki?curid=3052901", "title": "Crisafulli (famiglia)", "text": "I Crisafulli sono una famiglia nobile siciliana con varie ramificazioni presenti nella provincia di Messina.\nIl nome \u00e8 di chiara origine greca: deriva infatti da \u03c7\u03c1\u03c5\u03c3\u03cc\u03c2 (oro) e \u03c6\u03cd\u03bb\u03bb\u03bf\u03bd (foglia), ergo \"Foglia d'oro\".\nSecondo il Mango di Casalgerardo, questa famiglia discende dal generale bizantino Giorgio Maniace Crisafi, principe e Vicario dell'Imperatore di Costantinopoli, e sarebbe stata originata da un certo Giovan Dragutto, chiamato con il vezzeggiativo \"Crisafulli\" per le sue qualit\u00e0 umane.\nTra gli esponenti pi\u00f9 illustri della famiglia si ricordano un Leonardo Crisafulli, protomedico del Regno di Sicilia, decorato, con privilegio del 20 dicembre 1604, del titolo di \"don\"; un Santoro Crisafulli (1565ca-1640ca), nato a Savoca, fu dottore in legge, Luogotenente dello Strategoto di Messina, Giudice della Corte Straticoziale e della Gran Corte Regia; un Cola-Antonio Crisafulli, assieme al Santoro e al Leonardo suddetti, risulta iscritto alle Mastre Nobili di Messina negli anni novanta del Cinquecento.\nRamo di Santa Lucia del Mela.\nUn ramo della famiglia si spost\u00f2 nella cittadina di Santa Lucia del Mela e fu rappresentata da un \"Antonino\", giurato nel 1797-98 e 1806-7.\nRamo di Savoca.\nIl ramo pi\u00f9 prospero fu quello di Savoca, presente nella cittadina jonica gi\u00e0 nel Quattrocento e imparentato per secoli con le illustri famiglie Trimarchi, Prestipino, Nic\u00f2tina, Trischitta, Salvadore, Cac\u00f2pardo e Scarcella. \nA Savoca, i Crisafulli risiedevano in un grande palazzo nei pressi della Porta della Citt\u00e0, alcuni di loro esercitavano la professione di speziale, altri di notaio; possedevano vastissime propriet\u00e0 terriere sulle colline e sulla marina, dove oggi sorge il paese di Santa Teresa di Riva. All'interno della Chiesa di San Michele a Savoca \u00e8 presente una delle sepolture di questa famiglia; la lapide reca lo stemma gentilizio e un'iscrizione che ci fa capire che venne realizzata su iniziativa di Antonio Crisafulli nel 1581. Qualche secolo pi\u00f9 tardi, nel corso dell\"800, molti esponenti di questa famiglia si trasferirono a Messina (ove risiedevano nei pressi del Teatro Vittorio Emanuele) e a Santa Teresa di Riva ove, nel 1890 edificarono un grande palazzo dotato di parco, sito sul corso principale della cittadina, quartiere Pozzo Lazzaro, oggi di propriet\u00e0 comunale.\nTra i discendenti di questa famiglia si ricordano: \nDalla famiglia Crisafulli discendono anche, per via materna, l'ingegnere Vincenzo Salvadore (1891-1974), il politico Rosario Cacopardo (1903-1953), il giurista e politico Vincenzo Michele Trimarchi (1914-2007), il medico Enrico Trimarchi (1910-1959) e il politico Salvatore Ragno.\nStemma.\nDi rosso, all'albero di alloro, sradicato al naturale, sostenuto da due leoni d'oro, contrarampanti ed affrontati al tronco."}
{"id": "3052911", "revid": "729019", "url": "https://it.wikipedia.org/wiki?curid=3052911", "title": "Iancului (metropolitana di Bucarest)", "text": "Iancului \u00e8 una delle stazioni della metropolitana di Bucarest. La stazione sorge vicino al liceo \"Iulia Hasdeu\"."}
{"id": "3052917", "revid": "84184", "url": "https://it.wikipedia.org/wiki?curid=3052917", "title": "Antonio Ferramolino", "text": "Progettista di fortificazioni fu al servizio del Vicer\u00e9 di Sicilia e realizz\u00f2 imponenti opere difensive in tutta l'isola, applicando le tecniche della fortificazione alla moderna.\nTra le sue opere vanno ricordate le fortificazioni di Messina, di Palermo e di Catania.\nBiografia.\nInizi\u00f2 la propria attivit\u00e0 come soldato al servizio di vari condottieri. Durante avventurose vicende ebbe modo di acquisire competenze nell'ambito dell'ingegneria militare, tanto da trovarsi nel 1529 a sovrintendere alla costruzione delle artiglierie nell'arsenale di Venezia. \nNel 1532 pass\u00f2 al soldo degli imperiali e combatt\u00e9 contro i turchi in Ungheria e a Tunisi.\nNel 1536, durante il ritorno da Tunisi, ricevette da Carlo V l'incarico di rivedere le fortificazioni di Messina e in genere della Sicilia.\nNegli anni successivi, agli ordini del vicer\u00e9, realizz\u00f2 numerose opere in tutta l'isola, mettendo mano all'intero sistema difensivo costiero. Pur risiedendo a Messina viaggi\u00f2 in continuazione anche fuori dall'isola e fu attivo anche in Dalmazia (Ragusa) e a Malta.\nMor\u00ec partecipando, nonostante l'et\u00e0 avanzata, all'assedio di Mahdia, nell'attuale Libia."}
{"id": "3052918", "revid": "103483", "url": "https://it.wikipedia.org/wiki?curid=3052918", "title": "Allegri vagabondi", "text": ""}
{"id": "3052921", "revid": "580197", "url": "https://it.wikipedia.org/wiki?curid=3052921", "title": "Tipperary GAA", "text": "Il Tipperary County Board, pi\u00f9 conosciuto come Tipperary GAA (in gaelico \"Cumann Luthchleas Gael Coiste Contae Tiobraid \u00c1rann\") \u00e8 uno dei 32 county boards irlandesi responsabile della promozione degli sport gaelici nella contea di Tipperary e dell'organizzazione dei match della propria rappresentativa \"inter-county\" con altre contee. Sia la rappresentativa che il \"board\" sono sempre rimasti uniti, anche quando la contea fu per un breve periodo di anni divisa in North e South Tipperary.\nTipperary occupa un posto importante nella storia degli sport gaelici, dato che la GAA fu fondata il 1\u00ba novembre 1884 presso l'Hayes' Hotel di Thurles.\nLo sport nettamente dominante \u00e8 l'hurling, ma il movimento di calcio gaelico \u00e8 comunque consistente.\nHurling.\nStoria.\nCon Cork e Kilkenny, Tipperary costituisce il trio delle grandi d'Irlanda nell'hurling. \u00c8 il terzo team pi\u00f9 vincente della storia con 25 titoli All-Ireland e ha raggiunto la finale per tre volte di fila in due occasioni (1898, 1899, 1900 e 1949, 1950, 1951). Il Tipperary degli anni 60 \u00e8 ritenuta una delle pi\u00f9 forti squadre di sempre.\nTipperary \u00e8 generalmente nota come \"Premier County\", e primeggia anche nelle discipline gaeliche: fu la prima franchigia ad aggiudicarsi infatti il primo torneo All-Ireland di hurling di sempre nel 1887 contro Galway.\nImponendosi subito come una delle realt\u00e0 pi\u00f9 importanti del paese, Tipperary conobbe un periodo d'oro a fine secolo, aggiudicandosi 5 dei sette titoli a disposizione dal 1895 al 1900. Dopo un periodo di magra due titoli vennero vinti dal 1906 al 1908.\nGli anni successivi forti formazioni di Cork e Kilkenny relegarono Tipperary ad un periodo di insuccessi, terminato soltanto nel 1916. In circa dieci anni la franchigia si aggiudic\u00f2 due titoli nazionali, precisamente nel 1916 e 1925 (che fu anche il decimo complessivo) e cinque titoli provinciali. Tolta una semifinale storica persa contro Galway, la squadra raggiunse quasi ogni finale All-Ireland: quella persa contro Kilkenny nel 1922 costitu\u00ec l'ultima vittoria dei rivali \"Cats\" contro i giallo-blu sino al 1967.\nDal 1926 al 1936 inizi\u00f2 una decade di declino e poche soddisfazioni, interrotta soltanto dalla stagione del 1930, dove la contea si aggiudic\u00f2 sostanzialmente ogni trofeo a disposizione.\nTra il 1937 e il 1948, nonostante un forte dominio di Cork e dell'emergente Limerick, i gialloblu riuscirono ad aggiudicarsi il titolo All-Ireland due volte e quello provinciale tre: il titolo Munster del 1941 fu il pi\u00f9 bizzarro in assoluto, dato che la competizione fu a lungo posticipata per problemi logistici di Kilkenny e Tipperary. Cork nel frattempo aveva proseguito al posto loro nella competizione nazionale vincendo il titolo All-Ireland, ma perdendo successivamente quello provinciale.\nTipperary si riconferm\u00f2 una superpotenza dell'hurling nel periodo tra il 1949 ed il 1954, dove vinse tre titoli di fila e diede vita a una delle maggiori rivalit\u00e0 storiche della franchigia, quella contro Cork. I gialloblu incontrarono i Rebels ben cinque volte nelle finali provinciali. Questo periodo, interrotto da un biennio di magra, fu da preambolo all'era d'oro della contea, il decennio tra il 1958 ed il 1968. Quella che viene considerata la squadra di Tipperary pi\u00f9 forte di sempre disput\u00f2 ben 8 finali aggiudicandosene cinque (1958, 1961, 1962, 1964, 1965). La finale persa contro Wexford nel 1968 chiuse il sipario sulla squadra pi\u00f9 vincente e forte della contea, che si apprestava ad iniziare un periodo scevro di grandi soddisfazioni.\nDopo un solo titolo All-Ireland estemporaneo nel 1971, la squadra inizi\u00f2 un forte declino di prestazioni e risultati che dur\u00f2 per ben 15 anni. Fu soltanto nel 1987 che Tipperary torn\u00f2 ad aggiudicarsi un titolo provinciale, senza impressionare nel torneo nazionale tuttavia e perdendo contro Galway in semifinale. I giallo-blu tornarono alla ribalta nel 1989 quando, dopo ben 18 anni, tornarono ad alzare al cielo la Liam McCarthy Cup. Cork spezz\u00f2 immediatamente l'idillio l'anno seguente nella finale provinciale, ma i Tipps tornarono campioni nazionali nel 1991, una delle annate forse pi\u00f9 memorabili della storia della franchigia: la doppia finale provinciale contro Cork fu una delle pi\u00f9 emozionanti e giocate meglio dai giallo-blu: la prima termin\u00f2 in un emozionante pareggio, mentre la finale replay fu ancora pi\u00f9 combattuta e piena di sussulti, caratterizzata da uno straordinario gol di Aidan Ryan e conseguente invasione di campo dei tifosi di Tipperary. La finale nazionale ripropose dopo ben 20 anni un grande classico dell'hurling, ovvero la sfida ai rivali di Kilkenny. Il match fu molto equilibrato e deciso da una punizione di Michael Cleary che termin\u00f2 in rete e fiss\u00f2 il punteggio sul 1\u201316 a 0\u201315.\nFu l'ultima vittoria degli anni '90, che videro Tipperary prendere parte ad una finale All-Ireland (1997) e tre finali provinciali, senza tuttavia alcun successo.\nGli ultimi successi della franchigia sono stati nel 2001 e nel 2010, con intervalli regolari di 9 anni ogni volta.\nCalcio gaelico.\nNonostante sia nettamente il secondo sport per importanza della contea, il calcio gaelico conosce comunque una discreta diffusione nella contea come seguito sia in campo che sugli spalti, tanto che nel 2015 per la prima volta una squadra di club della contea, il Clonmel Commercials, si \u00e8 aggiudicata anche il titolo provinciale.\nLa franchigia, pur non mettendo in campo in genere formazioni di primo piano nel panorama nazionale e provinciale (dominato da Kerry e Cork), costituisce comunque un avversario discreto e pu\u00f2 paradossalmente vantare un palmares di tutto rispetto, merito della formazioni di fine '800 e di inizio XX secolo. Agli albori delle competizioni nazionali di calcio gaelico Tipperary era infatti una realt\u00e0 consistente e di primo piano e si aggiudic\u00f2 quattro All-Ireland Senior Football Championship, fatto che la colloca al 9\u00ba posto nell'albo d'oro alla pari con Kildare e sopra a contee tradizionalmente pi\u00f9 forti come ad esempio Mayo.\nLa finale del 1920 caratterizzata dalla tragica \"Bloody Sunday\" vide in campo proprio la squadra di Tipperary, tanto che il noto settore \"Hogan Stand\" di Croke Park prende nome proprio dall'omonimo calciatore di Tipperary colpito a morte dai colpi di mitraglia britannici.\nNel 2016 la squadra ha fatto ben parlare di se per l'incredibile ed inaspettata cavalcata verso i piani alti della disciplina: eliminata a sorpresa Cork nel torneo provinciale, i \"Tipps\" hanno ceduto il passo in finale alla pi\u00f9 forte Kerry, riuscendo per\u00f2 a vincere nel turno finale di \"backdoors\" contro Derry e soprattutto nei quarti All-Ireland contro la ben pi\u00f9 favorita Galway. La vittoria contro i Tribesmen ha destato molto scalpore, portando i Tipps in semifinale dopo circa 85 anni. La squadra si \u00e8 arresa a Mayo in una partita combattuta fino all'ultimo ed \u00e8 stata applaudita da tutto lo stadio a fine match.\nColori e simbolo.\nTipperary gioca con una tradizionale e distintiva maglia blu con fascia dorata sul petto. Tale divisa nel corso degli anni non \u00e8 praticamente mai cambiata sin dalla sua adozione, se non per qualche dettaglio di merchandising o per il colletto dorato piuttosto che bianco. \nInizialmente tuttavia per molti anni la squadra utilizz\u00f2 altre divise, un particolare in maniera prominente una interamente bianca con banda obliqua verde, che andava da destra a sinistra. A volte la banda era orizzontale sul petto, come ad esempio in occasione del Bloody Sunday (in quel caso sormontata dal nome color oro della contea).\nIl simbolo \u00e8 cambiato leggermente nel corso degli anni. Quello attuale prevede la Rocca di Cashel che si erge sopra un prato verde, sopra il quale sono collocate due mazze da hurling, una sliotar (palla usata nello sport precedentemente menzionato), ed una palla da calcio gaelico.\nTifosi e rivalit\u00e0.\nLe rivalit\u00e0 pi\u00f9 importanti sono vissute per quanto riguarda l'hurling. L'acerrima rivale nel Munster Senior Hurling Championship \u00e8 sicuramente Cork, con cui la franchigia ha disputato pi\u00f9 di 80 partite, oltre ad altre nell'All-Ireland e svariate nella National Hurling League. \u00c8 una delle poche rivalit\u00e0 provinciali tra squadre di alto livello e, sicuramente, quella pi\u00f9 equilibrata a per titoli vinti (contrastata forse e solo da quella tra Galway e Mayo nel Connacht Senior Football Championship). Altre rivalit\u00e0 sono nate con Limerick, Clare e Waterford. \nA livello nazionale la maggiore rivale \u00e8 Kilkenny, la pi\u00f9 forte e titolata squadra irlandese di hurling. Tipperary \u00e8 l'unica squadra a vantare bilancio positivo contro Kilkenny nelle finali dell'All-Ireland Senior Hurling Championship."}
{"id": "3052923", "revid": "1573940", "url": "https://it.wikipedia.org/wiki?curid=3052923", "title": "KeyHoleTV", "text": "KeyHole TV \u00e8 un software freeware che permette di vedere in streaming programmi televisivi e radiofonici giapponesi. Il Software sfrutta la tecnologia Peer-to-peer, tuttavia, KeyHole TV non ha una gran variet\u00e0 di canali tra cui scegliere, ma permette di visionare le sei TV nazionali giapponesi: la pubblica NHK e le private TV Asahi, Fuji TV, Tokyo Broadcasting System, TV Tokyo e Nippon Television.\nKeyHoleVideo.\nKeyHole Video fa parte del progetto di KeyHole Tv, ed il suo funzionamento \u00e8 molto simile a quest'ultimo. La pi\u00f9 grande differenza \u00e8 che chiunque sia in possesso di Hardware e Software adeguato, pu\u00f2 trasmettere i propri video in tempo reale, proprio come avviene per il broadcasting."}
{"id": "3052924", "revid": "252548", "url": "https://it.wikipedia.org/wiki?curid=3052924", "title": "Fiera del libro per ragazzi di Bologna", "text": ""}
{"id": "3052930", "revid": "288300", "url": "https://it.wikipedia.org/wiki?curid=3052930", "title": "Carlo Feresin", "text": ""}
{"id": "3052932", "revid": "486946", "url": "https://it.wikipedia.org/wiki?curid=3052932", "title": "Q Magazine", "text": ""}
{"id": "3052934", "revid": "494555", "url": "https://it.wikipedia.org/wiki?curid=3052934", "title": "Neurone sensoriale", "text": ""}
{"id": "3052935", "revid": "339392", "url": "https://it.wikipedia.org/wiki?curid=3052935", "title": "Campionato del mondo di hockey su ghiaccio under 18 femminile 2009", "text": ""}
{"id": "3052937", "revid": "599013", "url": "https://it.wikipedia.org/wiki?curid=3052937", "title": "Willem Jackson", "text": ""}
{"id": "3052938", "revid": "2014155", "url": "https://it.wikipedia.org/wiki?curid=3052938", "title": "Shunzhi", "text": "Biografia.\nI primi anni.\nShunzhi aveva appena 7 anni quando venne proclamato imperatore dell'Impero Qing alla morte di suo padre, un impero che comprendeva solo una parte dell'attuale Cina e che si era formato in opposizione al governo della dinastia Ming. I popoli Manch\u00f9, di cui suo padre era stato a capo sino alla sua morte nel 1643, occuparono la citt\u00e0 di Pechino nel giugno del 1644 e nell'ottobre di quello stesso anno lo zio di Shunzhi, il principe reggente Dorgon, proclam\u00f2 la legittimit\u00e0 della dinastia Qing a succedere alla dinastia Ming. Anche se Shunzhi non fu effettivamente il fondatore della dinastia Qing egli fu per\u00f2 il primo Qing a regnare sulla Cina intera.\nDurante il primo anno di regno, Dorgon prese la controversa decisione di costringere tutti i cinesi di etnia Han che occupavano precedentemente i territori dei Ming, sotto la pena di morte, ad adottare i costumi e il modo di vestire manch\u00f9, che includevano il taglio dei capelli sulla fronte e il resto della capigliatura doveva essere raccolto in una coda sul retro. Per i manch\u00f9 questa politica aveva un doppio scopo: riconoscere i cinesi sottoposti al loro governo e quelli stranieri e soprattutto serviva come atto di sottomissione del popolo conquistato, il che andava inoltre contro il confucianesimo tradizionale..\nLa madre di Shunzhi era l'Imperatrice Xiaozhuang, un'eccellente politicante del suo periodo. Il giovane imperatore era completamente disgustato dalla campagna di sottomissione violenta organizzata da suo zio e quando questi mor\u00ec nel 1650, Shunzhi priv\u00f2 suo fratello di tutti i titoli acquisiti e di tutti i benefici, anche se all'epoca aveva appena 17 anni.\nIl breve regno.\nDurante il suo breve regno, l'Imperatore Shunzhi incoraggi\u00f2 al contrario di suo zio l'etnia Han a partecipare alle attivit\u00e0 di governo e volle che fosse uno studioso di etnia Han a occuparsi dell'istruzione dei suoi figli e si serv\u00ec di Johann Adam Schall von Bell \u6e6f\u82e5\u671b, un gesuita tedesco, come suo consigliere e studioso di astronomia, concendendogli il libero accesso a tutti i palazzi imperiali. \nL'Imperatore spos\u00f2 la nipote di sua madre, ma lasci\u00f2 di fatto a vita propria l'Imperatrice gi\u00e0 alcuni anni dopo. Nel 1661, la concubina favorita di Shunzhi, Donggo, mor\u00ec nel tentativo di dare alla luce un figlio. Shunzhi contrasse poco dopo il morbillo e mor\u00ec durante quella che era sembrata una convalescenza. Prima di morire, egli nomin\u00f2 quattro reggenti in nome di Xuanye, suo maschio primogenito (ancora in et\u00e0 minorile): Oboi, Sonin, Suksaha e Ebilun.\nSecondo le fonti ufficiali Shunzhi mor\u00ec nel 1661, ma secondo altre teorie storiche egli avrebbe preferito lasciare il palazzo imperiale per divenire un monaco. Ad ogni modo il suo corpo venne sepolto nelle tombe Qing, a 125 chilometri ad est di Pechino, nel mausoleo di Xiaoling (\u5b5d\u9675)."}
{"id": "3052939", "revid": "494555", "url": "https://it.wikipedia.org/wiki?curid=3052939", "title": "Plesso sottomucoso", "text": ""}
{"id": "3052945", "revid": "729019", "url": "https://it.wikipedia.org/wiki?curid=3052945", "title": "Captain Paragon", "text": "Paragon, o Captain Paragon, \u00e8 un supereroe immaginario, un personaggio pubblicato dalla AC Comics come personaggio di supporto in Femforce. Inizialmente, questo personaggio aveva un suo fumetto, poi si un\u00ec ai Sentinels of Justice.\nPersonaggio.\nCharlie Starrett era un manovale in un ranch nel 1800, che assunse l'identit\u00e0 di Latigo Kid. Agli inizi del Novecento, un'organizzazione segreta lo miglior\u00f2 fino a trasformarlo in Captain Paragon. Aiut\u00f2 a fondare i Sentinels of Justice al fianco di Nightveil, Stardust, Commando D e Scarlet Scorpion in \"Captain Paragon and the Sentinels of Justice\" n. 1. Successivamente, le Sentinelle originali furono sciolti dai militari e rimpiazzati da altri eroi, che non si conciliavano bene con la loro precedente versione. Starrett obiett\u00f2, quando fu scelta Jennifer Burke per guidare le nuove Sentinelle della Giustizia sotto il nome in codice di Paragon. Questo port\u00f2 le Sentinelle originali a ricoprire il ruolo di consulenti per la nuova squadra.\nCaptain Paragon \u00e8 sposato con la leader delle Femforce Miss Victory, Joan Wayne. Di fatto, \u00e8 un noto alleato della squadra."}
{"id": "3052948", "revid": "599013", "url": "https://it.wikipedia.org/wiki?curid=3052948", "title": "Alfred Phiri", "text": ""}
{"id": "3052949", "revid": "729019", "url": "https://it.wikipedia.org/wiki?curid=3052949", "title": "Cr\u00e2nga\u0219i (metropolitana di Bucarest)", "text": "Cr\u00e2nga\u015fi \u00e8 una delle stazioni della metropolitana di Bucarest. La stazione alla sua apertura era il capolinea della linea 1, la stazione \u00e8 posizionata nelle vicinanze del Giule\u015fti Stadium."}
{"id": "3052951", "revid": "110157", "url": "https://it.wikipedia.org/wiki?curid=3052951", "title": "\u010cechovskij rajon", "text": "Il \u010cechovskij rajon () \u00e8 un distretto municipale dell'Oblast' di Mosca, nella Russia europea; il capoluogo \u00e8 \u010cechov. Istituito nel 1954, ricopre una superficie di 865,76 chilometri quadrati ed ospita una popolazione di circa 111.000 abitanti."}
{"id": "3052953", "revid": "149727", "url": "https://it.wikipedia.org/wiki?curid=3052953", "title": "Bolzona", "text": ""}
{"id": "3052954", "revid": "149727", "url": "https://it.wikipedia.org/wiki?curid=3052954", "title": "Casaletto Ceredano ed Uniti", "text": ""}
{"id": "3052958", "revid": "149727", "url": "https://it.wikipedia.org/wiki?curid=3052958", "title": "Zapello", "text": ""}
{"id": "3052959", "revid": "149727", "url": "https://it.wikipedia.org/wiki?curid=3052959", "title": "Pieraneca", "text": ""}
{"id": "3052968", "revid": "767487", "url": "https://it.wikipedia.org/wiki?curid=3052968", "title": "The Informant (film 1997)", "text": "The Informant \u00e8 un film TV del 1997 di Jim McBride prodotto dalla Showtime, con Cary Elwes e Timothy Dalton, basato sul libro \"Field of Blood\" di Gerald Seymour.\nTrama.\nGingy \u00e8 un ex terrorista dell'IRA che lavora in Irlanda mentre la sua famiglia (moglie e due figli) \u00e8 rimasta a vivere a Belfast, nel quartiere di Turf Lodge. Uomini dell'IRA lo vengono a cercare per riportarlo a Belfast in quanto era l'unico che sapeva usare un RPG (lanciarazzi) per compiere un attentato contro un giudice.\nRiluttante, sentendo minacciata la propria famiglia, Gingy accetta. Riconosciuto quasi subito da un militare inglese, la sera stessa viene arrestato. Inizia a girare comunque la voce, confermata al telegiornale, che ci sia stata una soffiata. L'IRA pensa che la spia sia stata un ragazzino di quattordici anni, che viene subito gambizzato.\nGingy accetta di collaborare con la polizia e testimonia contro i suoi mandanti. Viene trasferito altrove assieme alla famiglia, che per\u00f2 non sta dalla sua parte. \u00c8 proprio per colpa della moglie che l'IRA viene a scoprire dove si trovano.\nLa pellicola termina proprio al momento di avvio della sua testimonianza in tribunale.\nContesto storico.\nLa storia non \u00e8 basata su alcun fatto reale.\nMentre era in vigore la legge britannica sul pentitismo, tra il 1981 e il 1983 pi\u00f9 di 600 persone fra protestanti e cattolici furono arrestate in base alle dichiarazioni di 16 attivisti dell'IRA e di 17 protestanti lealisti.\nDi queste, ben 15 hanno ritrattato la loro testimonianza all'ultimo momento."}
{"id": "3052974", "revid": "599013", "url": "https://it.wikipedia.org/wiki?curid=3052974", "title": "Helman Mkhalele", "text": ""}
{"id": "3052978", "revid": "110157", "url": "https://it.wikipedia.org/wiki?curid=3052978", "title": "The World Outside", "text": "The World Outside \u00e8 il secondo album degli Eyes Set to Kill, dopo \"Reach\", uscito nel 2009."}
{"id": "3052980", "revid": "184755", "url": "https://it.wikipedia.org/wiki?curid=3052980", "title": "Francesco Savanni", "text": "Biografia.\nNacque a Brescia nel 1724 e, secondo le fonti, fu un artista precoce dotato di decisa naturale inclinazione alla pittura che lo distolse dagli studi letterari e scientifici ai quali il padre lo aveva destinato presso la scuola dei Gesuiti.\nAllievo della scuola del bresciano Angelo Paglia e di Francesco Monti che a Brescia affresc\u00f2 la Chiesa della Pace, Savanni produsse molte opere per le chiese e i palazzi signorili di Brescia. Visse una vita povera, dissoluta e trascinato nella rovina da una prostituta, mor\u00ec all'ospedale di Brescia il 4 maggio 1772 a soli 49 anni d'et\u00e0.\nLa pittura del Savanni coniug\u00f2 con semplicit\u00e0 aspetti classicisti e naturalistici sulla scia di Antonio Balestra e di Giambettino Cignaroli e per la sua bravura fu lodato da Giovanni Battista Tiepolo, il principe della pittura italiana del Settecento, che sostando a Coccaglio di ritorno dalla Spagna ebbe modo di ammirare presso la chiesa parrocchiale una sua opera, la \"Beata Vergine del Patrocinio\".\nOpere.\nNota: elenco incompleto e non rispetta cronologicamente la produzione artistica di Francesco Savanni."}
{"id": "3052981", "revid": "288300", "url": "https://it.wikipedia.org/wiki?curid=3052981", "title": "Alfred Maimane Phiri", "text": ""}
{"id": "3052987", "revid": "214509", "url": "https://it.wikipedia.org/wiki?curid=3052987", "title": "Bambolotto", "text": ""}
{"id": "3052991", "revid": "1003477", "url": "https://it.wikipedia.org/wiki?curid=3052991", "title": "Slan\u00fd", "text": "Slan\u00fd (in tedesco \"Schlan\") \u00e8 una citt\u00e0 della Repubblica Ceca facente parte del distretto di Kladno, in Boemia Centrale.\nStoria.\nLe \"cronache di V\u00e1clav H\u00e1jek\" riportano che Slan\u00fd venne fondata nel 750, sul sito di un deposito di sale (\"Slan\u00fd\" in ceco sta per \"salato\"). I Benedettini istituirono un ospedale e una chiesa nel 1136. Venceslao II di Boemia innalz\u00f2 l'abitato a citt\u00e0 tra il 1295 e il 1305. La citt\u00e0 fu catturata dai taboriti nel 1425, durante la crociata Hussita, e rimase sotto il loro dominio fino al 1434. Inoltre prese parte allarivolta di Boemia che diede inizio alla guerra dei trent'anni, e ebbe a soffrire molto dopo la battaglia della Montagna Bianca che si svolse nelle vicinanze.\nDalla met\u00e0 del XIX secolo la lingua ceca divenne dominante. Lo sviluppo industriale inizi\u00f2 circa intorno al 1860. Una fabbrica di produzione di batterie venne fondata nel 1918. Le principali infrastrutture e i servizi della citt\u00e0 moderna vennero progressivamente aggiunte dalla seconda met\u00e0 del XIX secolo."}
{"id": "3052998", "revid": "38120", "url": "https://it.wikipedia.org/wiki?curid=3052998", "title": "American Crusader", "text": "American Crusader \u00e8 un personaggio immaginario, un supereroe che originariamente comparve in \"Thrilling Comics\" n. 19 (1941). Il personaggio fu ripreso nella Modern Age in Femforce n. 59 della AC Comics ed in \"Tom Strong\" n. 11 di Alan Moore e Chris Sprouse.\nStoria del personaggio.\nLa sua identit\u00e0 segreta \u00e8 il Professor Archibald \"Archie\" Masters, un professore di astronomia di un'universit\u00e0 senza nome negli Stati Uniti occidentali.\nIl personaggio debutt\u00f2 nel 1941, e il suo alter ego era una reminiscenza del Clark Kent di Superman. Cre\u00f2 un dispositivo chiamato acceleratore di particelle, e, inevitabilmente, l'esperimento and\u00f2 storto. Invece di ucciderlo, lo colp\u00ec accidentalmente con delle radiazioni, che gli donarono numerose abilit\u00e0 super umane e utilizz\u00f2 questi poteri per combattere il crimine come American Crusader (dall'inglese, \"Crociato Americano\").\nIl Prof. Masters aveva una segretaria di nome Jane Peters, mentre il Crociato aveva una spalla di nome Mickey Martin.\nCrusader comparve nei seguenti titoli della Golden Age:\nRinascita.\nAC Comics.\nAmerican Crusader, insieme agli altri eroi della Nedor Comics, fu ripreso dalla AC Comics attraverso \"Vault of Heroes\", un programma animato sospeso sui supereroi. Fu poi inserito nei Sentinels of Justice.\nAmerica's Best Comics.\nAmerican Crusader, insieme ad altri eroi della Nedor Comics, furono ripresi da Alan Moore nella sua serie \"Tom Strong\". Questo rinnovamento ambient\u00f2 le avventure del personaggio su un mondo parallelo chiamato Terra Obscura, che era anche il titolo della mini-serie omonima.\nApparentemente, Crusader oper\u00f2 come supereroe fino al 1969, quando, durante una missione tent\u00f2 di fermare un alieno dal trasformare la Terra in una navicella spaziale, venne rinchiuso in un dispositivo alieno restringente, che Tom Strong immagin\u00f2 essere un potente saltatore temporale. Questa bolla lo mantenne in animazione sospesa finch\u00e9 non venne liberato nel 2000 da Strong, e dal suo collega dello SMASH, Tom Strange.\nDescritto da Strong come \"probabilmente il primo eroe-scienziato nucleare\", \u00e8 \"probabilmente pi\u00f9 potente di Tom Strange\".\nNella continuit\u00e0 di Terra Obscura, \u00e8 un alcolista, in cerca di una cura per il suo vizio. Opera con la versione moderna dello SMASH.\nLiving Legends e Tales of the Living Legends.\nAmerican Crusader ebbe una comparsa nella storia in prosa \"Living Legends\" al Metahuman Press. Fu stampata anche una storia flashback a fumetti che riprendeva le pagine riscritte di pubblico dominio come parte del fumetto web \"Tales of the Living Legends\".\nProgetto Superpoteri.\nAmerican Crusader comparve nella miniserie \"Project Superpowers\" di Alex Ross e Jim Krueger. Viene tenuto prigioniero ed inconscio da un governo totalitario, ed cloni chiamati Crusaders vengono creati con il suo DNA per agire come soldati super potenti.\nNella serie correlata, \"Black Terror\", Black Terror trova Archie e lo aiuta ad adescare i Crusaders e distruggerli, utilizzando le ultime energie di Archie nell'impresa; tutti i Crusaders morirono, ed un soldato afro-americano di nome Marcus Chamberlain, che era con Terror e Archie nel suo ultimo istante, ne ottenne i poteri e divenne il nuovo American Crusader.\nHeroes Inc..\nArchibald Masters, American Crsader, comparve come personaggio centrale nel fumetto web corrente \"Heroes Inc.\", di Scott E. Austin. Il fumetto si ambienta in una realt\u00e0 alternativa dove gli alleati della seconda guerra mondiale persero la guerra. Nei tempi moderni, American Crusader raccoglie il DNA degli eroi della Golden Age cos\u00ec da poter creare una nuova generazione di eroi.\nPoteri e abilit\u00e0.\nAmerican Crusader \u00e8 in grado di volare, possiede la forza super umana, invulnerabilit\u00e0 ai proiettili e pu\u00f2 generare impulso elettromagnetici. La piena estensione dei suoi poteri \u00e8 sconosciuta."}
{"id": "3053000", "revid": "181541", "url": "https://it.wikipedia.org/wiki?curid=3053000", "title": "Cotenna", "text": ""}
{"id": "3053003", "revid": "266224", "url": "https://it.wikipedia.org/wiki?curid=3053003", "title": "Datsun Cherry", "text": ""}
{"id": "3053004", "revid": "2014155", "url": "https://it.wikipedia.org/wiki?curid=3053004", "title": "Chongzhen", "text": "Biografia.\nInfanzia.\nNato Zhu Youjian (), Chongzhen era il quinto figlio dell'imperatore Taichang e della concubina di basso rango Liu. Quando aveva quattro anni, la madre fu segretamente uccisa dal padre per ragioni ignote e Zhu Youjian fu allevato da altre concubine, dapprima dalla consorte Kang e, quando questa si prese cura del fratello maggiore Zhu Youxiao, fu preso in consegna dalla consorte Zhuang. Tutti i figli di Taichang morirono prima di diventare adulti eccetto Zhu Youxiao e Zhu Youjian, che crebbe in un ambiente relativamente tranquillo.\nAlla morte del padre sal\u00ec al trono il fratello maggiore Zhu Youxiao con il nome Tianqi. Il nuovo imperatore confer\u00ec a Zhu Youjian il titolo di principe di Xin (\u4fe1\u738b) e quello postumo di consorte Xian (\u8ce2\u5983) alla concubina Liu, defunta madre del fratello. Impaurito dall'eunuco di corte Wei Zhongxian, che controllava il nuovo imperatore, Zhu Youjian si finse malato e non partecip\u00f2 alla vita e ai rituali della corte fino a quando nel 1627 non fu richiamato dal fratello, che era gravemente malato e gli chiese di fidarsi di Wei Zhongxian in futuro.\nAscesa al trono.\nTianqi mor\u00ec il 30 settembre 1627 all'et\u00e0 di 22 anni, quando Zhu Youjian ne aveva sedici. L'unico erede maschio di Tianqi, il principe ereditario Zhu Cijiong (), era morto a soli 7 mesi di et\u00e0 il 30 maggio del 1626 in seguito all'evento catastrofico conosciuto come esplosione dell'Arsenale Imperiale, cos\u00ec, due giorni dopo la morte dell'imperatore, Zhu Youjian sal\u00ec al trono con il nome regale di Chongzhen grazie all'intercessione dell'imperatrice Zhang Baozhu, la vedova di Tianqi, malgrado le manovre di Wei Zhongxian che voleva continuare a egemonizzare la corte imperiale. Fin dall'inizio fece del suo meglio per frenare il declino della dinastia Ming, messa in difficolt\u00e0 dalla dilagante corruzione, dalle finanze dissestate e dall'incapacit\u00e0 di trovare personalit\u00e0 valide da assegnare ai ministeri cruciali.\nIl suo regno fu caratterizzato da una costante diffidenza nei riguardi dei cortigiani e tent\u00f2 di regnare in autonomia. Subito dopo l'ascesa al trono fece uccidere Wei Zhongxian e K\u00e8 Sh\u00ec, la ex balia del fratello; i due avevano avuto il controllo su Tianqi e stavano cospirando contro Chongzhen. Cominci\u00f2 quindi a sospettare dei propri generali e ne fece uccidere diversi, tra i quali nel 1630 il famoso Yuan Chonghuan, malgrado questi avesse respinto solo un anno prima l'attacco a Pechino dei manci\u00f9.\nRivolte contadine e offensive manci\u00f9.\nA causa di una grave carestia, rivolte popolari scoppiarono un po' ovunque in Cina, e le pi\u00f9 importanti furono quelle guidate dai contadini dello Shaanxi Zhang Xianzhong e Li Zicheng. Nello stesso periodo le truppe dei Ming stavano difendendo i confini occidentali dagli attacchi dei manchu guidati da Huang Taiji, il cui padre Nurhaci aveva unificato le trib\u00f9 di quel popolo. Nel 1636, dopo anni di attacchi alle fortezze Qing a nord della Grande Muraglia, Huang Taiji si auto-proclam\u00f2 imperatore della nuova dinastia Qing.\nLe rivolte contadine si propagarono in quegli anni anche nelle province di Huguang e Henan. Nel 1641, Xiangyang fu occupata da Zhang Xianzhong e Luoyang da Li Zicheng, che l'anno successivo si impossess\u00f2 di Kaifeng. L'anno dopo Zhang Xianzhong prese Wuchang e si proclam\u00f2 sovrano di Xi. La corte di Pechino tent\u00f2 invano con ogni mezzo di interrompere il dilagare delle rivolte, ma Li Zicheng non si ferm\u00f2 e nel 1643 entr\u00f2 a Xi'an ribattezzandola Chang'an, il nome della citt\u00e0 quando fu la capitale della dinastia Tang. Il giorno del capodanno cinese del 1644, si auto-proclam\u00f2 sovrano della dinastia Shun e si prepar\u00f2 ad attaccare Pechino.\nUltimi mesi di Chongzen e fine della dinastia Ming.\nMalgrado la situazione fosse ormai critica, l'imperatore Chongzhen rifiut\u00f2 di reclutare nuove milizie per difendere la capitale e di richiamare il generale Wu Sangui, che stava respingendo sul passo di Shanhai gli attacchi manchu lungo la Grande Muraglia. Il nuovo comandante Yu Yinggui non riusc\u00ec a fermare l'avanzata di Li Zicheng, che aveva attraversato il fiume Giallo nel dicembre 1643. La difesa di Pechino era ora affidata a vecchi e deboli soldati, ridotti alla fame dalla cattiva gestione delle scorte da parte degli eunuchi e senza stipendi da quasi un anno. Dopo che Li Zicheng occup\u00f2 anche Taiyuan, le truppe imperiali iniziarono ad arrendersi senza combattere, ma Chongzhen rifiut\u00f2 le ripetute proposte di rifugiarsi a sud con la corte imperiale a Nanchino.\nNell'aprile 1644, Li Zicheng era pronto a conquistare Pechino. Per sfuggire ai nemici, il 25 aprile Chongzhen si suicid\u00f2 impiccandosi con la sua cintura di seta sulla collina di Jingshan dopo aver ucciso la figlia, la principessa Changping. Fu l'ultimo degli imperatori cinesi ad essere sepolto a Siling, nel mausoleo di famiglia.\nEventi successivi.\nQuello stesso giorno Li Zicheng entr\u00f2 trionfante nella capitale. L'esercito di Wu Sangui stava per rientrare a Pechino in soccorso dei Ming, ma quando il generale seppe della capitolazione si ferm\u00f2 a presidiare il passo di Shanhai. La sua famiglia fu trucidata a Pechino e Wu Sangui si accinse ad attaccare Li Zicheng mettendosi al servizio della dinastia Qing. Fece oltrepassare la Grande Muraglia all'esercito Manchu e il 27 maggio 1644 si svolse la battaglia del passo Shanhai, dove le forze di Wu e quelle manchu guidate da Dorgon sconfissero le truppe di Li Zicheng.\nAssieme marciarono su Pechino, dove Li si fece proclamare imperatore ma fugg\u00ec subito dopo per evitare lo scontro con il grande esercito manchu, che entr\u00f2 nella capitale senza combattere e il giovane Shunzhi fu proclamato imperatore il 1\u00ba ottobre 1644.\nDopo la morte di Chongzhen, i lealisti Ming fondarono la dinastia dei Ming meridionali con capitale Nanchino e Zhu Yousong fu proclamato imperatore. Nel 1645, l'esercito della dinastia Qing inizi\u00f2 a muoversi contro questo nuovo regno e Nanchino si arrese l'8 giugno 1645. Zhu Yousong venne catturato il 15 giugno di quello stesso anno e portato a Pechino, dove mor\u00ec l'anno successivo. L'ultimo imperatore dei Ming meridionali, Zhu Youlang, catturato nel 1662 dal generale Wu Sangui a Ava, la capitale della Birmania dove si era rifugiato, fu strangolato al ritorno a Pechino."}
{"id": "3053008", "revid": "181699", "url": "https://it.wikipedia.org/wiki?curid=3053008", "title": "Bryndza", "text": "La bryndza \u00e8 un formaggio a pasta molle e salato prodotto con latte di pecora nell'Europa centrale e orientale. Le ricette sono leggermente differenti nei diversi paesi di produzione: Slovacchia, Polonia, Romania, Ucraina, Bielorussia e Bulgaria. Viene consumata anche in Austria e in Baviera.\nDescrizione.\nPresupposto fondamentale per una \"bryndza\" di qualit\u00e0 \u00e8 un buon pascolo aromatico.\nDa principio si fa cagliare il latte di pecora dolce. Questa sostanza si lascia essiccare in una malga, ottenendo un formaggio di pecora granuloso. Successivamente lo si classifica e lo si bagna con acqua, mentre lo si conserva alla temperatura costante di 20 \u00b0C in un locale apposito dotato di vasche (in slovacco: \"bryndziar\u0148a\"). Successivamente si elimina la buccia, si pressa il formaggio per farne uscire il liquido in eccesso (siero di latte) e lo si schiaccia. In ultimo lo si sala e lo si macina mediante rulli.\nLa \"bryndza\" della regione di Liptov si confeziona in tipiche mezze botti di legno.\nCento grammi di \"bryndza\" contengono 650\u2013700\u00a0mg di calcio.\nEtimologia.\n\"Br\u00e2nz\u0103\" () \u00e8 un termine generico per \"formaggio\" in romeno, a cui non \u00e8 associato nessun tipo di formaggio in particolare. La parola romena proviene forse dal daco (o dacico), la lingua dei Daci, popolo pre-romano stanziato nell'attuale Romania. La prima occorrenza del termine \"bren\u00e7e\" fu registrata a Ragusa di Dalmazia nel 1370. Oggi, \"bryndza\" si usa in diversi Paesi d'Europa In Polonia, in Slovacchia e in Repubblica Ceca la \"bryndza\" fu introdotta dagli immigrati Valacchi. In questi Paesi, a differenza della Romania dove un formaggio simile ha il nome di \"telemea\", la parola indica esclusivamente il formaggio di pecora morbido e granuloso.\nStoria della bryndza in Slovacchia.\nIn Slovacchia la produzione domestica di \"bryndza\" fu importata dai Valacchi (probabilmente nel XV secolo). Nel XVIII secolo in parecchie citt\u00e0 sorsero delle manifatture di bryndza (nel 1787 a Detva). La manifattura di Zvolensk\u00e1 Slatina fu la seconda in territorio slovacco e fu fondata dalla famiglia Molecov nel 1797. \u00c8 tuttora in attivit\u00e0. Nel XIX secolo fu molto rinomata anche la \"bryndza\" di Brezno.\nIl produttore di \"bryndza\" Teodor Wallo di Zvolen miglior\u00f2 il processo produttivo, introducendo al posto della semplice salatura un trattamento con una speciale soluzione salina che dava una \"bryndza\" pi\u00f9 dolce e burrosa. Questa \u00e8 la \"bryndza\" oggi prodotta in Slovacchia.\nNel XIX secolo i mercanti di Star\u00e1 Tur\u00e1 chiamati \"brinzj\u00e1ri\" o \"burend\u00e1ri\" vendevano diverse qualit\u00e0 di \"bryndza\" al mercato dei formaggi sulla piazza dei Domenicani di Vienna. da questo commercio proviene il nome del famoso Liptauer, che in origine era la \"bryndza\" della regione di Liptov.\nLa \"bryndza\" oggi \u00e8 uno dei formaggi tipici slovacchi, ingrediente indispensabile per la preparazione dei bryndzov\u00e9 halu\u0161ky, il piatto nazionale slovacco.\nDenominazione di origine protetta.\nLa \"Bryndza Podhala\u0144ska\" polacca \u00e8 un formaggio DOP dal giugno del 2007. Il riconoscimento dell'indicazione geografica era stato richiesto nel settembre del 2006.\nAnche la \"bryndza\" slovacca (\"Slovensk\u00e1 bryndza\") ha ricevuto la Denominazione di origine protetta nel luglio del 2008."}
{"id": "3053009", "revid": "486946", "url": "https://it.wikipedia.org/wiki?curid=3053009", "title": "Societ\u00e0 Sportiva Manfredonia Calcio", "text": ""}
{"id": "3053012", "revid": "1305772", "url": "https://it.wikipedia.org/wiki?curid=3053012", "title": "Rashida Jones", "text": "Conosciuta per aver partecipato come Ann Perkins nella serie televisiva \"Parks and Recreation\" (2009-2015), \u00e8 apparsa come Louisa Fenn nella serie tv \"Boston Public\" (2000-2002) e come Karen Filippelli nella commedia \"The Office\" (2006-2011). Dal 2016 al 2019 Jones ha recitato nella serie \"Angie Tribeca\". \u00c8 anche conosciuta per aver recitato in film come \"I Love You, Man\" (2009), \"The Social Network\" (2010), \"Quell'idiota di nostro fratello\" (2011), \"I Muppet\" (2011), \"Separati innamorati\" (2012) e \"Prendimi!\" (2018). Il suo ultimo lavoro come co-sceneggiatrice \u00e8 stato \"Toy Story 4\" (2019).\nCome regista, ha diretto il primo episodio di \"Hot Girls Wanted\", una serie focalizzata sull\u2019industria del sesso. \u00c8 stata anche produttrice esecutiva di questa serie. Nel 2018 il documentario \"Quincy\", su suo padre Quincy Jones, ha debuttato su Netflix ed ha anche vinto un Grammy Award per il miglior film musicale.\nBiografia.\nNata in California, figlia del produttore discografico Quincy Jones e della sua terza moglie, l'attrice Peggy Lipton, \u00e8 cresciuta a Bel Air, Los Angeles. Il padre \u00e8 afroamericano mentre la madre \u00e8 ebrea, ha una sorella maggiore, Kidada Jones, anch'ella attrice, e cinque fratellastri nati dalle precedenti relazioni del padre.\nHa effettuato gli studi presso la Buckley School a Sherman Oaks, dove ha fatto parte della National Honor Society, ha inoltre frequentato una scuola ebraica. I suoi genitori divorziarono quando la Jones aveva 14 anni; la sorella \u00e8 rimasta a vivere con il padre mentre lei si \u00e8 trasferita a Brentwood con la madre. Dopo il liceo, la Jones lascia la California per studiare ad Harvard, con l'intenzione di diventare avvocato ma ben presto si \u00e8 fatta coinvolgere dalle varie attivit\u00e0 inerenti al mondo dello spettacolo. Ha studiato religione e filosofia, laureandosi nel 1997.\nCarriera.\nDebutta professionalmente nel 1997, partecipando alla miniserie televisiva \"L'ultimo padrino\", basata sull'omonimo romanzo di Mario Puzo, successivamente partecipa alle produzioni indipendenti \"Myth America\" e \"East of A\" e al film TV \"Women\". Prende parte ad un episodio di \"Freaks and Geeks\", prima di approdare alla serie televisiva \"Boston Public\", dove dal 2000 al 2002 interpreta il ruolo di Louisa Fenn. Nell'ultimo anno di permanenza in \"Boston Public\" ottiene una candidatura agli NAACP Image Awards.\nIn seguito recita con Adam Brody nel cortometraggio \"Roadside Assistance\" e ottiene un piccolo ruolo in \"Full Frontal\" di Steven Soderbergh. Nel 2003 appare in \"Death of a Dynasty\", invece l'anno successivo recita nel film della HBO diretto da Sidney Lumet \"Strip Search\", ma nella versione finale del film le sue scene vengono tagliate. Dopo aver preso parte alla commedia \"Tutte le ex del mio ragazzo\", interpreta il ruolo del detective Carla Merced nella serie poliziesca di breve vita \"Wanted\". Appare nei film \"The Ten\" e \"Role Models\", entrambi diretti da David Wain, ma in quest'ultimo la sua parte \u00e8 stata tagliata nella versione per le sale, comparendo solo nella versione DVD e Blu-ray Disc.\nNel settembre del 2006 entra nel cast della serie televisiva \"The Office\", dove fino al 2009 ha interpretato il ruolo di Karen Filippelli. Nel 2008 partecipa alla serie di breve vita \"Unhitched\", prodotta dai fratelli Farrelly, al cinema prende parte a \"Brief Interviews with Hideous Men\", basato su una raccolta di racconti di David Foster Wallace e presentato in concorso al Sundance Film Festival 2009, e alla commedia \"I Love You, Man\", dov'\u00e8 Zooey la fidanzata di Paul Rudd. Dopo la fine della sua esperienza in \"The Office\", recita in una nuova serie televisiva, ovvero \"Parks and Recreation\" della NBC, dove ha il ruolo dell'infermiera Ann Perkins.\nNel 2010 recita al fianco di Bruce Willis e Tracy Morgan in \"Poliziotti fuori\" e partecipa al film di David Fincher \"The Social Network\", che racconta la storia dei fondatori di Facebook, interpretati da Jesse Eisenberg, Andrew Garfield e Justin Timberlake. Nel 2012 debutta come sceneggiatrice, scrivendo assieme a Will McCormack il film \"Separati innamorati\", di cui \u00e8 anche interprete al fianco di Andy Samberg. Il film \u00e8 stato presentato in anteprima al Sundance Film Festival. Ha presentato per la stagione 2014 al network The CW la serie \"Ladyballs\", scritta a quattro mani con la sorella Kidada Jones. Dal 2016 \u00e8 la protagonista di \"Angie Tribeca\".\nAltri lavori.\nCome cantante, ha collaborato con i Maroon 5, partecipando ai cori delle tracce \"Tangled\", \"Secret\" e \"Not Coming Home\" del loro album di debutto \"Songs About Jane\", e alla canzone \"Kiwi\", inclusa nel loro successivo album \"It Won't Be Soon Before Long\". Jones ha partecipato all'album tributo a Tupac Shakur \"The Rose that Grew from Concrete\", ha inoltre interpretato canzoni per le colonne sonore dei film \"The Baxter\", \"The Ten\" e \"\".\nCome modella \u00e8 apparsa su numerose riviste e ha preso parte a spot televisivi per l'azienda Gap. \u00c8 stata inclusa pi\u00f9 volte dalla rivista \"People\" tra le persone pi\u00f9 belle del mondo, mentre il magazine \"Harper's Bazaar\" l'ha inserita nella classifica delle donne meglio vestite d'America. \u00c8 apparsa in alcuni videoclip, tra cui \"Long Road to Ruin\" dei Foo Fighters.\nVita privata.\nSebbene sia cresciuta come ebrea, ha iniziato a praticare l'induismo assieme alla madre durante l'adolescenza, dopo aver visitato un \u0100\u015brama in India. Successivamente \u00e8 tornata a praticare l'ebraismo.\n\u00c8 stata fidanzata dal 2003 fino al 2004 con il produttore musicale Mark Ronson. Nel 2018 ha avuto un figlio con il compagno Ezra Koenig, frontman della band Vampire Weekend.\n\u00c8 stata un'amica del rapper Tupac Shakur, che era fidanzato con sua sorella Kidada prima di essere ucciso. Il rapporto con Shakur era iniziato in modo burrascoso, quando nel 1994 gli scrisse una lettera aperta per rispondere alle sferzanti affermazioni del rapper sul matrimonio interrazziale dei suoi genitori.\nRiconoscimenti.\nGrammy Award\nIndependent Spirit Awards\nPremio Emmy\nSatellite Award\nDoppiatrici italiane.\nDa doppiatrice \u00e8 sostituita da:"}
{"id": "3053014", "revid": "228587", "url": "https://it.wikipedia.org/wiki?curid=3053014", "title": "C\u00e9line Bara", "text": "Ha preso parte ad oltre 186 film pornografici.\nBiografia.\nC\u00e9line Bara, originaria delle Isole Mauritius, \u00e8 un'attrice pornografica francese.\nNel 1998 si sposa con suo cugino e produttore, Cyrille Bara, e comincia la sua carriera nel porno.\nNel 2002 lei e suo marito sono condannati a quattro anni di prigione per l'aggressione a un produttore e attore porno: Herv\u00e9 Pierre Gustave.\nDiventa presidentessa della propria casa di produzione \"C\u00e9line Bara Studio\" e, nel 2007, pubblica con il marito un'autobiografia: \"La Sodomite\"."}
{"id": "3053021", "revid": "33775340", "url": "https://it.wikipedia.org/wiki?curid=3053021", "title": "\u010cechovskij", "text": ""}
{"id": "3053026", "revid": "729019", "url": "https://it.wikipedia.org/wiki?curid=3053026", "title": "Inseguimento della Goeben e della Breslau", "text": "L'inseguimento della \"Goeben\" e della \"Breslau\" cominci\u00f2 poco dopo lo scoppio della prima guerra mondiale ed ebbe luogo nel Mar Mediterraneo quando la Flotta del Mediterraneo tent\u00f2 di intercettare la flotta tedesca, comprendente l'incrociatore da battaglia \"Goeben\" e l'incrociatore leggero \"Breslau\". Le due navi fuggirono e riuscirono a riparare a Costantinopoli, contribuendo all'entrata in guerra dell'Impero Ottomano contro la Triplice Intesa.\nIl fallimento inglese ebbe conseguenze a livello politico e militare, secondo le parole di Winston Churchill: \"pi\u00f9 strage, pi\u00f9 miseria, pi\u00f9 rovina di quanta mai ne abbia portata la bussola di una nave.\"\nPreludio.\nIn base a quanto stabilito nel 1912 la Flotta del Mediterraneo tedesca, comprendente solo la \"Goeben\" e la \"Breslau\", era sotto il comando del contrammiraglio Wilhelm Souchon. Durante la guerra il suo compito era quello di intercettare le navi francesi che trasportavano le truppe coloniali dall'Algeria alla Francia.\nQuando il 28 luglio 1914 la guerra scoppi\u00f2 tra l'Impero austro-ungarico e la Serbia, Souchon era a Pola, dove i tecnici stavano riparando le caldaie della \"Goeben\". Temendo di essere intrappolato nell'Adriatico il contrammiraglio salp\u00f2 per il Mediterraneo a riparazioni non completate. Raggiunse Brindisi il 1\u00ba agosto dove gli italiani non gli concessero il carbone necessario per navigare, essendo il loro paese neutrale. Souchon ripart\u00ec con la \"Goeben\" e fu raggiunto a Taranto dalla \"Breslau\", con la quale salp\u00f2 alla volta di Messina dove ottenne 2 000 tonnellate di carbone da un mercantile tedesco.\nNel frattempo, il 30 luglio Winston Churchill, il Primo Lord dell'Ammiragliato diede istruzioni all'ammiraglio della Flotta del Mediterraneo, sir Archibald Berkeley Milne, di scortare il XIX Corpo francese attraverso il Mediterraneo fino in patria. La Flotta del Mediterraneo, con base a Malta, comprendeva tre incrociatori da battaglia veloci e moderni l'\"Inflexible\", l'\"Indefatigable\" e l'\"Indomitable\", oltre a quattro incrociatori corazzati, quattro incrociatore leggeri e quattordici cacciatorpediniere.\nArchibald Berkeley Milne organizz\u00f2 le sue forze a Malta il 1\u00ba agosto. Il giorno seguente ricevette istruzioni di pedinare la \"Goeben\" cos\u00ec invi\u00f2 il contrammiraglio Ernest Troubridge, con l'\"Indefatigable\" e l'\"Indomitable\" pi\u00f9 cinque incrociatori e otto cacciatorpediniere, a sorvegliare l'Adriatico. Per paura che la nave tedesca potesse fuggire nell'Atlantico, l'ammiragliato ordin\u00f2 all'\"Indefatigable\" e all'\"Indomitable\" di andare a ovest, verso lo Stretto di Gibilterra.. La protezione delle navi francesi venne complicata ulteriormente dalla perdita di ogni comunicazione diretta con le navi, che avevano posticipato l'imbarco dei soldati. Alla ricerca della \"Goeben\" venne inviato l'incrociatore leggero \"Chatham\", diretto allo Stretto di Messina. Nel frattempo, Souchon aveva gi\u00e0 lasciato Messina diretto a ovest.\nPrimo contatto.\nSenza ordini precisi, Wilhelm Souchon decise di posizionare le sue navi poco fuori la costa africana, pronto ad ingaggiare il nemico all'inizio delle ostilit\u00e0. Aveva infatti pianificato di bombardare i porti di Bona e Philippeville, nell'Algeria francese. Alla \"Goeben\" tocc\u00f2 Philippeville mentre alla \"Breslau\" tocc\u00f2 Bona. Alle ore 18:00 del 3 agosto l'ammiraglio ricevette un dispaccio che comunicava la dichiarazione di guerra dell'Impero tedesco alla Francia. Cos\u00ec, all'alba del giorno seguente, Souchon ricevette l'ordine dall'ammiraglio Alfred von Tirpitz di dirigersi verso Costantinopoli. Souchon ordin\u00f2 alle sue navi, battenti bandiera russa, di bombardare i due porti e, in seguito, di invertire la rotta e dirigersi verso l'Impero Ottomano, facendo scalo a Messina per il carbone.\nIn base ad un accordo precedente la guerra, la Francia fu in grado di concentrare la sua intera flotta nel Mediterraneo, lasciando alla Marina britannica il compito di sorvegliare le coste francesi sull'Atlantico. Sapendo per\u00f2 che la \"Goeben\" procedeva verso ovest, l'ammiraglio Augustin de Lapeyr\u00e8re non invi\u00f2 navi contro di essa, permettendo involontariamente a Souchon di andare ad est senza pericoli.\nSulla rotta di Souchon vi erano per\u00f2 due incrociatori da battaglia, l'\"Indefatigable\" e l'\"Indomitable\", che presero contatto alle 9:30 del 4 agosto. Al contrario della Francia, il Regno Unito non era ancora in guerra con la Germania (la dichiarazione non sarebbe avvenuta che in serata, dopo l'invasione tedesca del Belgio neutrale), cos\u00ec le navi inglesi cominciarono a pedinare la \"Goeben\" e la \"Breslau\". Archibald Berkeley Milne riport\u00f2 l'ora e la posizione dell'incontro, ma si dimentic\u00f2 di riferire che le due navi si dirigevano verso est. Winston Churchill credette ancora che le due navi volessero minacciare il trasporto francese, cos\u00ec autorizz\u00f2 Milne ad ingaggiare le navi se esse avessero attaccato. Il governo inglese per\u00f2 decise che non si doveva attaccare senza prima aver dichiarato guerra, costringendo in questo modo Churchill ad annullare l'ordine.\nL'inseguimento.\nLa velocit\u00e0 massima della \"Goeben\" era di 50\u00a0km/h, ma i problemi alle caldaie la rallentarono fino a 44\u00a0km/h, nonostante i macchinisti facessero di tutto per spingere l'imbarcazione al massimo. Quattro marinai morirono per le ustioni da vapore. Anche entrambi gli incrociatori da battaglia inglesi avevano problemi con le caldaie, cos\u00ec solo l'incrociatore leggero \"Dublin\" mantenne il contatto con la \"Goeben\" ma perse anch'esso il contatto alle 19:37, poco lontano da Partinico. Le due navi tedesche raggiunsero Messina il mattino seguente, dopo che la guerra tra Regno Unito e Germania era cominciata.\nL'Ammiragliato ordin\u00f2 a Milne di rispettare la neutralit\u00e0 italiana, restando a dieci chilometri dalla costa. L'ammiraglio mise l'\"Inflexible\" e l'\"Indefatigable\" a guardia dell'ingresso settentrionale dello Stretto di Messina e l'incrociatore leggero \"Gloucester\" all'ingresso meridionale. L\"'Indomitable\" venne mandato a rifornirsi di carbone a Biserta.\nLe autorit\u00e0 italiane obbligarono le navi di Souchon a sostare non pi\u00f9 di ventiquattro ore. I tedeschi non poterono cos\u00ec ricevere tutti i rifornimenti necessari per raggiungere Istanbul e, oltretutto, il 6 agosto il comandante ricevette un dispaccio; tramite esso veniva informato che gli austriaci non gli avrebbero concesso alcun aiuto nel Mediterraneo e che, data la neutralit\u00e0 dell'Impero Ottomano, non doveva pi\u00f9 dirigersi ad Istanbul. Con l'alternativa di raggiungere Pola e restare bloccato per tutta la guerra nell'Adriatico, Souchon decise di andare in Turchia lo stesso.\nIl 5 agosto, Archibald Milne venne istruito a continuare il pattugliamento dell'Adriatico, per controllare gli austriaci ed impedire ai tedeschi di raggiungerli. Decise quindi di tenere gli incrociatori da battaglia ad ovest, ordinando al \"Dublin\" di unirsi allo squadrone degli incrociatori di Ernest Troubridge sull'Adriatico, dove egli credeva di poter intercettare la \"Goeben\" e la \"SMS Breslau\". Il 6 agosto la \"Gloucester\" avvist\u00f2 le due navi, fuori portata dei cannoni, e cominci\u00f2 ad inseguirle.\nLo squadrone di Troubridge comprendeva i quattro incrociatori corazzati , , e , pi\u00f9 otto cacciatorpediniere. I cannoni della \"Goeben\" erano decisamente pi\u00f9 potenti di quelli inglesi, tanto da rendere questi ultimi dei bersagli senza poter rispondere perch\u00e9 troppo lontani. A breve distanza per\u00f2 gli inglesi potevano inferire gravi danni alle navi tedesche. Oltretutto le navi inglesi erano parecchi nodi pi\u00f9 lente della \"Goeben\", nonostante i problemi alle caldaie. Di conseguenza Troubridge decise di attaccare la \"Goeben\" con una luce favorevole, all'alba; con la nave tedesca a est delle proprie, il contrammiraglio lanci\u00f2 un attacco con i siluri dei cacciatorpediniere. Dovette per\u00f2 rinunciare a cinque di essi che non ebbero abbastanza carbone per mantenere l'andatura degli incrociatori. Alle 04:00 del 7 agosto, Troubridge realizz\u00f2 di non essere in grado di raggiungere le navi tedesche prima che arrivasse la luce del giorno e comunic\u00f2 il tutto a Milne. La risposta giunse alle 10:00 quando Troubridge era rientrato a Zante per i rifornimenti.\nLa fuga.\nArchibald Berkeley Milne ordin\u00f2 al \"Gloucester\" di non inseguire la \"Goeben\" finch\u00e9 non fosse tornata a ovest ma al comandante dell'incrociatore inglese sembrava che la nave stesse fuggendo, pi\u00f9 che guadagnare tempo. Il \"Gloucester\" ingaggi\u00f2 la \"Breslau\" nel tentativo di costringere la \"Goeben\" a difendere l'incrociatore leggero. Il tentativo fu vano e nessun colpo fu inferto alla \"Breslau\". L'attacco venne interrotto quando Archibald Milne ordin\u00f2 al \"Gloucester\" di non proseguire l'inseguimento a sud del Peloponneso.\nPoco dopo la mezzanotte dell'8 agosto Milne port\u00f2 i suoi tre incrociatori da battaglia e l'incrociatore leggero \"Weymouth\" a est. Alle 02:00 ricevette un messaggio errato dall'Ammiragliato che affermava che il Regno Unito era entrato in guerra con l'Impero austro-ungarico. La guerra, per\u00f2, fu dichiarata solo il 12 agosto; Milne fu informato dell'errore quattro ore dopo, quando ormai aveva deciso di sorvegliare l'Adriatico invece di affondare la \"Goeben\". Infine il 9 agosto Milne ricevette l'ordine di seguire la \"Goeben\", che ormai era giunta nel Mar Egeo. Milne non credeva ancora che Souchon stesse portando le sue navi verso i Dardanelli, cos\u00ec decise di sorvegliare le uscite dal Mar Egeo, ignorando che Souchon avesse intenzione di restare nell'Impero ottomano.\nIl 9 agosto Souchon si riforn\u00ec di carbone nell'isola di Donoussa, dopodich\u00e9 ripart\u00ec per Istanbul. Alle 17:00 del 10 agosto raggiunse i Dardanelli, ottenendo il permesso di attraversarli. Prima della guerra i governi tedesco e turco erano in buoni rapporti. I tedeschi usarono cos\u00ec la loro influenza per permettere il passaggio dello stretto alle navi tedesche, un atto aperto di sfida verso la Russia, le cui principali rotte marittime passavano per lo Stretto.\nL'Impero ottomano era ancora un paese neutrale e, secondo un trattato, impediva il passaggio alle navi tedesche. Per aggirare questo problema si decise che le navi sarebbero entrate nella Marina turca, tramite una vendita fittizia. Il 16 agosto, avendo raggiunto Istanbul, la \"Goeben\" e la \"Breslau\" furono ufficialmente aggregate alla Marina turca, rispettivamente con il nome \"Sultano Yavuz Selim\" (il sultano Selim I) e \"Midilli\" (il nome dell'isola di Lesbo). Gli equipaggi delle due navi, comunque, rimasero tedeschi e il comando rest\u00f2 a Souchon, che il 23 settembre divenne comandante in capo della Marina turca. L'ammiragliato britannico, in questa fase, accolse la notizia con sollievo; a Londra si pensava che le due navi, in tal modo, non avrebbero pi\u00f9 rappresentato una minaccia, in quanto il loro accorpamento ad una marina neutrale avrebbe impedito che eseguissero gli ordini provenienti da Berlino. Ci\u00f2 si dimostr\u00f2 vero solo fino a che la Turchia non scese in guerra, al fianco degli Imperi centrali.\nInfatti il 29 ottobre 1914 la marina da guerra ottomana attacc\u00f2 le installazioni portuali russe nel Mar Nero, senza alcuna dichiarazione di guerra. Approfittando della situazione i turchi stesero anche dei banchi di mine. \nA seguito della dichiarazione di guerra, il 18 dicembre 1914, i russi inviarono le loro cinque pre-dreadnought \"Evstafi\", \"Ioann Zlatoust\", \"Panteleimon\", \"Rotislav\" e \"Tri Sviatitelia\" a bombardare Trebisonda. Il \"Goeben\" ed il \"Breslau\" uscirono in mare per intercettare la squadra nemica. Le uniche navi a venire in contatto furono l'incrociatore da battaglia tedesco e la \"Evstafi\". La prima riusc\u00ec a piazzare quattro colpi sulla nave zarista, ricevendone uno. Pochi giorni dopo, il \"Goeben\" venne danneggiato da due mine e rimase fuori servizio fino al maggio 1915."}
{"id": "3053027", "revid": "486946", "url": "https://it.wikipedia.org/wiki?curid=3053027", "title": "\u010cechov", "text": ""}
{"id": "3053030", "revid": "1833487", "url": "https://it.wikipedia.org/wiki?curid=3053030", "title": "Cicciobello", "text": "Cicciobello \u00e8 un bambolotto prodotto originalmente dalla Sebino, passato successivamente a Giochi Preziosi.\nCaratteristiche.\nCicciobello riproduce un neonato di pochi mesi a grandezza naturale, permettendo cos\u00ec ai bambini di imparare attraverso il gioco a prendere confidenza con il ruolo di genitore.\nCicciobello \u00e8 un bambolotto che ha i capelli biondi, gli occhi celesti e due guancette rosse. Indossa una tutina azzurra. Ha sempre un ciuccio in bocca, se gli viene tolto piange. \nEsistono tanti tipi di Cicciobello.\nStoria.\nCreato nel 1962 da Gervasio Chiari (fondatore della fabbrica di bambole Sebino), Cicciobello si afferma ben presto come simbolo di intere generazioni di bambini, tanto da venire successivamente proposto in numerose varianti.\nFu disegnato da Silvestro Bellini (1929 - 2016) di Adrara San Martino (BG) che si ispir\u00f2 al volto di un neonato bergamasco. Il successo del primo bambolotto a grandezza naturale fu tale che l'azienda arriv\u00f2 ad avere fino a 550 dipendenti nel suo momento di massimo splendore. La produzione alla Sebino termin\u00f2 nel 1984, anno in cui marchio e stampi passarono alla Migliorati Giocattoli di Pavone Mella e successivamente alla Giochi Preziosi di Cogliate, in Brianza."}
{"id": "3053031", "revid": "15756", "url": "https://it.wikipedia.org/wiki?curid=3053031", "title": "Parco naturale regionale della Corsica", "text": "Il parco naturale regionale della Corsica (in francese \"parc naturel regional de Corse\", in corso \"parcu naturale reghjunale di Corsica\") \u00e8 un'area naturale protetta della Corsica, estesa 371.469 ettari, cio\u00e8 circa il 40% dell'isola. Il parco \u00e8 stato istituito nel 1972.\nTerritorio.\nIl Parco interessa quasi un quarto del territorio dell'isola e permette la conservazione del paesaggio e di numerose specie animali e vegetali, alcune delle quali rare e peculiari della Corsica.\nSi sviluppa lungo la dorsale montuosa che attraversa l'isola da NO a SE e comprende al suo interno:\nDurante oltre trent'anni il Parco ha avuto un ruolo chiave nel recupero del territorio attraverso la ripresa della secolare cultura del castagno, la protezione antincendio, il recupero di dozzine di ovili e stazzi, il riavviamento di mulini ad acqua, il restauro di monumenti e lo sfruttamento di giacimenti archeologici, dando nuovo impulso all'insediamento nell'interno e favorendo lo sviluppo dell'artigianato locale.\nComprende 145 comuni con 26.700 abitanti (circa 1/10 della popolazione isolana).\nIl parco \u00e8 amministrato dalla F\u00e9d\u00e9ration des parcs naturels r\u00e9gionaux de France che lo amministra tramite l'Office de l'Environnement de la Corse con sede in 14 Avenue Jean Nicoli a Corte.\nFauna.\nTra le specie animali presenti spicca il muflone, simbolo del parco e dell'isola (500 unit\u00e0). Le due principali popolazioni si trovano sul monte Cinto (a nord) e nel Massiccio di Bavella (a sud dell'isola). \nNegli anni '80 \u00e8 stato \"reintrodotto\" il cervo sardo.\nNumerosi sono i cinghiali e i maiali semi-selvatici, spesso ibridati tra loro: allevati allo stato brado costituiscono materia prima per la tipica salumeria tradizionale c\u00f2rsa.\nAltro animale simbolo \u00e8 l'avvoltoio gipeto. Fino agli anni '90 del secolo scorso, i gipeti erano relativamente numerosi, ma in seguito c'\u00e8 stato un rapido declino fino ad una popolazione residua di solamente 14 individui, di cui quattro coppie (anno 2016), pertanto considerata a elevato rischio di estinzione. Dal 2016 il Parco ha dato il via ad un progetto di \"rinforzo\" della popolazione, rilasciando sulle montagne alcuni giovani esemplari provenienti dalla Spagna e da altri zoo europei. &lt;br&gt;\nAltri rapaci presenti sono una dozzina di coppie di aquila reale e di falco pescatore. Pi\u00f9 diffusi sono il falco pellegrino, l'aquila del Bonelli, il nibbio reale.\nEndemiche sono pure le specie del gabbiano c\u00f2rso (che nidifica anche nell'isola di Capraia) e del picchio muratore c\u00f2rso (\"Sitta whiteheadi\"). Nelle zone umide della costa orientale sostano cicogne bianche e nere, gru e oche e altri migratori. L'avifauna stanziale comprende inoltre sottospecie c\u00f2rse di corvo, pernice rossa, picchio, assiolo e fringuello.\nTra i rettili spicca l'assenza della vipera, mentre sono presenti tre specie di tartaruga (di terra, di mare, d'acqua dolce) e due specie inoffensive di colubro. Nei torrenti e nei laghi vivono l'anguilla e la trota fario.\nStrutture ricettive.\nQuasi tutti gli uffici del parco sono ad Aiaccio, tranne uno che si trova a Nocario.."}
{"id": "3053035", "revid": "122944034", "url": "https://it.wikipedia.org/wiki?curid=3053035", "title": "Ufente (Eneide)", "text": "Ufente (lat. \"Ufens\") \u00e8 un personaggio dell'\"Eneide\" di Virgilio.\nIl mito.\nLe origini.\nUfente \u00e8 uno dei nemici contrastanti Enea sbarcato nel Lazio a seguito della distruzione della sua citt\u00e0 Troia. Nel settimo libro del poema, dove Virgilio passa in rassegna le forze italiche, Ufente figura come comandante degli Equi; ed \u00e8 uno dei pochi belligeranti in et\u00e0 matura, essendo padre di quattro giovani, anche loro guerrieri.\nLa morte.\nUfente muore nella battaglia finale decapitato da Gia, giovane guerriero troiano tra i pi\u00f9 vicini a Enea (libro 12), dopo aver perso in una sola volta tutti e quattro i figli, immolati sulla pira di Pallante in seguito alla loro cattura da parte di Enea in una precedente giornata bellica (libro 10).\n&lt;poem&gt; \" \"... ferit ense gravem Tymbraeus Osirin \"\n\"Arcetium Mnestheus; Epulonem obtruncat Achates, \"\n\"Ufentemque Gyas; cadit ipse Tolumnius augur\" \" &lt;/poem&gt;\n&lt;poem&gt; \" \"Timbreo ferisce di spada il colossale Osiri,\"\n\"Mnesteo ferisce Arcezio, Acate decapita Epulone,\"\n\"e Gia Ufente; anche Tolumnio l'augure stramazza al suolo\" \" &lt;/poem&gt;"}
{"id": "3053039", "revid": "599013", "url": "https://it.wikipedia.org/wiki?curid=3053039", "title": "Gabriel Popescu", "text": "Ha vestito le maglie di Electroputere Craiova, Universitatea Craiova, Salamanca, Valencia, Numancia, , Na\u0163ional Bucarest, Bluewings e con i JEF United.\n\u00c8 stato uno degli elementi chiave della nazionale romena nella seconda met\u00e0 degli anni novanta.\nCarriera.\nClub.\nHa iniziato la sua carriera con la societ\u00e0 rumena dell'Universitatea Craiova, prima di trasferirsi in Spagna dove ha giocato con tre diversi club: Salamanca, Valencia e Numancia.\nTornato in Romania, viene ingaggiato dalla dove viene subito ceduto all'Universitatea Craiova fino alla fine del campionato. L'anno seguente viene acquistato dai rivali della Dinamo Bucarest, ovvero il National Bucure\u015fti, dove colleziona 47 presenze e 5 reti. Nella stagione 2002-2003 viene ingaggiato dai sudcoreani del Suwon Samsung Bluewings nel giugno 2002, \nDurante la sua prima stagione segna 6 volte in 24 presenze. Dopo aver fatto ritorno nell'estate 2004 ai National Bucarest, nel gennaio 2005 decide di andare a giocare in Giappone ai JEF United Ichihara Chiba.\nSi ritira alla fine del campionato 2004-2005 all'et\u00e0 di 32 anni dopo aver collezionato 346 presenze in carriera e 41 gol.\nNazionale.\nPopescu ha rappresentato la Nazionale rumena 14 volte e ha segnato un gol. Con essa ha partecipato al Mondiale di Francia nel 1998 dove ha collezionato 4 presenze."}
{"id": "3053040", "revid": "709565", "url": "https://it.wikipedia.org/wiki?curid=3053040", "title": "Antonio Salvarezza", "text": "Biografia.\nTenore lirico spinto dalla voce \"\"di timbro pieno con facilit\u00e0 e resistenza nel registro acuto... vince con la potenza schietta dei mezzi vocali\", studi\u00f2 canto con il maestro Filippo Florio.\nDebutt\u00f2 il 6 aprile 1937 al Teatro Municipal di Rio de Janeiro nel ruolo del Duca di Mantova in \"Rigoletto\". La carriera lo port\u00f2 ad esibirsi nei pi\u00f9 importanti teatri italiani e internazionali, in particolare in quelli del Nord e Sudamerica, in una felice parabola artistica \"durata ventidue anni, con 806 recite eseguite\".\nIl repertorio comprendeva una trentina di ruoli che spaziavano da opere del primo romanticismo, come \"Lucia di Lammermoor\" e \"I puritani\", a quelle veriste, come \"Cavalleria rusticana\". Salvarezza ottenne in particolare lusinghieri consensi di critica e di pubblico nel repertorio pucciniano, soprattutto nel ruolo di Mario Cavaradossi in \"Tosca\".\nCant\u00f2 con i pi\u00f9 grandi artisti del tempo, quali Maria Callas, Renata Tebaldi, Virginia Zeani, Toti Dal Monte, Tito Gobbi, Mario Basiola, Rolando Panerai, Giuseppe Taddei. Nel 1952, durante il 15\u00ba Maggio Musicale Fiorentino, fu tra i protagonisti nel ruolo di Eustazio nell'\"Armida\" di Gioachino Rossini con Maria Callas.\nNel 1949 diede la voce al tenore Gino Sinimberghi nel ruolo di Manrico nel film-opera \"Il trovatore\" di Carmine Gallone. Negli anni cinquanta incise in studio alcune arie per la casa discografica Cetra; sono inoltre disponibili due registrazioni dal vivo di opere complete: la gi\u00e0 citata \"Armida\" e \"Guglielmo Tell\", oggi rimasterizzate in CD.\nNel 2011 la Pro loco di Bosco Marengo ha pubblicato la sua biografia nel volume di Giovanni Martini \"La Grande Voce\""}
{"id": "3053047", "revid": "290948", "url": "https://it.wikipedia.org/wiki?curid=3053047", "title": "Temgesic", "text": ""}
{"id": "3053048", "revid": "290948", "url": "https://it.wikipedia.org/wiki?curid=3053048", "title": "Subutex", "text": ""}
{"id": "3053049", "revid": "290948", "url": "https://it.wikipedia.org/wiki?curid=3053049", "title": "Buprenex", "text": ""}
{"id": "3053050", "revid": "290948", "url": "https://it.wikipedia.org/wiki?curid=3053050", "title": "Suboxone", "text": ""}
{"id": "3053052", "revid": "290948", "url": "https://it.wikipedia.org/wiki?curid=3053052", "title": "Norspan", "text": ""}
{"id": "3053054", "revid": "599013", "url": "https://it.wikipedia.org/wiki?curid=3053054", "title": "Brendan Augustine", "text": ""}
{"id": "3053057", "revid": "1226", "url": "https://it.wikipedia.org/wiki?curid=3053057", "title": "Prove di felicit\u00e0 a Roma Est", "text": "Prove di felicit\u00e0 a Roma Est \u00e8 il primo romanzo dello scrittore Roan Johnson; ambientato a Roma ha come protagonista Lorenzo Baldacci.\nIl romanzo \u00e8 stato pubblicato per la prima volta in Italia nel 2010 da Einaudi, con positive note critiche in numerosi quotidiani italiani. Ha ricevuto il Premio Giuseppe Berto per l'opera prima .\nTrama.\nLorenzo Baldacci si trasferisce a Roma per completare gli studi superiori. Trova lavoro come \"pizza express\", come \"trasportatore volante\" di pizza in motorino. Si innamora della ragazza di un suo collega di lavoro. Perde la casa in cui abitava in affitto e va a vivere in una roulotte.\nCuriosit\u00e0.\nInizialmente il romanzo avrebbe dovuto intitolarsi \"La ragazza dal cuore salato\" in omaggio a Samia la ragazza di cui \u00e8 innamorato il protagonista. Anche il nome dell'autore del libro doveva essere \"italianizzato\" in \"Arturo Baldacci\", in omaggio all'Arturo Bandini di Chiedi alla polvere di John Fante."}
{"id": "3053060", "revid": "66387", "url": "https://it.wikipedia.org/wiki?curid=3053060", "title": "Teorema del trasporto", "text": ""}
{"id": "3053062", "revid": "599013", "url": "https://it.wikipedia.org/wiki?curid=3053062", "title": "Jerry Sikhosana", "text": ""}
{"id": "3053063", "revid": "125655724", "url": "https://it.wikipedia.org/wiki?curid=3053063", "title": "Clauso", "text": "Clauso \u00e8 un personaggio dell\"Eneide\" di Virgilio.\nIl mito.\nNel poema Clauso \u00e8 il principe e condottiero dei Sabini, popolo italico che appoggia Turno re dei Rutuli in lotta contro i troiani di Enea sbarcati in Lazio. Virgilio lo dice giovane, bello e valoroso. Clauso \u00e8 citato per la prima volta nel settimo libro del poema, in occasione del catalogo italico, dove si parla di lui anche come futuro capostipite della \"gens\" Claudia. Nel libro decimo il poeta celebra la sua impresa pi\u00f9 significativa, l'uccisione del forte guerriero troiano Driope; il poeta accenna poi ad altre sei vittime di Clauso, senza nominarle: tre giovani traci discendenti di Borea, e tre fratelli provenienti da Ismara (dunque Ciconi), figli di un certo Ida.\nInterpretazione e realt\u00e0 storica.\nQuando Virgilio compose il suo poema, la gens Claudia stava per fondersi con quella Giulia, cui apparteneva Ottaviano Augusto."}
{"id": "3053065", "revid": "297802", "url": "https://it.wikipedia.org/wiki?curid=3053065", "title": "Suicide Girls", "text": ""}
{"id": "3053079", "revid": "529213", "url": "https://it.wikipedia.org/wiki?curid=3053079", "title": "Cajanus indicus", "text": ""}
{"id": "3053081", "revid": "767487", "url": "https://it.wikipedia.org/wiki?curid=3053081", "title": "Final Four Cup di pallavolo femminile", "text": "La Final Four Cup di pallavolo femminile \u00e8 stata una competizione pallavolistica che si svolgeva con cadenza annuale, alla quale partecipavano le prime due squadre nordamericane e sudamericane classificate alla Coppa panamericana."}
{"id": "3053093", "revid": "767487", "url": "https://it.wikipedia.org/wiki?curid=3053093", "title": "Sinjska Alka", "text": "La Sinjska alka \u00e8 un torneo cavalleresco che si tiene ogni prima domenica di agosto nella citt\u00e0 di Signo dal 1715 per commemorare la vittoria sugli Ottomani.\n\"Alka\" \u00e8 anche il nome del bersaglio utilizzato nel torneo: \u00e8 fatto di due anelli concentrici collegati da tre barre poste a 120\u00b0 l'una dall'altra. L'oggetto \u00e8 appeso ad una fune collocata 3,32 metri sopra il percorso di gara. Il concorrente a cavallo (\"alkaro\") galoppa lungo il tracciato e tenta di colpire l'anello centrale con una lancia. A seconda della sezione dell'\"alka\" centrata, l'alkaro ottiene da uno a tre punti, mentre non vengono assegnati punti se il bersaglio viene mancato del tutto. Il torneo si svolge in tre turni.\nSolo gli uomini nati nella citt\u00e0 di Signo e villaggi circostanti (\"Sinjska krajina\") possono prendere parte alla giostra e ci\u00f2 \u00e8 considerato un notevole privilegio. \u00c8 ritenuto un grande onore anche divenire voivoda dell'Alka, titolo cerimoniale che rende \"comandante degli alkari\", a cui solo gli uomini pi\u00f9 meritevoli della \"Sinjska krajina\" possono aspirare.\n\u00c8 tuttavia riportato come numerosi capi di Stato abbiano partecipato in via eccezionale al torneo: nel 1818 il re di Dalmazia e imperatore d'Austria Francesco II, nel 1842 l'arciduca Francesco Carlo d'Asburgo-Lorena, nel 1875 l'Imperatore Francesco Giuseppe.\nStoricamente, si ricorda l'episodio del bombardamento alleato di Signo durante lo svolgimento dell\"'Alka\" il 20 agosto 1944, nell'ambito delle operazioni legata alla Seconda guerra mondiale."}
{"id": "3053096", "revid": "45927", "url": "https://it.wikipedia.org/wiki?curid=3053096", "title": "/\u0261/", "text": ""}
{"id": "3053098", "revid": "271907", "url": "https://it.wikipedia.org/wiki?curid=3053098", "title": "Alka", "text": ""}
{"id": "3053100", "revid": "120712873", "url": "https://it.wikipedia.org/wiki?curid=3053100", "title": "Valle del Mela", "text": "La valle del Mela giace sul versante occidentale dei monti Peloritani, nel territorio della citt\u00e0 metropolitana di Messina, e deve il suo nome all'omonimo fiume (oggi chiamato anche Nucito, e alle cui sorgenti si trovava il tempio di Diana Facellina). \u00c8 una zona considerata a rischio ambientale. A tal proposito vi \u00e8 anche una proposta di realizzare in questa valle un aeroporto, non lontano dal comune di Mer\u00ec.\nI comuni che fanno parte della Valle del Mela sono, da ovest a est: Milazzo, Barcellona Pozzo di Gotto, Mer\u00ec, Santa Lucia del Mela, San Filippo del Mela, Pace del Mela, Gualtieri Sicamin\u00f2, Condr\u00f2."}
{"id": "3053104", "revid": "599013", "url": "https://it.wikipedia.org/wiki?curid=3053104", "title": "Lebohang Morula", "text": ""}
{"id": "3053107", "revid": "122962837", "url": "https://it.wikipedia.org/wiki?curid=3053107", "title": "Gruppi di cultura corsa", "text": "I Gruppi di cultura corsa (GCC) nascono grazie a Petru Giovacchini il 27 novembre 1933 in Corsica per difenderne l'italianit\u00e0. Durante la seconda guerra mondiale questi gruppi favorevoli all'Italia diventarono i \"Gruppi di azione irredentista corsa\" (GAIC). La sede dal 1933 al 1943 era a Roma in via Milano, 49 nel centralissimo Rione Monti.\nGli iscritti al movimento salirono sino a un massimo storico, nel febbraio 1942, di 600.000, mentre Giovacchini fu premiato con la nomina a consigliere nazionale del Partito Nazionale Fascista. \nIl movimento inoltre poteva contare su 360 sezioni e assisteva 4000 prigionieri corsi internati in Germania.\nMa il fatto pi\u00f9 emblematico dell'ascesa di questo movimento irredentista in Corsica avvenne nel febbraio 1942 quando si ebbe la costituzione in Sardegna di un \"Battaglione Corso\" inquadrato nella divisione Sassari della 73 Legione camicie nere.\nDopo la resa dell'Italia nel settembre 1943 Giovacchini si rifugi\u00f2 nella Repubblica Sociale Italiana, dove mantenne attivi i suoi \"gruppi corsi\". Nel maggio 1944 Giovacchini, allora a Novara, tent\u00f2 per l'ultima volta di creare da questi suoi gruppi alcuni nuclei irredentisti da inviare a combattere nella Corsica in mano agli Alleati."}
{"id": "3053108", "revid": "62004", "url": "https://it.wikipedia.org/wiki?curid=3053108", "title": "J\u00f8rgen Marcussen", "text": "Professionista dal 1976 al 1989, vinse la medaglia di bronzo ai campionati del mondo 1978.\nCarriera.\nTra i dilettanti partecip\u00f2 ai Giochi olimpici 1972 a Monaco di Baviera e ottenne alcune vittorie, tra cui quella nel Grand Prix Tell in Svizzera nel 1975. Passato al professionismo con la Furzi-Vibor nel maggio 1976, a 25 anni compiuti, nei primi anni di carriera si mise in evidenza perlopi\u00f9 con piazzamenti in prove a cronometro (secondo di tappa nella cronometro di Arcore al Giro d'Italia 1976, terzo al Trofeo Baracchi 1976 e al Grand Prix des Nations 1977).\nNel 1978 concluse terzo ai campionati del mondo del N\u00fcrburgring, anticipato dalla coppia formata da Gerrie Knetemann e Francesco Moser. Nel 1980 vinse la cronometro di Pisa al Giro d'Italia, e concluse ottavo (uno dei soli 15 atleti a portare a termine la corsa) nel duro campionato del mondo a Sallanches; l'anno dopo ottenne il quarto posto generale nella Vuelta a Espa\u00f1a vinta dal suo capitano alla Inoxpran Giovanni Battaglin. \nNelle stagioni seguenti fu capitano per piccole squadre italiane, ottenendo per\u00f2 pochi risultati. Nel 1986 vinse il Trofeo Matteotti a Pescara e vinse una tappa al Giro di Danimarca, ancora al Trofeo Matteotti concluse secondo nel 1988; fu anche secondo nel campionato nazionale danese del 1987. Si ritir\u00f2 dall'attivit\u00e0 professionistica nel 1989, a 39 anni.\nDopo il ritiro non abbandon\u00f2 il ciclismo, che continu\u00f2 a frequentare come direttore sportivo: dal 2002 al 2003 fu anche nello staff tecnico del Team CSC diretto da Bjarne Riis."}
{"id": "3053110", "revid": "599013", "url": "https://it.wikipedia.org/wiki?curid=3053110", "title": "Naughty Mokoena", "text": ""}
{"id": "3053111", "revid": "110386110", "url": "https://it.wikipedia.org/wiki?curid=3053111", "title": "Spitzenk\u00f6rper", "text": "Lo Spitzenk\u00f6rper \u00e8 una struttura del fungo, trovabile nelle ife fungine, rappresentante il centro organizzativo per la crescita delle ife e per la morfogenesi. Si compone di molte piccole vescicole ed \u00e8 presente nella parte interna del micelio, durante la germinazione delle spore nell'area dove \u00e8 presente questo scambio naturale. La sua posizione nella punta dei filamenti micelici corrisponde con la direzione di crescita delle ife.\nLe vescicole sono organizzate attorno ad un'area centrale che contiene un denso reticolo di microfilamenti. Alcuni polisomi si trovano spesso vicino all'apice inferiore dello Spitzenkorper, mentre alcuni microtubuli si estendono spesso lungo lo Spitzenk\u00f6rper.\nIl citoplasma dell'apice estremo \u00e8 occupato quasi esclusivamente da vescicole secretorie. Nei funghi superiori (Ascomycota e Basidiomycota), le vescicole secretorie sono disposte in una densa aggregazione sferica chiamata Spitzenk\u00f6rper o \"corpo apicale\". Lo Spitzenk\u00f6rper pu\u00f2 essere visto in ife in crescita anche con un microscopio leggero. Le ife dell'Oomycota e di alcuni Eumycota inferiori (in particolare lo Zygomycota) non contengono uno Spitzenk\u00f6rper riconoscibile, e le vescicole sono invece distribuite pi\u00f9 liberamente in una disposizione a forma di mezzaluna sotto la membrana plasmatica apicale."}
{"id": "3053113", "revid": "28592", "url": "https://it.wikipedia.org/wiki?curid=3053113", "title": "Acqua santa", "text": ""}
{"id": "3053115", "revid": "288300", "url": "https://it.wikipedia.org/wiki?curid=3053115", "title": "William Mokoena", "text": ""}
{"id": "3053118", "revid": "1442080", "url": "https://it.wikipedia.org/wiki?curid=3053118", "title": "Maylandia heteropicta", "text": "Maylandia heteropicta \u00e8 un pesce d'acqua dolce appartenente alla famiglia Cichlidae e alla sottofamiglia Pseudocrenilabrinae. \nDistribuzione e habitat.\n\u00c8 una specie endemica nel Malawi. Nuota tra i 5 e i 10 m di profondit\u00e0.\nDescrizione.\nPresenta un corpo cilindrico, solo leggermente compresso ai lati e con la testa arrotondata. La colorazione \u00e8 nera a striature azzurre verticali, pi\u00f9 larghe sul dorso. Non supera gli 8,6 cm.\nBiologia.\nAlimentazione.\nSi nutre di plancton e Perifiton.\nRiproduzione.\n\u00c8 oviparo ed incubatore orale. La fecondazione \u00e8 esterna.\nAcquariofilia.\n\"Maylandia heteropicta\" \u00e8 allevata in acquari per mbuna da appassionati.\nConservazione.\nViene classificata come \"vulnerabile\" (VU) dalla lista rossa IUCN perch\u00e9 questa specie ha un areale piuttosto limitato e la pesca per l'acquariofilia e di sussistenza ne stanno riducendo la popolazione."}
{"id": "3053121", "revid": "1086846", "url": "https://it.wikipedia.org/wiki?curid=3053121", "title": "Associazione Calcio Reggiana 1994-1995", "text": "Questa voce raccoglie le informazioni riguardanti l'Associazione Calcio Reggiana nelle competizioni ufficiali della stagione 1994-1995.\nStagione.\nDopo la salvezza raggiunta nel campionato d'esordio, al termine della stagione 1994-95 la Reggiana torna in serie B: \u00e8 decisivo, in negativo, il rendimento esterno con un solo pareggio (ottenuto alla 23\u00aa giornata) e ben sedici sconfitte.\nQuando il campionato inizia l'amministratore delegato Franco Dal Cin (coi fratelli Fantinel in societ\u00e0) pronosticano un campionato tranquillo. La squadra pare rafforzata cogli arrivi del portiere Antonioli (dal Milan), del terzino Gambaro e del mediano De Napoli (sempre dai rossoneri), del centrale difensivo Gregucci (dal Torino), del centrocampista nazionale nigeriano Oliseh, degli attaccanti Bresciani e Dionigi e soprattutto col recupero (che si riveler\u00e0 molto parziale) di Paulo Jorge Futre. Gli abbonati sono 10.596. Ma dopo otto giornate i granata si ritrovano con solo un punto. Viene esonerato Pippo Marchioro e al suo posto arriva a Reggio l'ex allenatore dell'Udinese Enzo Ferrari.\nDopo gli innesti del russo Simutenkov, del centrocampista Brambilla e il ritorno di Padovano la Reggiana vince le due gare casalinghe con Cremonese e Padova prima della sosta natalizia, pare aprire un varco alla speranza dopo il successo col Torino, il 15 gennaio del 1995, ma la sconfitta interna col Napoli (1 a 2 il 29 gennaio del 1995) chiude il capitolo. La Reggiana retrocede in B.\nIl 15 aprile 1995 a Reggio Emilia viene inaugurato lo Stadio Giglio, in occasione della partita persa contro la Juventus per 1-2.. Il nuovo stadio, costruito anche col contributo di circa 1500 sportivi reggiani, \u00e8 il primo di propriet\u00e0 di un club privato e conta su una capienza di 29.690 posti a sedere.\nStatistiche.\nStatistiche di squadra.\n\"Statistiche aggiornate al 4 giugno 1995\"."}
{"id": "3053125", "revid": "599013", "url": "https://it.wikipedia.org/wiki?curid=3053125", "title": "Dumitru St\u00e2ngaciu", "text": "Carriera.\nNazionale.\nIn nazionale maggiore ha disputato cinque partite, subendo appena una rete, contro ; ha esordito l'8 aprile 1992, nell'amichevole contro la , entrando nei minuti finale al posto di Bogdan Stelea."}
{"id": "3053127", "revid": "287204", "url": "https://it.wikipedia.org/wiki?curid=3053127", "title": "Dumitru Stangaciu", "text": ""}
{"id": "3053128", "revid": "131358", "url": "https://it.wikipedia.org/wiki?curid=3053128", "title": "FC Arge\u015f Pite\u015fti", "text": ""}
{"id": "3053130", "revid": "288300", "url": "https://it.wikipedia.org/wiki?curid=3053130", "title": "FCM Bac\u0103u", "text": ""}
{"id": "3053132", "revid": "34392", "url": "https://it.wikipedia.org/wiki?curid=3053132", "title": "Riforma di Bologna", "text": ""}
{"id": "3053138", "revid": "76963", "url": "https://it.wikipedia.org/wiki?curid=3053138", "title": "Patrick Flueger", "text": "Carriera.\n\u00c8 nato in una piccola citt\u00e0 del Minnesota come maggiore di tre fratelli. Ha frequentato il liceo alla Red Wing High School della sua citt\u00e0 natale fino ad avere un ruolo di rilievo nel film della Disney \"Pretty Princess\". Nel 2004 assume il ruolo di Shawn Farrell nella serie \"4400\" della USA Network, recitando il ruolo fino al 2007.\nNel corso della sua carriera ha preso parte ad alcuni episodi di diverse serie televisiva come \"\", \"JAG - Avvocati in divisa\", \"Giudice Amy\", \"Warehouse 13\", \"Criminal Minds\" e \"Boston Public\".\nFlueger ebbe anche il ruolo nel film di Roger Donaldson, \"Indian - La grande sfida\", recitando al fianco di Anthony Hopkins. Invece nel 2009 recita al fianco di Tobey Maguire in \"Brothers\", un film di Jim Sheridan.\nNel febbraio 2010 \u00e8 stato visionato per il ruolo di Capitan America nel film in progettazione dedicato a questo supereroe.\nA partire dal 2014, diventa uno dei protagonisti della serie televisiva \"Chicago P.D.\", interpretando la parte dell'agente di polizia Adam Ruzek.\nDoppiatori italiani.\nNelle versioni in italiano dei suoi film, Patrick Flueger \u00e8 stato doppiato da:"}
{"id": "3053142", "revid": "131358", "url": "https://it.wikipedia.org/wiki?curid=3053142", "title": "FC Progresul Bucure\u015fti", "text": ""}
{"id": "3053144", "revid": "4506", "url": "https://it.wikipedia.org/wiki?curid=3053144", "title": "Santa Margherita di Carviano", "text": ""}
{"id": "3053146", "revid": "339392", "url": "https://it.wikipedia.org/wiki?curid=3053146", "title": "UT Arad", "text": ""}
{"id": "3053147", "revid": "1305772", "url": "https://it.wikipedia.org/wiki?curid=3053147", "title": "Atractosteus spatula", "text": "Il luccio alligatore (Atractosteus spatula ) \u00e8 un pesce della famiglia dei Lepisosteidi. Diversamente dagli altri lepisostei, gli esemplari adulti di questa specie possiedono una doppia fila di grossi denti sulla mascella superiore. Deve il suo nome proprio all'aspetto di questi denti, simili a quelli dell'alligatore, e al muso allungato. La superficie dorsale del corpo \u00e8 di color marrone o verde-oliva, mentre quella ventrale tende ad assumere toni pi\u00f9 chiari. Le scaglie, a forma di diamante, sono interconnesse tra loro (scaglie ganoidi) e vengono talvolta utilizzate dai nativi americani per confezionare monili.\nOltre ad essere la specie pi\u00f9 grande tra tutti i lepisostei, il luccio alligatore \u00e8 anche il pesce esclusivo delle acque dolci pi\u00f9 grande del Nordamerica, con una lunghezza da adulto di 243 \u2013 304\u00a0cm di lunghezza e un peso medio di 91\u00a0kg. L'esemplare pi\u00f9 grande catturato con la canna da pesca pesava 127\u00a0kg. Invece il pi\u00f9 grande mai catturato con arco e frecce pesava ben 166\u00a0kg. Questo pesce \u00e8 noto anche per la sua abilit\u00e0 di sopravvivere fuor d'acqua per almeno due ore.\nDistribuzione.\nAreale originario.\nIl luccio alligatore \u00e8 diffuso nella valle del corso inferiore del Mississippi e nelle aree costiere del Golfo del Messico, negli Stati Uniti sud-orientali e in Messico, spingendosi a sud fino a Veracruz; si incontra nei seguenti Stati degli USA: Texas, Oklahoma, Louisiana, Mississippi, Alabama, Tennessee, Arkansas, Missouri, Florida e Georgia. In passato il suo areale si estendeva molto pi\u00f9 a nord, nelle aree centrali del continente, includendo anche Kansas, Nebraska, Kentucky, Ohio, Iowa e Illinois centro-occidentale; proprio in quest'ultimo Stato, nella localit\u00e0 di Meredosia, avvenne nel 1922 la cattura pi\u00f9 settentrionale di questo pesce, mentre un altro esemplare di 2,6\u00a0m, conservato in museo, venne pescato nella vicina Beardstown. L'Accademia delle Scienze dell'Illinois registr\u00f2 in tutto lo Stato un totale di 122 catture, l'ultima delle quali avvenuta nel 1976 . Il luccio alligatore predilige le zone dal corso lento e le aree stagnanti di grandi fiumi, \"bayous\" e laghi. \u00c8 comune anche in zone di acqua salata, alla quale si \u00e8 adattato meglio di tutte le altre specie di lepisostei. In Louisiana \u00e8 facile vedere questi grossi pesci presso la superficie delle paludi costiere.\nAl di fuori dell'areale originario.\nVari esemplari di luccio alligatore sono stati avvistati in aree anche lontane dal Nordamerica.\nNel febbraio del 2007 un esemplare di 1,5\u00a0m venne scoperto mentre vagabondava presso Giacarta, in Indonesia, quando la citt\u00e0 venne colpita da una grande alluvione (vedi i Collegamenti esterni). Nel febbraio del 2008 un altro luccio alligatore di 3\u00a0kg venne catturato dai pescatori di Bera, nello Stato di Pahang (costa orientale della Malaysia), essendo rimasto intrappolato in una rete da pesca.\nNel novembre del 2008 un lepisosteo lungo 0,5 - 0,6\u00a0m venne catturato a nord di Esenguly, in Turkmenistan, da due funzionari della Protezione della Pesca del Turkmenistan. Il Dr. R. Mayden dell'Universit\u00e0 di Saint Louis e il Dr. Eric Hilton dell'Istituto di Scienze Marine della Virginia confermarono che si trattava molto probabilmente di un \"Atractosteus spatula\".\nIl 4 settembre 2009 un luccio alligatore di 1\u00a0m venne trovato nel Parco di Tak Wah a Tsuen Wan, Hong Kong. Nei due giorni seguenti almeno altri 16 esemplari, tra i quali uno lungo 1,5\u00a0m, vennero ritrovati negli stagni di vari parchi pubblici di Hong Kong. Come riportato dai residenti vicini, questi pesci furono rilasciati negli stagni da amanti degli acquari e vi vivevano gi\u00e0 da alcuni anni. Tuttavia, dopo varie lamentele dei cittadini, che avevano scambiato questi pesci per coccodrilli, termini come \u00aborribili pesci mangiatori d'uomini\u00bb iniziarono a comparire sulle testate dei maggiori quotidiani locali. I funzionari governativi decisero quindi di rimuovere tutti i pesci dagli stagni, affermando che la specie non aveva alcun valore conservativo e che inoltre, se rimaneva nell'area, avrebbe potuto creare scompiglio nell'ecologia locale degli stagni. Il Dipartimento del Tempo Libero e dei Servizi Culturali disse di voler offrire questi pesci non pericolosi ai gruppi animalisti e ad altre organizzazioni del genere. L'esemplare catturato per primo mor\u00ec per\u00f2 poche ore dopo essere stato preso e gli animalisti sostennero che non era stato trattato nel giusto modo dai funzionari del Governo - videro infatti catturare il pesce con reti improvvisate e bidoni della spazzatura. Il 6 settembre il Governo soppresse per\u00f2 tutti gli animali catturati, sostenendo che nessuna organizzazione voleva prendersi cura di loro. L'8 dello stesso mese, tuttavia, il Parco Oceanografico di Hong Kong annunci\u00f2 che era interessato ai pesci per esibirli e informare il pubblico. Cinque lepisostei sopravvissuti, catturati il 7 settembre, vennero allora inviati presso tale istituzione.\nComportamento.\nAlimentazione.\nIl luccio alligatore \u00e8 una creatura solitaria relativamente poco attiva che vive nelle aree di acqua dolce e salmastra degli USA sud-orientali. \u00c8 carnivoro. Caccia stando nascosto tra le canne ed altri vegetali acquatici e tendendo agguati alle prede.\nRiproduzione.\nNonostante il luccio alligatore prediliga le acque lente di fiumi, \"bayous\" e anse fluviali per gran parte dell'anno, sembra che necessiti delle acque palustri o dei campi allagati dalle piogge primaverili per deporre le uova. \u00c8 stato anche dimostrato che quando questa creatura supera il peso di circa 45 chili va incontro ad un cambiamento di sesso. Si ritiene che alla nascita tutti gli esemplari siano maschi; essi diventeranno femmine solo quando raggiungeranno dimensioni maggiori. Tale caratteristica \u00e8 tipica anche di alcune specie marine, come certi Labridi .\nStoria tassonomica.\nFino a tempi relativamente recenti tutti i lepisostei venivano generalmente raggruppati nel genere \"Lepisosteus\" . Il luccio alligatore ricevette il nome scientifico di \"Atractosteus adamantinus\" dall'eccentrico Constantine Samuel Rafinesque-Schmaltz nel 1818 e per lungo tempo \"Atractosteus\" venne considerato semplicemente un sinonimo minore di \"Lepisosteus\". E. O. Wiley riport\u00f2 alla luce questo genere nel 1976 nella sua opera \"The phylogeny and biogeography of fossil and Recent Gars\" (La filogenesi e la biogeografia dei lepisostei fossili e recenti).\nSulla base dell'opera di Work, dopo il 1976 i lepisostei vennero ufficialmente suddivisi in \"Lepisosteus\" e \"Atractosteus\" e da allora anche gli zoo, i manuali di acquariofilia e i pescatori hanno pian piano iniziato ad utilizzare la nuova terminologia.\nImportanza per l'uomo.\nPesca sportiva.\nIn Oklahoma, Texas, Arkansas, Mississippi e Louisiana la pesca sportiva al luccio alligatore viene regolamentata da un insieme di leggi.\nQuesto pesce \u00e8 molto popolare tra i pescatori con arco e frecce a causa delle sue dimensioni e del carattere combattivo. Una caratteristica anatomica piuttosto interessante del luccio alligatore \u00e8 la vescica natatoria collegata direttamente con la gola; tale aspetto lo rende capace di respirare aria oltre la superficie dell'acqua. Proprio per questo motivo viene spesso avvistato presso la superficie dei corsi d'acqua.\nFonte alimentare.\nIn alcuni Stati meridionali degli USA le carni del luccio alligatore vengono servite nei ristoranti, dove sono ritenute una prelibatezza ed una novit\u00e0, un po' come la carne dell'alligatore del Mississippi.\nNegli acquari.\nNonostante le grandi dimensioni che raggiunge da adulto, il luccio alligatore viene allevato come pesce d'acquario, sebbene molti pesci spacciati per \u00abluccio alligatore\u00bb dagli acquariofili appartengano generalmente a specie pi\u00f9 piccole. Questo pesce necessita di acquari o stagni molto grandi e di molto nutrimento. \u00c8 molto popolare anche negli acquari pubblici. Nella maggior parte degli Stati USA, per\u00f2, il possesso domestico di esemplari di luccio alligatore \u00e8 illegale, ma occasionalmente tale specie compare nei negozi per articoli d'acquario."}
{"id": "3053149", "revid": "767487", "url": "https://it.wikipedia.org/wiki?curid=3053149", "title": "Rede Bandeirantes", "text": "Rede Bandeirantes, nota anche come Band, \u00e8 una rete televisiva brasiliana fondata il 13 maggio 1967 da Jo\u00e3o Saad, a San Paolo. Nel 1972 divenne il primo canale brasiliano a colori, seguito da TV Tupi nel 1974 e da Globo nel 1975 (anche se le sperimentazioni di quest\u2019ultima iniziarono gi\u00e0 nel 1972), e alla fine degli anni settanta si trasform\u00f2 in una rete a livello nazionale. Il suo logo \u00e8 preso di spunto da quello della CBS."}
{"id": "3053150", "revid": "288300", "url": "https://it.wikipedia.org/wiki?curid=3053150", "title": "FC Unirea Alba Iulia", "text": ""}
{"id": "3053152", "revid": "131358", "url": "https://it.wikipedia.org/wiki?curid=3053152", "title": "Voin\u0163a Sibiu", "text": ""}
{"id": "3053153", "revid": "131358", "url": "https://it.wikipedia.org/wiki?curid=3053153", "title": "Viitorul Constan\u0163a", "text": ""}
{"id": "3053154", "revid": "56620", "url": "https://it.wikipedia.org/wiki?curid=3053154", "title": "Sfere di influenza", "text": ""}
{"id": "3053155", "revid": "124428413", "url": "https://it.wikipedia.org/wiki?curid=3053155", "title": "Tiziana Ghiglioni", "text": "Biografia.\nTiziana Ghiglioni inizia la sua formazione musicale negli anni settanta frequentando i seminari del pianista e compositore Giorgio Gaslini e studiando tecnica vocale con il soprano Gabriella Ravazzi. \nFra le prime esperienze professionali c'\u00e8 la tourn\u00e9e teatrale con lo spettacolo Shakespeare/Ellington con lo stesso Giorgio Gaslini e Giorgio Albertazzi.\nNei primi anni ottanta inizia la sua carriera di cantante jazz e band leader ottenendo immediatamente l'attenzione di pubblico e critica grazie anche alle recensioni del giornalista e storico del jazz Arrigo Polillo che commenta molto positivamente sia le sue prime esibizioni pubbliche sia il suo primo disco (\"Lonely Woman\" del 1981) inciso con alcuni giovani emergenti fra i quali Piero Leveratto e Luigi Bonafede.\nL'accoglienza del primo disco \u00e8 tale che gi\u00e0 nella seconda incisione (\"Sounds of Love\" del 1983) la cantante viene affiancata da \nmusicisti di fama internazionale come Kenny Drew al pianoforte e Niels-Henning \u00d8rsted Pedersen al contrabbasso.\nNegli anni successivi Ghiglioni afferma il suo ruolo di spicco nel panorama del jazz italiano collaborando con alcuni dei pi\u00f9 noti jazzisti nazionali (fra i quali Luca Flores, Enrico Pieranunzi, Paolo Fresu, Franco D'Andrea, Gianluigi Trovesi e Enrico Rava) e internazionali (tra cui Chet Baker, Steve Lacy, Mal Waldron, Paul Bley e Lee Konitz).\nPur essendo molto apprezzata per le sue esecuzioni del repertorio jazzistico tradizionale, Ghiglioni mostra una particolare predilezione per il free jazz e per le contaminazioni. Lei stessa ha affermato che la sua passione per il jazz \u00e8 nata dopo aver ascoltato il sassofonista Archie Shepp, uno dei protagonisti del movimento free. Non a caso gi\u00e0 nella sua prima incisione si cimentava con un brano di Ornette Coleman, \"Lonely Woman\", che dava anche il titolo all'album.\nQuesto interesse per l'avanguardia \u00e8 testimoniato, fra gli altri, dal disco \"SONB\" del 1992, che le \u00e8 valso il secondo posto nella classifica dei migliori dischi della rivista Musica Jazz e il soprannome di \"First Lady\" del jazz italiano (ad opera dell'allora direttore della rivista Pino Candini). Fra le sperimentazioni pi\u00f9 recenti si pu\u00f2 citare il disco \"Rotella Variations\", firmato assieme al violinista Emanuele Parrini: un ambizioso tentativo di trasportare in musica le suggestioni dell'artista contemporaneo Mimmo Rotella.\nNel 2009 \u00e8 stata Presidente di Commissione Artistica della 3\u00aa edizione degli Italian Jazz Awards - Luca Flores.\nAttualmente vive dividendosi tra Genova e Milano.\n\u00c8 titolare della cattedra di canto jazz presso il conservatorio di Rovigo.\nIl 23 e il 24 giugno 2012 \u00e8 stata l'ospite d'onore al saggio di fine anno dell'accademia musico culturale \"La Fenice\" a Gioia del Colle. Ha cantato con i ragazzi della scuola che hanno ricevuto da lei anche un attestato della \"Master class\"\nPremi e riconoscimenti.\nNel 1994 ha vinto il premio Tenco per il disco \"Tiziana Ghiglioni canta Luigi Tenco\" nel quale rivisita in chiave jazz alcune canzoni del celebre cantautore genovese.\nNel 2005 ha ricevuto il premio \"Iseo\".\nNel 2007 e 2010 ha ricevuto due nomination come Best Jazz Singer agli Italian Jazz Awards - Luca Flores."}
{"id": "3053156", "revid": "33689", "url": "https://it.wikipedia.org/wiki?curid=3053156", "title": "Pistoleta", "text": "Il suo nome (in realt\u00e0 un soprannome) significa in occitano \"piccola lettera\" (epistola, pistola). Ci ha lasciato undici canzoni, tra cui nove \"cansos\" e due \"tenzones\". Alcuni dei suoi componimenti sono attribuiti a un altrimenti ignoto Jordan de Born negli indici del canzoniere \"C\", un manoscritto occitano del XIV secolo.\nSecondo quanto si legge nella sua \"vida\", era un \"cantaire\" (cantore) di Arnaut de Maruoill, il che implica che fosse stato un \"joglar\" (giullare, menestrello) che cantava le canzoni di Arnaut o forse agiva come messaggero portando le sue canzoni da un luogo all'altro sia oralmente che per iscritto. Pu\u00f2 essere stato il messaggero delle canzoni d'amore di Arnaut alla \"Contessa di Burlatz\" (\"comtessa de Burlats\"); questo spiegherebbe il suo soprannome. Se la \"vida\" \u00e8 esatta in merito al primo periodo della sua carriera, allora il Pistoleta era probabilmente un joglar a cominciare dal 1195 circa o forse 1185, iniziando la sua propria carriera di compositore soltanto intorno al 1205.\nCinque canzoni di Pistoleta contengono riferimenti al Re di Aragona, che usualmente si presume sia Pietro II. A un certo punto diventa vassallo di Pietro, dato che scrive in \"Ai! tan sospir mi venon noit e dia\" del \"reis d'Arragon, de cui ai fait siengnor\" (\"re di Aragona, di cui io feci il [mio] signore\"). Da ci\u00f2 si pu\u00f2 dedurre che egli trascorse un certo tempo alla corte di Pietro, dedicando al re almeno una poesia, \"Anc mais nulhs hom no fon apoderatz\", lontano dalla sua corte. Si dice che abbia anche avuto relazioni con Ebolo V di Ventadorn, Tommaso I di Savoia e Blacas III di Aulps. Nella sua giovinezza pu\u00f2 avere viaggiato nel Limosino e nella Linguadoca incontrando Maria de Ventadorn, moglie di Ebolo.\nAppena dopo l'ottobre del 1214, Pistoleta scrive \"Ses chantars fos grazitz\", una sorta di \"planh\", in cui vi si lamenta la scomparsa di Pietro II e Alfonso VIII di Castiglia rispettivamente nel 1213 e nel 1214:\nDopo aver composto questa canzone, probabilmente in Linguadoca o in Catalogna (ci\u00f2 implica che Pistoleta avesse visitato Perpignano), dove Pietro e Alfonso erano attivi di frequente, ritorna a est del Rodano verso la Provenza. Probabilmente in questo periodo viaggia nella Savoia, dove incontra Tommaso I, e in Provenza Blacas, con cui discute, pressappoco dopo il 1220, dato che egli fa menzione dell'\"emperaire\" (imperatore) Federico II, incoronato nel 1220, il quale diventa sovrano della Provenza questo stesso anno.\nSebbene il biografo di Pistoleta deduce che le \"avvenenti melodie\" (\"avinens sons\", lett. suoni avvenenti) fossero tipiche del suo lavoro, soltanto una melodia ci \u00e8 pervenuta (per il suo \"sirventes\" popolare e ben conservato che inizia con \"Ar agues eu mil mars de fin argen\") in due versioni differenti. La sua composizione e molto pi\u00f9 conservatrice rispetto a quella del suo maestro Arnaut. Anche se ben stimato nell'\"alta societ\u00e0\", resta un conversatore mediocre e di aspetto sgradevole. Alla fine si stabilisce a Marsiglia, prendendo moglie e diventando un mercante, acquistando una considerevole ricchezza che gli permise di rinunciare alle sue esibizioni itineranti di corte in corte. Sfortunatamente, non vi \u00e8 una documentazione che corrobori puntualmente tutte le notizie contenute nella sua \"vida\".\nPistoleta scrisse anche una\"tenso\" con una trobairitz (trovatrice donna) anonima: \"Bona domna, un conseill vos deman\" (\"Gentil Donna, un consiglio vi chiedo\")."}
{"id": "3053159", "revid": "1543377", "url": "https://it.wikipedia.org/wiki?curid=3053159", "title": "Louth GAA", "text": "Il Louth County Board (\"Cumann L\u00fathchleas Gael, Coiste Chontae an L\u00fa\" in gaelico irlandese) o pi\u00f9 semplicemente Louth GAA, \u00e8 uno dei 32 \"county board\" della GAA in Irlanda responsabile per la diffusione e la regolamentazione degli sport gaelici nella Contea di Louth. Con lo stesso nome vengono identificate le rappresentative di contea degli sport, gestite dal \"board\".\nCalcio gaelico.\nDagli albori agli anni '20.\nIl calcio gaelico \u00e8 giocato nella contea di Louth da molto tempo. Un documento attesta che le selezioni di Louth e Meath giocarono una partita inter-county gi\u00e0 nel 1712 a Slane. Un frammento di un poema del 1806 testimonia un altro incontro tra Louth e Fermanagh ad Inniskeen, nella Contea di Monaghan.\nLouth mise in bacheca alcune delle prime edizioni dell'All-Ireland Championship, in particolare quelle del 1910 e 1912. In entrambi i casi la selezione gioc\u00f2 solo la finale, in quanto il torneo provinciale non era concluso al momento delle semifinale ed il board del Leinster scelse come rappresentativa temporanea Dublino.\nDa campione nazionale in carica, Louth fu la prima contea ad introdurre gli allenamenti per la propria rappresentativa di calcio gaelico, precisamente per il replay della finale di Croke Cup del 1913. Dopo la prima finale, finita in pareggio, i giocatori furono inviati insieme a Dundalk per essere allenati dall'allenatore della squadra di calcio dei Belfast Celtic, Jim Booth, assieme all'ex calciatore professionista scozzese George Blessington, fatto che scaten\u00f2 un vespaio di polemiche. Fino a quel momento i giocatori si allenavano separatamente nelle loro citt\u00e0 di residenza salvo poi riunirsi il giorno della partita, ma anche il Kerry che era l'avversario in programma, si adegu\u00f2 immediatamente organizzando allenamenti giornalieri in unica sede per tutti. Di fatto era iniziata l'usanza, che si sarebbe velocemente diffusa in tutta l'Irlanda, degli allenamenti giornalieri prima dei grandi eventi oltre che quelli tre volte a settimana per i periodi senza impegni\nDagli anni '40 al lungo limbo.\nDagli anni quaranta in poi si acu\u00ec terribilmente la gi\u00e0 forte rivalit\u00e0 coi vicini di Meath le squadre si incontrarono 13 volte dal 1945 al 1953, attirando un numero di spettatori sempre maggiore ad ogni partita: un replay della semifinale del Leinster Senior Football Championship del 1951 fece segnare un'affluenza di 42.858 persone, record assoluto durato quarant'anni per una partita del torneo che non fosse una finale fino al 1991, quando venne superato in seguito ad un incontro tra Meath e Dublino.\nIn quegli anni la squadra si aggiudic\u00f2 vari titoli provinciali, precisamente negli anni 1943, 1948, 1950, 1953 e 1957. Il 1957 la squadra riusc\u00ec ad aggiudicarsi anche il terzo ed ultimo titolo All-Ireland contro Cork. Sarebbe stata l'ultima vittoria di un trofeo principale. La finale All-Ireland del 1957 fu contraddistinta da un fatto curioso: il capitano Dermot O'Brien arriv\u00f2 con grandissimo ritardo: a seconda delle differenti versioni, era a curarsi una spalla oppure impegnato in un'esibizione musicale con la sua band, che non pot\u00e9 lasciare se non a fine spettacolo, saltando tutta la parata cerimoniale e arrivando giusto in tempo per l'inizio della partita. Peraltro non era nemmeno il capitano storico della squadra, ma aveva cominciato ad indossare la fascia soltanto nella semifinale precedente a causa di un infortunio del capitano Patsy Coleman. Tornato disponibile quest'ultimo, si giocarono la fascia a testa o croce e vinse O'Brien: a Coleman and\u00f2 il pallone della partita, che avrebbe tenuto per anni in casa come cimelio. La partita fu giocata dalle squadre con maglie coi colori provinciali in quanto entrambe rosse per tradizione: verde del Leinster per Louth, blu del Munster per Cork.\nDopo gli anni '50 la squadra ha iniziato un lento declino che l'ha vista fuori dai principali eventi provinciali e nazionali.\nDagli anni '90 ad oggi.\nNegli anni '90 Louth \u00e8 tornata ad essere pi\u00f9 competitiva anche se senza mai raggiungere la finale provinciale. Nel 1998 si gioc\u00f2 con gli acerrimi rivali di Meath una combattuta semifinale decisa all'ultimo secondo di un lunghissimo periodo di recupero (contestato da Louth) da un gol di Graham Geraghty di Meath.\nDal 2006 al 2009 la squadra \u00e8 stata allenata da Eamonn McEneaney e ha vinto il suo trofeo pi\u00f9 recente, la O'Byrne Cup.\nIl 27 giugno 2010 Louth vinse la semifinale provinciale giungendo alla finale dopo ben 50 anni. La sfida, tenutasi l'11 luglio, fu ancora una volta contro Meath e fu caratterizzata da un goal irregolare allo scadere da parte dei giallo-verdi, che cost\u00f2 a Louth la sconfitta. I replay provarono l'irregolarit\u00e0 del goal: l'attaccante di Meath aveva portato la palla oltre la linea di porta tra le mani. L'arbitro fu aggredito dai tifosi bianco-rossi inferociti non appena fin\u00ec il match e dovette essere scortato fuori dal campo dagli agenti della Garda S\u00edoch\u00e1na.\nDopo la partita, vista l'incredibile svista del direttore di gioco, arrivarono molte chiamate alla sede della Gaelic Athletic Association per chiedere il replay, non solo da parte dei sostenitore di Louth e dell'Irlanda intera ma anche di tifosi di Meath e suoi ex giocatori. Anche molti giornali, su tutti il \"The Irish Times\" chiesero la disputa di una nuova partita, ma il Meath county board, cui spettava la decisione, si rifiut\u00f2. L'arbitro disse di avere concesso il vantaggio, non avendo fischiato un rigore per Meath. Tuttavia i replay non mostrarono nessuna infrazione e l'errore macroscopico del direttore di gara \u00e8 attestato direttamente da una delle prime regole del calcio gaelico, l'art. 4.2 del regolamento ufficiale.\nHurling.\nLouth compete nella Nicky Rackard Cup, una categoria minore dell'All-Ireland Senior Hurling Championship,e furono finalisti perdenti a Croke Park contro Londra nel 2005 e Sligo nel 2008.\nColori e simboli.\nIl Louth ha da sempre giocato, sin dal 1885, con tenuta rossa e pantaloncini bianchi. La scelta fu dovuta al fatto che il club campione della contea di quell'anno erano i Dundalk Young Irelands, che pertanto si presentarono nel panorama nazionale a rappresentare la contea vestendo quei colori. Mentre altri board hanno adottato dei propri colori successivamente, il Louth \u00e8 rimasto fedele a questa combinazione, rimanendo uno dei pochi board ad aver sempre utilizzato la stessa combinazione cromatica.\nIl simbolo per eccellenza della contea \u00e8 la croce di santa Brigida, inserita sulle divise dal 1958 a seguito della vittoria All-Ireland dell'anno precedente. Da quell'anno tale simbolo \u00e8 stato, in modo pi\u00f9 o meno diversificato o semplificato, sempre presente sulle divise del Louth. La scelta di tale simbolo non fu casuale, dato che Santa Brigida per le fonti principali era nata a Faughart, proprio nell'attuale Louth.\nLa croce \u00e8 stata incorporata poi per molti anni in uno stemma pi\u00f9 complesso che raffigurava in uno scudo rosso anche altri elementi identificativi della contea, come il fiume Boyne ed il \"Mary McAleese Boyne Bridge\", un ponte moderno che collega il Louth al Meath proprio sull'omonimo fiume. \nNel 2010, un club di calcio gaelico di Drogheda, O'Raghallaigh's, avanz\u00f2 una mozione in senso all'organizzazione affinch\u00e9 il ponte venisse rimosso, in quanto situato per lo pi\u00f9 nella contea di Meath, chiedendo quindi l'adozione di un simbolo pi\u00f9 semplice ed identificativo della contea.\nLo stemma venne pertanto sostituito da uno pi\u00f9 moderno, semplice e stilizzato, raffigurante la sagoma di una croce di Santa Brigida dorata i cui bracci superiori sono tuttavia colorati di rosso e formano la lettera \"L\", sormontata da una \"\u00fa\" a comporre la parola \"L\u00fa\", il nome della contea in gaelico irlandese."}
{"id": "3053160", "revid": "247222", "url": "https://it.wikipedia.org/wiki?curid=3053160", "title": "Nipiaa rock festival", "text": ""}
{"id": "3053161", "revid": "352448", "url": "https://it.wikipedia.org/wiki?curid=3053161", "title": "Jordan de Born", "text": ""}
{"id": "3053162", "revid": "109311470", "url": "https://it.wikipedia.org/wiki?curid=3053162", "title": "Li Zicheng", "text": "Biografia.\nLi nacque nel distretto di Mizhi (\u7c73\u8102\u7e23), a Yan'an, durante l'ultimo periodo di regno della dinastia Ming. Inizialmente pastore di professione, inizi\u00f2 ad imparare ad andare a cavallo ed a tirare con l'arco gi\u00e0 dall'et\u00e0 di 20 anni lavorando successivamente sia in un negozio di vini che presso un fabbro.\nSecondo la cultura popolare, nel 1630, Li venne posto alla pubblica gogna perch\u00e9 non aveva pagato i propri debiti ad un magistrato pubblico usuraio, Ai. Quest'ultimo in particolare si era attirato l'odio popolare quando aveva colpito una guardia che aveva offerto a Li un po' di acqua, e fu cos\u00ec che un gruppo di contadini lo liber\u00f2 proclamandolo loro capo. I contadini erano per\u00f2 armati solo di bastoni, ma Li riusc\u00ec ad assaltare un gruppo di armati inviati per arrestarlo, ottenendo cos\u00ec le loro prime vere armi.\nNello stesso tempo, la regione di Shanxi venne colpita da una grande carestia e la popolazione si risent\u00ec con il governo dei Ming, totalmente indifferente al fatto. Nel giro di tre anni, sfruttando anche occasioni come questa, Li riusc\u00ec a raccogliere dalla sua parte 20.000 persone, con i quali attacc\u00f2 ed uccise i principali magistrati della regione come Sun Chuanting, e altri nelle province di Henan, Shanxi e Shaanxi. Li divenne noto col soprannome di \"Dashing King\" (\u95d6\u738b).\nLi promosse lo slogan \"dividere la terra equamente ed abolire la tassa sul grano\" che ebbe molto successo tra i contadini.\nL'inondazione del 1642 causata dallo straripamento del Fiume Giallo, pose fine tragicamente all'assedio di Kaifeng ed uccise 300.000 dei 378.000 residenti. Dopo le battaglie di Luoyang e Kaifeng, il governo Ming non era stato ancora in grado di fermare l'avanzata della ribellione di Li dal momento che gran parte dell'esercito era impegnato a nord contro i nemici della Manciuria che avevano sfruttato l'occasione per attaccare l'Impero cinese. Li si dichiar\u00f2 Imperatore di una nuova dinastia, la dinastia Shun a Xi'an, Shaanxi.\nNell'aprile 1644, i ribelli saccheggiarono la capitale Ming di Pechino, e l'Imperatore Chongzhen si suicid\u00f2 con la figlia. Li venne a quel punto accettato a tutti gli effetti come nuovo imperatore della Cina. Dopo che le armate di Li vennero sconfitte il 27 maggio 1644 nella Battaglia di Shanhai dalle forze combinate del generale Wu Sangui e della Manciuria, Li si spost\u00f2 alla sua base di Shaanxi abbandonando Pechino. Dopo un gran numero di sconfitte, Li scomparve misteriosamente all'et\u00e0 di 40 anni. Alcuni suggeriscono che si fosse suicidato impiccandosi mentre altri sostengono che sia stato ucciso durante la sua fuga. Secondo una tradizione popolare Li sarebbe riuscito a scappare divenendo poi monaco per il resto della sua vita."}
{"id": "3053165", "revid": "400694", "url": "https://it.wikipedia.org/wiki?curid=3053165", "title": "Zona neutrale (Star Trek)", "text": "La zona neutrale \u00e8 una regione spaziale immaginaria dell'universo fantascientifico di \"Star Trek\", posta al confine tra due potenze, nella quale le astronavi di entrambe le parti non possono entrare. La zona \u00e8 in genere costantemente controllata da entrambe le parti, e l'attraversamento senza preavviso di tale regione da parte di una delle due fazioni costituirebbe un'immediata dichiarazione di guerra.\nDescrizione.\nUna zona neutrale \u00e8 posta lungo il confine tra la Federazione dei Pianeti Uniti e l'Impero Romulano, definita inizialmente con il Trattato di pace romulano nel 2160 e successivamente confermata con il Trattato di Algeron, a seguito dell'Incidente di Tomed del 2311. Nel 2266, una nave romulana occultata attravers\u00f2 la zona neutrale e distrusse alcuni avamposti federali, prima di essere a sua volta distrutta dall\"'Enterprise\". (TOS: \"La navicella invisibile\")\nFino al 2293, anno in cui i due rispettivi governi firmarono gli Accordi di Khitomer, \u00e8 esistita una zona neutrale tra i confini della Federazione e l'Impero Klingon. La zona neutrale klingon \u00e8 lo scenario del test della \"Kobayashi Maru\", uno dei pi\u00f9 importanti per la formazione degli ufficiali comandanti della Flotta Stellare Federale.\nTra la Federazione e l'Impero Cardassiano \u00e8 esistita inoltre una \"zona smilitarizzata\", dalle caratteristiche simili a quella di una zona neutrale."}
{"id": "3053171", "revid": "339392", "url": "https://it.wikipedia.org/wiki?curid=3053171", "title": "Muscoli lisci", "text": ""}
{"id": "3053176", "revid": "339392", "url": "https://it.wikipedia.org/wiki?curid=3053176", "title": "Muscolo striato", "text": ""}
{"id": "3053177", "revid": "124125787", "url": "https://it.wikipedia.org/wiki?curid=3053177", "title": "Sistema nervoso enterico", "text": "Il sistema nervoso enterico \u00e8 una delle tre branche del sistema nervoso autonomo. Le funzioni dell'apparato digerente sono governate dal sistema nervoso enterico.\nCaratteristiche anatomofunzionali.\nAnatomia e plessi.\nIl sistema nervoso enterico \u00e8 costituito da circa 500 milioni di neuroni nell'uomo (numero paragonabile a quelli che costituiscono il midollo spinale) suddivisi in circa venti classi funzionalmente distinte, da cui il nome di \"second brain\" o \"brain-in-the-gut\".Questo \u00e8 per lo pi\u00f9 indipendente dal sistema nervoso simpatico e parasimpatico. Il metasimpatico gode di un'autonomia unica in tutto il sistema nervoso periferico: si \u00e8 infatti visto in animali da laboratorio che sezionando le efferenze vagali, ortosimpatiche e parasimpatiche a livello del tubo digerente la funzionalit\u00e0 dello stesso rimane garantita e pressoch\u00e9 inalterata; i soggetti perdono soltanto la possibilit\u00e0 di salivare, dato che il metasimpatico non innerva strutture poste superiormente all'esofago, quali le ghiandole salivari innervate dai nervi cranici. Nonostante questa potenziale autonomia del sistema nervoso enterico nei confronti del centrale, quest'ultimo \u00e8 perfettamente in grado di modulare l'attivit\u00e0 del primo con le sue efferenze parasimpatiche (vagali) e ortosimpatiche (dalle catene ortosimpatiche).\nI neuroni del sistema nervoso enterico si raggruppano in due plessi, detti intrinseci o intramurali:\nAttivit\u00e0 nervosa e riflessi.\nI due citati plessi costituiscono un'ampia popolazione di interneuroni (circuiti interneuronali come a livello spinale) ed entrambi ricevono informazioni da diversi neuroni sensoriali (chemocettori, meccanocettori e termocettori) all'interno del lume o nella tonaca mucosa. A questi livelli si sviluppano riflessi locali isolati dagli altri controlli: stimoli meccanici e chimici provenienti dalla parete del tubo sono elaborati da questo centro integratore enterico e possono dare origine a risposta ghiandolare, muscolare, epiteliale o vasale. I riflessi cos\u00ec generati possono essere di tre tipi, a seconda del circuito attraverso il quale si estrinsecano:\nControllo della muscolatura liscia.\nLa funzione dei motoneuroni del sistema nervoso enterico \u00e8 di controllare i muscoli lisci; a differenza del sistema somatico (nel quale la muscolatura \u00e8 striata) qui esistono sia motoneuroni eccitatori, sia inibitori: nel muscolo striato infatti non c'\u00e8 bisogno di inibizione, perch\u00e9 in assenza di eccitazione \u00e8 privo di attivit\u00e0 contrattile; la muscolatura liscia ha invece una propria attivit\u00e0 contrattile che deriva dalla presenza nel sistema nervoso enterico di cellule pacemaker (le cellule interstiziali di Cajal) che presentano oscillazioni spontanee del potenziale di membrana ritmiche e in grado di contribuire al controllo della motilit\u00e0 intestinale.\nLe fibre simpatiche e parasimpatiche hanno come gi\u00e0 detto un effetto indiretto sulla muscolatura liscia, poich\u00e9 vanno ad innervare i neuroni del plesso enterico stesso: i centri superiori vegetativi controllano l'attivit\u00e0 del sistema enterico, che a sua volta controlla muscoli lisci, ghiandole e via dicendo con l'eccezione della muscolatura liscia dei vasi (vedi vasocostrizione).\nLe cellule di Cajal presentano un'attivit\u00e0 elettrica propria, costante e lenta, che va a stimolare delle oscillazioni periodiche del potenziale di membrana (da 3 a 12 al minuto) chiamate \"onde lente\"; queste onde lente non sono altro che variazioni di circa 10 mV del potenziale in grado di facilitare l'insorgenza di veri e propri potenziali d'azione (\"potenziali a punta\") nella muscolatura liscia della parete gastrointestinale. Fattori come lo stiramento delle pareti (per l'ingresso di cibo), irritazioni meccaniche o impulsi dal SNA possono modulare ulteriormente l'insorgenza dei potenziali a punta, avendo quindi un importante ruolo nell'attivit\u00e0 motoria dell'apparato digerente.\nOrmoni usati e loro azioni.\nIl sistema nervoso enterico fa anche uso di pi\u00f9 di 30 neurotrasmettitori, molti dei quali sono identici a quelli presenti nel sistema nervoso centrale, come l'acetilcolina, dopamina e serotonina . Pi\u00f9 del 90% della serotonina del corpo si trova nell'intestino, cos\u00ec come circa il 50% della dopamina del corpo, che \u00e8 attualmente allo studio per migliorare la nostra comprensione della sua utilit\u00e0 nel cervello.\nIl sistema nervoso enterico ha la capacit\u00e0 di modificare la sua risposta in base a fattori come la composizione di massa e dei nutrienti. Inoltre, il SNE contiene cellule di supporto che sono simili all'astroglia del cervello e una barriera attorno ai capillari che circonda i gangli in modo del tutto simile alla barriera emato encefalica del cervello.\nLe azioni note dei neurotrasmettitori ed ormoni sono:\nInoltre \u00e8 nota l'attivit\u00e0 di regolazione della frequenza delle onde lente e l'ampiezza delle attivit\u00e0 elettromotore del piccolo intestino mediata dalla trasmissione serotoninergica. La densit\u00e0 della serotonina cellulare \u00e8 ridotta nelle cellule del colon di pazienti con IBS (sindrome dell'intestino irritabile)."}
{"id": "3053180", "revid": "729019", "url": "https://it.wikipedia.org/wiki?curid=3053180", "title": "Yvon Bertin", "text": "Carriera.\nFu gregario di Bernard Hinault e ottenne nel Giro d'Italia 1980, vinto proprio dal suo capitano, il pi\u00f9 importante risultato della carriera, vincendo la dodicesima tappa da Villapiana a Lecce. Ottenne anche qualche soddisfazione in corse a tappe minori, fu infatti secondo nel Circuit de la Sarthe del 1976 e nel 1978, secondo nella Tre Giorni di La Panne nel 1977, primo nella Route du Sud del 1979. Anche in alcune corse in linea ottenne buoni risultati, terzo nel Grand Prix de Ouest-France, terzo nel Trofeo Luis Puig del 1984, ma soprattutto il secondo posto nella Parigi-Roubaix del 1982 dietro a Jan Raas."}
{"id": "3053182", "revid": "599013", "url": "https://it.wikipedia.org/wiki?curid=3053182", "title": "Societ\u00e0 italiana di ergonomia", "text": "La Societ\u00e0 italiana di ergonomia (o SIE) \u00e8 un'associazione con lo scopo di promuovere l'ergonomia e il suo studio nel territorio e nell'imprenditoria italiani.\n\u00c8 parte della International Ergonomics Association (IEA) e della \"Federation of European Ergonomics Societies\".\nStoria.\nLa SIE, nata nel 1961 a Roma, \u00e8 composta da circa 400 studiosi e professionisti che operano nel campo dell'ergonomia, dell'usabilit\u00e0 e del design. \nCon cadenza quadriennale o quinquennale organizza dal 1971 il congresso nazionale, per mezzo del quale vengono eletti anche gli organi direttivi.\nA partire dal 1989 si \u00e8 suddivisa in sezioni territoriali. La sezione campana \u00e8 stata la prima, di l\u00ec a poco quella siciliana, quindi il Lazio, le Marche, il Friuli-Venezia Giulia, il Piemonte, l'Emilia Romagna, la Lombardia, la Toscana, la Puglia, la Liguria, e cos\u00ec via.\nAssociazione.\nSono previste diverse forme di adesione all'associazione:"}
{"id": "3053184", "revid": "287204", "url": "https://it.wikipedia.org/wiki?curid=3053184", "title": "Atractosteus", "text": "Atractosteus \u00e8 uno dei due generi in cui si suddivide la famiglia dei Lepisosteidi. I suoi esponenti vivono in America Centrale e nel sud degli USA.\nSpecie.\n\"Atractosteus spatula\" \u00e8 uno dei tipici pesci d'acqua dolce americani di grandi dimensioni: ne \u00e8 stato infatti catturato in Louisiana un esemplare che pesava pi\u00f9 di 135\u00a0kg ed era lungo circa 3 metri. Ora \u00e8 sempre pi\u00f9 raro anche nel suo ambiente preferito (un arco di costa dal Golfo di Veracruz fino ai fiumi Ohio e Missouri). Quest'enorme predatore era stato \u00abaccusato\u00bb di nutrirsi di pesci destinati alla pesca sportiva e di uccelli acquatici. Attenti studi hanno tuttavia dimostrato che tale accusa era priva di fondamento perch\u00e9 in realt\u00e0 si nutre essenzialmente di pesci privi di interesse per i pescatori e di granchi.\nLe altre due specie di \"Atractosteus\" sono \"Atractosteus tropicus\" e \"A. tristoechus\": il primo diffuso in Nicaragua e il secondo a Cuba. Poco si sa della loro biologia. Il primo abita le acque meno profonde delle aree protette del lago Nicaragua dove alcuni individui possono raggiungere la lunghezza di 1,1 metri e il peso di oltre 9\u00a0kg."}
{"id": "3053187", "revid": "124791196", "url": "https://it.wikipedia.org/wiki?curid=3053187", "title": "Tianqi", "text": "Biografia.\nZhu Youxiao divenne imperatore all'et\u00e0 di 15 anni, dopo la morte di suo padre che aveva regnato per meno di un mese. Non fu un sapiente governante in quanto dalle memorie d'epoca sappiamo che attribu\u00ec sempre poca attenzione alle questioni di stato, interrompendo la politica positiva intrapresa dal padre. Moderni studi hanno dimostrato che con tutta probabilit\u00e0 Zhu Youxiao soffriva di difficolt\u00e0 nell'apprendimento in quanto egli era illetterato e non aveva mostrato alcun interesse negli studi.\nDal momento che non era in grado n\u00e9 di leggere n\u00e9 di scrivere, egli si serv\u00ec di alcuni eunuchi ed in particolare di Wei Zhongxian e Madam Ke, i quali tentarono ovviamente di usurpare il trono imperiale approfittando della demenza dell'Imperatore. Zhu Youxiao era appassionato di carpenteria e dedicava gran parte del proprio tempo libero a questa occupazione; ancora oggi egli \u00e8 considerato uno dei migliori carpentieri cinesi di tutti i tempi. Wei si prese la libert\u00e0, con autorizzazione regia, di nominare al governo chi pi\u00f9 ritenesse adatto e quindi i suoi favoriti. Nel frattempo Madam Ke, che era stata la \"tata\" del giovane imperatore, cerc\u00f2 di togliere di mezzo tutte le donne che componevano l'harem dell'imperatore condannandole a morte o rinchiudendole in carcere.\nUn gruppo di moralisti confuciani del partito Donglin, espresse il desiderio che venisse eletto un nuovo imperatore in quanto lo stato avrebbe potuto presto risentire di questa situazione di disagio. Per tutta risposta dal palazzo imperiale giunse l'ordine di giustiziare gran parte degli aderenti a questo gruppo. Quest'insieme di fatti port\u00f2 a numerose rivolte popolari che peggiorarono la stima nella dinastia Ming in Cina.\nL'unico erede maschio di Zhu Youxiao, il piccolo Zhu Cijiong () mor\u00ec a soli 7 mesi di et\u00e0 il 30 maggio del 1626 in seguito all'evento catastrofico conosciuto come esplosione dell'Arsenale Imperiale, cos\u00ec, alla morte dell'imperatore, a esso succedette il fratellastro minore Zhu Youjian, che venne proclamato imperatore con il nome di Chongzhen."}
{"id": "3053192", "revid": "57342", "url": "https://it.wikipedia.org/wiki?curid=3053192", "title": "Battista Visconti (ciclista)", "text": "Professionista dal 1924 al 1931, vinse la Tre Valli Varesine del 1928.\nCarriera.\nCorridore degli anni venti e trenta, fu gregario di Alfredo Binda, ma corse la sua carriera prevalentemente da individuale. Ottenne una sola affermazione, la Tre Valli Varesine del 1928, oltre a un terzo posto nell'undicesima tappa del Giro d'Italia 1928 dietro proprio a Binda e Domenico Piemontesi."}
{"id": "3053197", "revid": "1632387", "url": "https://it.wikipedia.org/wiki?curid=3053197", "title": "Grave (gruppo musicale)", "text": "I Grave sono una band death metal svedese formatasi a Visby nel 1986.\nStoria.\ni Grave nascono nel 1986 con il nome di Corpse e vengono fondati dal chitarrista Ola Lindgren, che da allora \u00e8 l'unico membro costante della band. Nel 1988 cambiano in modo definitivo il loro nome in Grave: raggiungono il successo nei primi anni novanta con i loro primi quattro album Into the Grave, You'll Never See..., Soulless e Hating Life. Insieme ai Dismember, agli Entombed e Unleashed sono considerati parte dei \"big four\" del death metal svedese."}
{"id": "3053198", "revid": "767487", "url": "https://it.wikipedia.org/wiki?curid=3053198", "title": "Radhouane Salhi", "text": ""}
{"id": "3053202", "revid": "1652134", "url": "https://it.wikipedia.org/wiki?curid=3053202", "title": "Gino Giacomini", "text": "Biografia.\nNacque a Borgo Maggiore nel 1878 da Giuditta Caimi, di origine marchigiana, e dal sammarinese Remo Giacomini, di una famiglia originaria di Poggio Berni, in Romagna, gi\u00e0 dal XVIII secolo a San Marino. Suo nonno Remo combatt\u00e9 con Garibaldi nella battaglia di Mentana nel 1867. Frequent\u00f2 fino alla terza elementare la scuola di Borgo Maggiore e la quarta e la quinta a Citt\u00e0 di San Marino. Frequent\u00f2 poi la prima ginnasiale, ma fu rimandato in due materie e cos\u00ec il padre incominci\u00f2 a farlo lavorare nel proprio caff\u00e8.\nAll'et\u00e0 di dieci anni incontr\u00f2 per caso a Citt\u00e0 di San Marino il socialista Andrea Costa. Divent\u00f2 poi barbiere, ma approfond\u00ec sempre di pi\u00f9 le sue conoscenze sul socialismo e anche sul marxismo. Nel 1897 super\u00f2 l'esame da privatista per entrare nella scuola normale. Si rec\u00f2 quindi a studiare alle scuole magistrali di Urbino e si diplom\u00f2 come maestro elementare. Nel 1898 stamp\u00f2 ad Urbino il quotidiano socialista \"1\u00ba Maggio\", da diffondere in repubblica; poi scrisse articoli sul \"Risveglio\" di Forl\u00ec e su l'Avanti, con cui collabor\u00f2 fin dalla fondazione nel 1896. Ritorn\u00f2 da Urbino nel 1900. Incominci\u00f2 la sua carriera di insegnante a Morciano di Romagna, dove sostitu\u00ec un anziano insegnante. Poi insegn\u00f2 a Montelabbate, presso Pesaro, dove entr\u00f2 in contatto con i socialisti locali. Nel settembre 1902 partecip\u00f2 per conto dei socialisti sammarinesi al VI congresso del Partito Socialista Italiano ad Imola, dove vot\u00f2 la mozione riformista di Filippo Turati e Claudio Treves. Sempre nello stesso anno torn\u00f2 a San Marino, dove insegn\u00f2 nella scuola elementare di Borgo Maggiore; venne poi promosso e insegn\u00f2 alle scuole elementari di San Marino citt\u00e0.\nFond\u00f2 un comitato per fare riforme istituzionali che portarono al famoso Arengo del 1906, a cui non pot\u00e9 partecipare perch\u00e9 non era un capofamiglia. Negli stessi anni frequent\u00f2 un corso di perfezionamento per l'insegnamento a Bologna e nel giugno 1910 ottenne un secondo diploma. Sempre nel 1910 spos\u00f2 con rito civile a Verucchio, Anita Amati, dato che a San Marino c'era solo quello religioso. Non ottenne, per le sue idee politiche, la carica di direttore didattico di San Marino ed and\u00f2 a lavorare altrove, prima a Fiesso Umbertiano (RO) e poi ad Argenta (FE). Nel 1913 venne ufficialmente istituita la carica di direttore didattico di San Marino e Giacomini venne richiamato a ricoprire la carica. Sempre nel 1913 venne nominato al Consiglio Grande e Generale. Nel 1918, grazie al suo impegno, venne aperta una scuola di arti e mestieri.\nL'ascesa del Partito Fascista Sammarinese e delle squadracce fasciste lo portarono il 14 ottobre 1922 a fuggire a Roma con alcuni amici socialisti e la famiglia. Venne quindi licenziato da direttore didattico e trov\u00f2 lavoro alla Cooperativa Marittima Garibaldi di Genova, dove venne assunto il 2 giugno 1923. Malmenato da una squadraccia fascista il 2 gennaio 1924, decise il mese dopo di tornare a Roma. Nel 1926 divent\u00f2 impiegato presso una societ\u00e0 di tiro a volo e poi presso una ditta di polveri da sparo. Nonostante tutto, rimase con molti debiti, che lo costrinsero a vendere la casa di Borgo Maggiore.\nIl 28 luglio 1943, con la caduta del Partito Fascista Sammarinese, torn\u00f2 in repubblica e riorganizz\u00f2 i sindacati, fondando e diventando segretario della Confederazione Sammarinese del Lavoro; rifond\u00f2 inoltre il Partito Socialista Sammarinese, di cui divenne segretario. L'11 marzo 1945 venne eletto al Consiglio Grande e Generale, per la seconda volta, nelle prime elezioni libere dopo 20 anni di fascismo.\nVenne nominato Segretario di stato per gli affari esteri e politici, ruolo che ricopr\u00ec fino ai fatti di Rovereta del 1957. A seguito dei fatti di Rovereta venne condannato a sette anni di carcere e ad una ammenda pecuniaria. La sentenza non fu eseguita, ma gli furono tolti tutti i diritti civili e politici. Dal 1957 si ritir\u00f2 quindi a vita privata. Mor\u00ec nel 1962."}
{"id": "3053208", "revid": "74801", "url": "https://it.wikipedia.org/wiki?curid=3053208", "title": "Alfonso Crippa", "text": "Professionista dal 1928 al 1931.\nCarriera.\nDopo aver fatto una buona carriera da dilettante, pass\u00f2 tra i professionista con la maglia della Touring-Pirelli. Poche tuttavia le soddisfazioni: alcuni successi in corse minori nel 1929 e qualche piazzamento in tappe del Giro d'Italia e del Tour de France. Al Giro fu infatti secondo nella nona tappa del 1929 quella che arrivava a Orvieto dietro Alfredo Binda e nella stessa stagione fu secondo anche nella quinta tappa del Tour che arrivava a Vannes dietro Gustaaf Van Slembrouck."}
{"id": "3053212", "revid": "287204", "url": "https://it.wikipedia.org/wiki?curid=3053212", "title": "Sean Wright", "text": "Biografia.\nSean Wright inizia ad applicarsi nelle arti marziali sin dai 14 anni. Egli a conoscenza di molti tipi di lotta, come il Wing Chun ed il Ninjutsu, fino a quando non scopre la thai boxe.\nCarriera.\nA 21 anni inizia a disputare incontri pi\u00f9 importanti: nel 2005, primo fra gli scozzesi, vince alcuni incontri al Lumpinee Stadium ed al Rajadamnern Stadium. Prende anche parte al campionato mondiale S1.\nNel 2007 partecipa al torneo The Contender Asia, dove viene sconfitto in semifinale da Yodsanklai Fairtex."}
{"id": "3053213", "revid": "1363832", "url": "https://it.wikipedia.org/wiki?curid=3053213", "title": "Irene (tragedia)", "text": "Irene \u00e8 una tragedia Neoclassica scritta tra il 1726 e il 1749 da Samuel Johnson. Quest'opera ha la caratteristica di essere stata considerata da Johnson come il suo pi\u00f9 grande insuccesso. Dopo la morte dell'autore, da parte della critica ci \u00e8 stato un unanime consenso sul fatto che Johnson abbia avuto ragione a pensarla in quel modo.\n\"Irene\" \u00e8 stata l'unica opera teatrale di Johnson e fu portata in scena per la prima volta il 6 febbraio 1749 dal suo amico ed ex allievo, David Garrick. L'opera fu un successo da botteghino e fece guadagnare a Johnson pi\u00f9 di quant'altro aveva scritto fino a quel momento. Non venne mai pi\u00f9 rappresentata durante la vita di Johnson e non ci sono testimonianze di qualsiasi altra rappresentazione in qualsiasi altro luogo di \"Irene\", rendendo quest'opera teatrale una delle meno riuscite opere scritte da un autore di fama.\nContesto.\nJohnson inizi\u00f2 a scrivere \"Irene\" intorno al 1726 quando inizi\u00f2 a collaborare col padre nella sua libreria. Durante questo periodo fece amicizia con un assiduo cliente del negozio, Gilbert Walmesley, Cancelliere presso il Tribunale Ecclesiastico di Lichfield. Johnson avrebbe discusso con Walmesley della tragedia \"Irene\" e gli avrebbe letto alcuni passi delle prime stesure. Ad un certo punto, Walmesley disse a Johnson che \"lui stava facendo soffrire Irene tanto nella prima parte che alla protagonista sarebbe rimasto ben poco da penare nella seconda parte della tragedia\". Johnson scherzando rispose, \"so ben io come fare... Io ho intenzione di portare la mia eroina nel tribunale ecclesiastico di Lichfield che \u00e8 stracolmo di umane calamit\u00e0\".\nJohnson scrisse una considerevole parte di \"Irene\" nel 1737 mentre insegnava presso la Edial Hall School, la scuola privata da lui fondata nel 1735. Johnson passava le serate a lavorare sulla sua opera, trascurando sua moglie Elizabeth (nota anche come Tetty). Questa situazione spinse David Garrick, un suo studente, ad impostare una scenetta che derideva gli episodi riguardanti il signore e la signora Johnson, anche se gli episodi reali erano molto pi\u00f9 che probabili delle scenette da lui create. Comunque, bisogna dire che se l'opera fu scritta lo si deve proprio alla signora Johnson; a lei piaceva molto e sperava che fosse un successo. La sua indiscussa convinzione della bont\u00e0 dell'opera spinse Johnson a completarla e a cercare di farla portare in scena.\nQuando fall\u00ec l'esperienza di Edial Hall, Johnson si rec\u00f2 a Londra e port\u00f2 con s\u00e9 il manoscritto non finito. Nel 1737, Johnson cerc\u00f2 di sottoporre la tragedia \"Irene\" al giudizio di Charles Fleetwood, il gestore e direttore del teatro Drury Lane, ma Fleetwood la respinse dicendo che non vi era un mecenate disponibile e che comunque il suo teatro organizzava altri tipi di rappresentazioni. Nel 1741, Johnson cerc\u00f2 di far stampare la sua opera, ma anche questo tentativo non riusc\u00ec. Sembra che egli abbia continuato a rivedere la tragedia negli anni successivi, in quanto un quaderno manoscritto testimonia di appunti scritti non prima del giugno 1946.\nBisogn\u00f2 aspettare fino a quando Garrick assunse la direzione del Drury Lane Theatre perch\u00e9 la tragedia venisse rappresentata. Da questo momento in poi Johnson si impegn\u00f2 in un duro lavoro per compilare il \"Dizionario\", ma trov\u00f2 sempre del tempo da dedicare alla sua \"sfortunata\" \"Irene\".\nTrama della tragedia.\nLa fonte principale cui attinse Johnson per la trama di \"Irene\" fu \"Generall Historie of the Turkes\" (1603 di Richard Knolles, anche se utilizz\u00f2 in qualche modo la \"Relation of a Journey...containing a Description of the Turkish Empire\" (1615) di George Sandys, la \"Biblioth\u00e8que Orientale\" (1697) di Herbelot e \"Life of Mahomet\" (1697) di Humphrey Prideaux.\nNell'opera di Knolles si narra che il Sultano Maometto conquista Costantinopoli nel 1453 e cattura una greca cristiana di nome Irene. Egli decide di tenerla come sua amante e mentre si dedica a lei appassionatamente, trascura i suoi doveri di monarca. Presto, il regno va a pezzi per l'incuria e i sudditi cominciano a ribellarsi, di conseguenza Maometto \u00e8 costretto ad uccidere Irene per dimostrare la sua dedizione al popolo. Johnson modifica la storia per sottolineare il tema della tentazione di Irene. Maometto propone ad Irene un patto: se lei diventa musulmana, egli le salver\u00e0 la vita e le conceder\u00e0 potere a corte. Dopo che Irene ha accettato l'offerta del Sultano e rinnegata la sua fede religiosa, Irene litiga von la sua virtuosa amica Aspasia.\nCome conseguenza della sua decisione di diventare la regina di Maometto, Irene viene a trovarsi coinvolta in una complessa lotta per il potere tra i suoi consiglieri: il primo Visir Cali Bassa, l'Agha Mustafa e il funzionario Abdalla, che soffre di amore non corrisposto per Aspasia. Maometto si convince che Bassa, con la complicit\u00e0 di Irene, stia tramando contro di lui. Due dei capitani di Abdalla uccidono Irene, ma in punto di morte lei rivela che il vero complice di Bassa era il soldato greco Demetrio, innamorato di Aspasia, che \u00e8 fuggito con la sua amata. Nell'apprendere che Irene non aveva cospirato contro di lui, Maometto rimane sconvolto:\nMAHOMET:Robb'd of the maid, with whom I wish'd to triumph,No more I burn for fame or for dominion;Success and conquest now are empty sounds,Remorse and anguish seize on all my breast;Those groves, whose shades embower'd the dear Irene,Heard her last cries, and fann'd her dying beauties,Shall hide me from the tasteless world for ever.(\"Irene\" V. xii. ll. 42\u201348)\nMAOMETTO:Privato dell'amata, con la quale desideravo trionfare,Non ardo pi\u00f9 di desiderio di gloria e autorit\u00e0;Successo e conquista ora son vani suoni,Il rimorso e l'angoscia mi mordono in petto;Quegli ombrosi boschetti, riparo per la mia cara Irene,Hanno udito i suoi ultimi lamenti e celata la morente bellezza,Che io scompaia per sempre da questo disgustoso mondo.\nLa tragedia \u00e8 scritta in Verso sciolto ma, come Walter Jackson Bate afferma, \"si legge come fosse in distici eroici privati della rima; distici in cui il poeta cerca con grande apprensione di mantenere una stretta regolarit\u00e0 metrica al punto che altre considerazioni \u2014 anche di stile e di solo ritmo \u2014 vengono sacrificate.\"\nCronistoria della messa in scena.\nL'approvazione espressa da David Garrick per portare in scena \"Irene\" spinse Johnson a completare la riscrittura della tragedia. Garrick cambi\u00f2 il titolo dell'opera in Maometto e Irene e chiese delle modifiche al fine di rendere la tragedia pi\u00f9 consona al suo personale stile di recitazione. Johnson in un primo momento non fu d'accordo sulle modifiche e accus\u00f2 Garrick dicendo \"vuole che io faccia diventar matto il sultano Maometto, in modo che sul palcoscenico possa sfruttare l'occasione per agitare le mani e battere i piedi\". L'amico di Johnson, John Taylor, risolse la disputa e Johnson in definitiva accett\u00f2 i suggerimenti di Garrick che ottenne anche la revisione della scena della morte di Irene in modo che venisse strangolata in piena scena invece che dietro le quinte come originariamente Johnson aveva scritto.\nLa prima di \"Maometto e Irene\" fu il 6 febbraio 1749. Elizabeth Johnson, a causa di una indisposizione, non fu in grado di assistere alla rappresentazione. Johnson arriv\u00f2 in teatro in un abbigliamento da lui considerato come \"l'abito caratteristico\" per un drammaturgo; indossava \"un panciotto scarlatto con pizzi d'oro ed un copricapo con cuciture in oro\". Il Prologo \"bland\u00ec l'uditorio e la rappresentazione prosegu\u00ec discretamente fino alla sua conclusione\". La conclusione della tragedia era appunto lo strangolamento di Irene in piena scena, che turb\u00f2 il pubblico e provoc\u00f2 grida di \"Omicidio!\". L'attrice interprete del personaggio \"Irene\" lasci\u00f2 in tutta fretta il palcoscenico; nelle successive repliche Garrick riprese il finale originale previsto da Johnson.\nLa tragedia venne rappresentata per nove sere, un risultato del tutto rispettabile per la Londra del XVIII secolo. Johnson incass\u00f2 \u00a3195 e 17 scellini. Robert Dodsley pubblic\u00f2 il testo della tragedia il 16 febbraio 1749 e Johnson ne ricav\u00f2 ulteriori \u00a3100. Per ironia della sorte, in considerazione della sua successiva eclissi, la tragedia \"Irene\" fu il lavoro pi\u00f9 redditizio che Johnson fino a quel momento aveva scritto, durante questo periodo della sua carriera, solo il \"Dizionario\" gli fece guadagnare di pi\u00f9.\nPersonaggi ed interpreti.\nHannah Pritchard recit\u00f2 nel ruolo di Irene e Garrick interpret\u00f2 il ruolo di Demetrio. Altri importanti attori nel cast originale furono Susannah Maria Arne (usando il cognome da sposata \"Mrs. Cibber\") nel ruolo di Aspasia e Spranger Barry nei panni di Maometto.\nIl cast completo della prima rappresentazione:\nValutazioni.\n\"Irene\" non \u00e8 mai stata la pi\u00f9 ammirata delle opere di Johnson. Anche James Boswell la trov\u00f2 carente:Analizzata in pi\u00f9 parti, quest'opera fornir\u00e0 un ricco archivio di nobili sentimenti, belle immagini e un bellissimo linguaggio, ma \u00e8 carente di pathos, di quel delicato potere di toccare i sentimenti umani, che \u00e8 il fine principale di un dramma. Infatti Garrick si \u00e8 lamentato con me che Johnson non solo non aveva la capacit\u00e0 di dar vita agli effetti della tragedia, ma non era dotato neanche della sensibilit\u00e0 per percepirli. Un amico di Johnson, Bennet Langton prese nota del susseguente disincanto dell'autore per quest'opera:In un'altra occasione, quando veniva letta la sua tragedia \"Irene\" ad un gruppo di conoscenti in una casa di campagna, egli [Johnson] usc\u00ec dalla stanza; a chi gli chiedeva il motivo di questo atteggiamento, rispose, \"Signore, ho pensato che fosse meglio cos\u00ec.\"\nAgli inizi del XX secolo, l'opinione su quest'opera venne riassunta da George Sampson nel 1941: \"Di questa sua prima tragedia \"Irene\" [...] \u00e8 sufficiente dire che i suoi dialoghi morali, la correttezza dell'impianto e la scorrevolezza dei versi non bastano a classificarla in alcun modo un dramma.\" T. S. Eliot propose una spiegazione per l'impopolarit\u00e0 e l'abbandono subito da quest'opera teatrale:I suoi versi non hanno alcuna delle qualit\u00e0 drammatiche; certo sono corretti, ma la correttezza da sola diventa essa stessa un difetto. La tragedia oggi sarebbe pi\u00f9 facilmente letta, se fosse stata scritta in rima; il tutto sarebbe pi\u00f9 facilmente declamato e ricordato; non avrebbe perso nulla della sua eccellenza per la trama, i concetti, il vocabolario e le figure del discorso. Ci\u00f2 che sarebbe mellifluo in rima, senza di questa \u00e8 semplicemente monotono.\nFrank Raymond Leavis ha sostenuto che le critiche rivolte da Boswell a quest'opera - \"che [Johnson] non ha il senso del teatro, e peggio ancora, non riesce a presentare o concepire i suoi temi dal punto di vista drammatico\" - erano \"ovvie\" e che \"Irene\" fu un fallimento perch\u00e9 la migliore opera in versi (come \"La vanit\u00e0 degli umani desideri\") era \"una poesia fatta di affermazioni, spiegazioni e riflessioni: nulla potrebbe essere pi\u00f9 lontano dall'uso shakespeariano del linguaggio [...] come lo \u00e8 quello johnsoniano.\" Come Eliot, Leavis ha suggerito che l'opera sarebbe stata migliore se Johnson non fosse ricorso ai versi sciolti:Egli ha chiaramente deciso che i \"suoi\" versi non devono essere mutati in 'frasi di un dicitore' e che non si deve dire che il pubblico non riesca a percepire 'dove i versi iniziano o finiscono' (si vedano le sue osservazioni sui versi sciolti in \"Life of Milton\"). Usando i distici, naturalmente non avrebbe scritto cos\u00ec miseramente. All'assenza di rima e movimento si accompagna la mancanza di spirito. Senza lo spirito egli \u00e8 privo della portata johnsoniana.\nWalter Jackson Bate, biografo di Johnson, ha cercato di difendere \"Irene\", sostenendo che la ragione per cui non \u00e8 tenuta in considerazione consiste nel fatto che il lettore non si rende conto di essere di fronte ad \"un'opera di uno dei maestri della prosa inglese (che \u00e8 anche padrone di un certo tipo di stile poetico) e al frutto di uno dei maggiori critici della letteratura internazionale\". Bate afferma che se i lettori contemporanei potessero leggere l'opera senza conoscerne l'autore, \"essa non sarebbe giudicata cos\u00ec male\"; ma dato che non possiamo dimenticare i successi di Johnson in altri generi letterari, la lettura di \"Irene\" diventa un'esperienza particolarmente deprimente: \"dopo un po' ci prende la delusione ad eccezione dei passi nello stile pi\u00f9 risoluto di Johnson, ma talvolta anche allora.\""}
{"id": "3053219", "revid": "831312", "url": "https://it.wikipedia.org/wiki?curid=3053219", "title": "Campionati norvegesi di ciclismo su strada", "text": "I Campionati norvegesi di ciclismo su strada sono la manifestazione ciclistica annuale che assegna il titolo di Campione di Norvegia. I vincitori hanno il diritto di indossare per un anno la maglia di campione norvegese, come accade per il campione mondiale.\nVengono assegnati titoli sia in linea che a cronometro.\nAlbo d'oro.\nTitoli maschili.\n\"Aggiornato all'edizione 2021.\"\nTitoli femminili.\n\"Aggiornato all'edizione 2019.\""}
{"id": "3053220", "revid": "599013", "url": "https://it.wikipedia.org/wiki?curid=3053220", "title": "Mehdi Ben Slimane", "text": ""}
{"id": "3053221", "revid": "339392", "url": "https://it.wikipedia.org/wiki?curid=3053221", "title": "Guardie giurate", "text": ""}
{"id": "3053223", "revid": "33778577", "url": "https://it.wikipedia.org/wiki?curid=3053223", "title": "Matteo Rosso Orsini", "text": ""}
{"id": "3053228", "revid": "1543377", "url": "https://it.wikipedia.org/wiki?curid=3053228", "title": "Il mondo di Patty - Il musical pi\u00f9 bello", "text": "Il mondo di Patty - Il musical pi\u00f9 bello \u00e8 il quinto album de \"Il mondo di Patty\" nel quale vi sono le interpretazioni degli attori che hanno partecipato all'edizione italiana del musical italiano.\nIl musical.\nL'album raccoglie le canzoni del musical ispirato alla telenovela argentina \"Il mondo di Patty\" (Patito Feo). La prima rappresentazione, andata in scena il 15 dicembre 2009, fu uno spettacolo di beneficenza per l'Africa, grazie all'associazione WAO. Il musical \"ufficiale\" \u00e8 iniziato il 16 dicembre 2009 a Milano ed \u00e8 finito il 6 febbraio 2010, con la tappa di Trieste.. Il musical invernale ha raggiunto 160.000 spettatori. Oltre all'edizione invernale \u00e8 stata prodotta anche un'edizione estiva, che ha debuttato il 19 luglio 2010 a Verona e si \u00e8 chiusa il 4 agosto 2010 a Cagliari, con alcune tappe spagnole.\nIl musical \u00e8 ambientato nella \"Pretty Land School of Arts\", in cui i due gruppi \"Divine\" e \"Popolare\" si preparano per la gara di fine anno: il vincitore rappresenter\u00e0 la scuola al \"Concorso di Musical Interscolastico\".\nOltre alle canzoni della serie originale, sono state aggiunte altre tre canzoni: \"Un semplice sorriso\", \"Sola Mai\" e \"Forte e Fragile\"."}
{"id": "3053231", "revid": "984922", "url": "https://it.wikipedia.org/wiki?curid=3053231", "title": "Sante Ferrato", "text": "Carriera.\nInizi\u00f2 a correre nel 1921 fra i dilettanti, ottenendo una vittoria in una corsa nella citt\u00e0 di Gorizia. Dopo il servizio militare inizi\u00f2 nel 1923 una nuova stagione e si mise in luce come dilettante, cominciando a vincere diverse corse e, nel 1924, arriv\u00f2 anche il successo nel Piccolo Giro di Lombardia, corsa per dilettanti sulla falsariga del Giro di Lombardia. Nel 1925 vinse poi il campionato italiano su pista nella specialit\u00e0 del mezzofondo.\nNel 1927, passato professionista come individuale, si piazz\u00f2 in due tappe del Giro d'Italia, secondo nell'ottava tappa, a Bari, e terzo nella dodicesima, a Treviso; chiuse la corsa rosa al diciassettesimo posto. Nel 1928, tra le file dell'Atala-Pirelli, concluse il Giro d'Italia in cinquantasettesima posizione."}
{"id": "3053240", "revid": "287204", "url": "https://it.wikipedia.org/wiki?curid=3053240", "title": "Luciano Zerbini", "text": "Conclusa la carriera da professionista, ha continuato a gareggiare da master ottenendo buoni risultati a livello nazionale.\nBiografia.\nGli inizi (1978-1983).\nAttivo fin da giovane sia nel lancio del disco che nel getto del peso, nel 1979 fece il suo esordio internazionale ai campionati europei juniores di Bydgoszcz.\nIn questa manifestazione partecip\u00f2 solo nel peso raggiungendo la finale e concludendo nono lanciando a 16,46\u00a0m.\nL'affermazione internazionale (1984-1993).\nNel 1984 partecip\u00f2 alle Olimpiadi di Los Angeles dove, nella gara di lancio del disco, conquist\u00f2 il settimo posto con un lancio a 63,50, suo primato personale.\nQuesto sar\u00e0 uno dei risultati pi\u00f9 importanti della sua lunga carriera.\nNel 1989, riusc\u00ec a conquistare il suo primo titolo nazionale nel lancio del disco.\nDue anni dopo prese parte ai Giochi del Mediterraneo ad Atene, come rappresentante della nazionale italiana sia nella gara di disco che di peso dove concluse rispettivamente primo e secondo.\nPassa qualche mese e prese parte ai mondiali di Tokyo 1991 dove per\u00f2 non trov\u00f2 fortuna fermandosi al turno di qualificazione.\nNella stagione al coperto 1992 partecip\u00f2 ai Campionati europei indoor di Genova dove, dopo aver conquistato la finale con gli altri compagni di nazionale Alessandro Andrei e Paolo Dal Soglio, concluse quarto a pochi centimetri dal vincitore della medaglia di bronzo Klaus Bodenm\u00fcller.\nNella stagione all'aperto, dopo aver vinto il suo secondo titolo nazionale nel disco, partecip\u00f2 alle Olimpiadi di Barcellona dove riusc\u00ec a raggiungere ancora la finale, questa volta per\u00f2 nel getto del peso. Si piazz\u00f2 al 9\u00ba posto. Prese parte anche alla gara del lancio del disco, ma non super\u00f2 le qualificazioni, in quanto effettu\u00f2 tre lanci nulli.\nAnche il 1993 inizi\u00f2 nel migliore dei modi vista la sesta posizione conquistata ai mondiali indoor di Toronto.\nDurante la stagione all'aperto, ai Giochi del Mediterraneo di Linguadoca-Rossiglione, riusc\u00ec a bissare la vittoria ottenuta due anni prima ad Atene.\nLa squalifica per doping e gli anni recenti (1993-oggi).\nNel 1993, poco prima di partire per i mondiali di Stoccarda, venne raggiunto dalla notizia di una sua positivit\u00e0 ad un test antidoping effettuato a sorpresa al campo di allenamento di Schio l'8 agosto durante una gara test in vista degli imminenti mondiali.\nZerbini chiese subito le controanalisi del campione di urine sperando in un risultato opposto a quello gi\u00e0 ottenuto.\nIl 14 agosto arriv\u00f2 il verdetto definitivo delle controanalisi che diedero ancora risultato positivo al Metandrostenolone, uno steroide anabolizzante.\nIn seguito alla sua positivit\u00e0 si apr\u00ec una forte polemica soprattutto per capire come Zerbini abbia fatto a procurarsi quella sostanza, contenuta in prodotti come il Dianabol, ma che non era commercializzata sul territorio italiano e, soprattutto, come abbia fatto a tracciare il programma di irrobustimento chimico.\nSubito molti pensarono a Ekkart Arbeit, da pochi anni tecnico della nazionale italiana nei lanci, che in passato aveva collaborato con la Repubblica Democratica Tedesca e il loro progetto di somministrazione di doping agli atleti per migliorare le loro prestazioni.\nLa Federazione Italiana difese comunque il tecnico dicendo che non poteva essere lui ad aver consigliato e somministrato quelle sostanze.\nIl 28 ottobre del 1993 la Federazione Italiana di Atletica Leggera ufficializz\u00f2 la squalifica di quattro anni dalle competizioni all'atleta veneto.\nDopo il ricorso la Commissione d'appello della Federazione decise di diminuire la sanzione disciplinare dimezzandola da quattro a due anni.\nZerbini torn\u00f2 a gareggiare dopo i due anni di squalifica, dedicandosi all'atletica master ottenendo ottimi risultati. \u00c8 detentore del record italiano nel getto del peso per la categoria master MM45 con la misura di 15,78\u00a0 (peso da 7,257\u00a0kg), ottenuta il 1\u00ba maggio 2005.\nRecord nazionali.\nLuciano Zerbini ha siglato i seguenti record italiani master:"}
{"id": "3053241", "revid": "486946", "url": "https://it.wikipedia.org/wiki?curid=3053241", "title": "Mickey's Service Station", "text": ""}
{"id": "3053249", "revid": "290948", "url": "https://it.wikipedia.org/wiki?curid=3053249", "title": "Durezza Knoop", "text": ""}
{"id": "3053251", "revid": "287204", "url": "https://it.wikipedia.org/wiki?curid=3053251", "title": "Le Kram", "text": "Le Kram \u00e8 una citt\u00e0 della Tunisia settentrionale, ha il golfo di Tunisi ad est, mentre ad ovest troviamo il lago di Tunisi."}
{"id": "3053256", "revid": "729019", "url": "https://it.wikipedia.org/wiki?curid=3053256", "title": "Stazione di Ajaccio", "text": "La stazione di Ajaccio (in francese: \"Gare d'Ajaccio\", in corso: \"Stazione di Aiacciu\") \u00e8 la stazione ferroviaria terminale della linea Bastia \u2013 Ajaccio. Si trova in \"place de la Gare\" nell'omonima prefettura.\nDi propriet\u00e0 della Collectivit\u00e9 Territoriale de la Corse (CTC), \u00e8 gestita dalla Chemins de fer de la Corse (CFC).\nStoria.\nLa stazione fu aperta nel 1888 assieme al tronco per Bocognano della linea Bastia \u2013 Ajaccio.\nStrutture ed impianti.\nIl fabbricato viaggiatori \u00e8 una struttura a tre corpi a pianta rettangolare. Quello centrale si sviluppa per due livelli fuori terra ed \u00e8 dotato di cinque aperture simmetriche per ogni fronte e per ogni piano. Le due ali sono ad un unico livello fuori terra e sono entrambe dotate di due aperture sul lato strada e due aperture sui fianchi. Sopra il cornicione del corpo centrale, \u00e8 presente l'orologio.\nIl piazzale viaggiatori \u00e8 composto da tre binari raggiungibili dall'utenza tramite due banchine.\nLa stazione \u00e8 inoltre dotata di fabbricato ristorante (\"buffet\"), di una rimessa locomotive, entrambe poste sul lato occidentale dell'impianto. Il magazzino merci \u00e8 posizionato sul lato opposto, quello orientale, prospiciente il Porto. Nel piazzale binari dello scalo \u00e8 presente la gru, sebbene dismessa.\nMovimento.\nLa stazione \u00e8 capotronco di due linee locali entrambe esercite dalla CFC:"}
{"id": "3053260", "revid": "380453", "url": "https://it.wikipedia.org/wiki?curid=3053260", "title": "Final Four Cup di pallavolo femminile 2008", "text": "La I Final Four Cup di pallavolo femminile si \u00e8 svolta dal 3 al 7 settembre 2008 a Fortaleza, in Brasile. Al torneo hanno partecipato 4 squadre nazionali nordamericane e sudamericane e la vittoria finale \u00e8 andata per la prima volta al Brasile."}
{"id": "3053265", "revid": "599013", "url": "https://it.wikipedia.org/wiki?curid=3053265", "title": "Stazione di Algajola", "text": "La stazione di Algajola (in francese: \"Gare de Algajola\", in corso: \"Gara di Algaghjola\") \u00e8 una stazione ferroviaria della linea Ponte Leccia \u2013 Calvi a servizio dell'omonimo comune corso.\nDi propriet\u00e0 della Collectivit\u00e9 Territoriale de la Corse (CTC), \u00e8 gestita dalla Chemins de fer de la Corse (CFC).\nStoria.\n\u00c8 stata aperta nel 1890 assieme al tronco Palasca \u2013 Calvi della ferrovia Ponte Leccia-Calvi.\nNel 2004, il fabbricato viaggiatori \u00e8 stato chiuso all'accesso da parte dell'utenza per essere poi reimpiegato, nel 2006, come ufficio informazioni turistiche. Nel 2008 \u00e8 stata riaperta la sala d'aspetto e l'Ufficio Movimento.\nStrutture ed impianti.\nLa stazione \u00e8 dotata del tipico fabbricato viaggiatori delle linee corse in stile francese.\nIl piazzale \u00e8 dotato del binario di corsa e di quello riservato agli incroci e alle precedenze. \u00c8 presente un magazzino merci ora adibito a teatro.\nMovimento.\nL'impianto \u00e8 servito dai servizi della CFC sia della direttrice Ponte Leccia \u2013 Calvi sia del \"tram della Balagna\" (Isola Rossa \u2013 Calvi). Di quest'ultimo servizio ferroviario la stazione funge da punto di incrocio."}
{"id": "3053267", "revid": "729019", "url": "https://it.wikipedia.org/wiki?curid=3053267", "title": "Giochi Magazine", "text": "Giochi Magazine \u00e8 una rivista mensile di giochi pubblicata dal maggio 1987 al marzo 1988, per un totale di 11 numeri.\nLa rivista (dal sottotitolo \"mondani-logici-enigmistici-psicologici-umoristici-proibiti\") trattava di giochi sotto molti aspetti, ogni numero conteneva notizie di eventi ludici, articoli sul rapporto tra persone del mondo dello spettacolo e i giochi, recensioni, party games, una sezione di enigmistica, test, racconti, un fumetto di un autore famoso ed allegato un gioco da tavolo (con tabellone e pedine da ritagliare). Il fumetto e il gioco allegato vengono mantenuti fino al numero 6, dal numero successivo subentra come direttore Giuseppe Meroni (gi\u00e0 direttore della rivista Pergioco) che apporta alcuni cambiamenti alla rivista.\nHanno collaborato alla rivista Adolivio Capece, Silvio Ceccato, Dario De Toffoli, Marco Donadoni, Walter Obert e Ennio Peres."}
{"id": "3053269", "revid": "287204", "url": "https://it.wikipedia.org/wiki?curid=3053269", "title": "Marcello Landi", "text": "Biografia.\nIl 3 settembre 1948 sottoscrisse, insieme al poeta Guido Favati e ai pittori Voltolino Fontani, Angelo Sirio Pellegrini, Aldo Neri, il Manifesto dell'Eaismo, con cui viene analizzato criticamente il nuovo ruolo assunto dall'uomo nell'era atomica che si \u00e8 appena aperta.\nPartecip\u00f2 alle esposizioni del gruppo eaista nel 1949 alla Casa Dante di Firenze, nel 1953 alla Casa della Cultura di Livorno e nel 1959 alla galleria Pascucci di Grosseto.\nDel gruppo eaista furono Landi e Fontani a portare avanti con maggiore convinzione gli asserti programmatici del movimento.\nGli anni cinquanta furono anche anni di intensa attivit\u00e0 letteraria, che culminarono con la vittoria al premio di poesia \"Citt\u00e0 di Firenze\" (1955) e al premio di poesia \"Cittadella\" (1956).\nIn questo periodo Landi si dedic\u00f2 attivamente al dibattito sull'arte contemporanea, con importanti interventi sulla stampa cittadina e soprattutto su \"Il Giornale del Mattino\" di Firenze.\nNegli anni sessanta form\u00f2 con il pittore Voltolino Fontani e Angelo Sirio Pellegrini il gruppo pittorico de \"Gli Ultimi\" e inizi\u00f2 ad esporre in modo continuativo a Bottega d'Arte di Livorno, sviluppando una pittura a forte impronta spirituale.\nI suoi quadri raffigurano il pi\u00f9 delle volte paesaggi \"atomici\" in cui l'elemento descrittivo e narrativo \u00e8 ridotto alla pura essenzialit\u00e0 di forme che denotano un vivo senso di abbandono e di solitudine.\nNel 1970 vinse il premio di poesia \"Montebelluna\" e nel 1983 il Premio Nazionale Letterario Pisa.\nNel 1977 si trasfer\u00ec da Livorno a Roma. Nello stesso anno, in suo onore, venne organizzato a Livorno il \"premio nazionale di poesia Marcello Landi\", che durer\u00e0 fino al 2001.\nGli ultimi anni della sua vita furono molto difficili: la salute malferma e alcuni problemi psichici rallentarono fatalmente la sua attivit\u00e0, fino alla morte.\nBibliografia.\nMarcello Landi pittore.\nNote di: Argan, Russoli, Corti, Marsan, Paloscia, Nappi, Popovich, Servolini, Santini, Coppini, Pasquali, Bonetti, Provenzal, Sala, Budigna, Cennamo, Cara.\nMOSTRE COLLETTIVE DEL \"GRUPPO EAISTA\" e successiveBottega d'Arte - Livorno 1949; \"Gli Ultimi\" Bottega D'arte - Livorno 1962; Galleria Ulisse - Pisa 1962; Galleria il Fiore - Firenze 1963; Galleria il Bilico - Roma 1964; Galleria La Sfera - Milano 1964; Casa d'Europa - Roma 1970; Galleria Prisma - Verona 1970; Gruppo Livorno Arte a Livorno, Genova, Pistoia, Lucca, Siena, Trieste - dal 1964 al 1974; Galleria Arte &amp; Renault - Livorno 1974: \"Un'altra Livorno\" Casa della Cultura 1978 - mostra a cura del Centro Rosciano col patrocinio del Comune.\nHa conseguito il premio nazionale di pittura \" Galleria Arte &amp; Renault\" Livorno 1974.\nMuseo statale Hermitage di S. Pietroburgo - Russia giugno 2009, con le opere della collezione del Dott.Carlo Pepi;"}
{"id": "3053270", "revid": "599013", "url": "https://it.wikipedia.org/wiki?curid=3053270", "title": "Stazione di Barchetta", "text": "La stazione di Barchetta (in francese: \"Gare de Barchetta\", in corso: \"Gara di Barchetta\") \u00e8 una fermata ferroviaria della linea Bastia \u2013 Ajaccio. Si trova nella frazione Barchetta di Volpajola.\nDi propriet\u00e0 della Collectivit\u00e9 Territoriale de la Corse (CTC), \u00e8 gestita dalla Soci\u00e9t\u00e9 nationale des chemins de fer fran\u00e7ais (SNCF).\nStoria.\nIn origine era una stazione e quindi dotata del tipico fabbricato viaggiatori e di un binario per gli incroci. Successivamente fu declassata a fermata in piena linea e il secondo binario \u00e8 stato disarmato.\nNell'ambito del rimodernamento della linea \u00e8 stato ripristinato il secondo binario. Tuttavia, al 2010, la struttura non risulta attiva.\nStrutture ed impianti.\nIl fabbricato viaggiatori si presenta nella tipica forma delle piccole stazioni delle linee corse, con un'ala aggiuntiva sul lato orientale, in direzione di Bastia.\nI due binari risultano serviti da due banchine.\n\u00c8 presente uno scalo merci con magazzino e piano caricatore.\nMovimento.\nL'impianto \u00e8 fermata facoltativa della linea TER Bastia \u2013 Ajaccio, espletata dalla SNCF."}
{"id": "3053275", "revid": "114640429", "url": "https://it.wikipedia.org/wiki?curid=3053275", "title": "Fabrizio Feo", "text": "Biografia.\nComincia l'attivit\u00e0 giornalistica nel 1976 nelle radio locali di Salerno e al periodico La Voce della Campania. Dal 1977 e fino a 1984 lavora per la redazione di Napoli de L'Unit\u00e0 e firma in particolare servizi e inchieste sulla camorra e sui rapporti tra crimine organizzato e politica e ad alcune trasmissioni radiofoniche regionali della Rai.\nDiventa direttore responsabile del periodico della Campania Dossier Sud, fondato e diretto da Giuseppe Marrazzo. Collabora a il Manifesto (79- 81) e tra l'80 e l'85, alla rubrica del TG2 Dossier. Lavora con Giuseppe Marrazzo in particolare ai dossier su racket camorra e mafia.\nTra l'83 e l'85 \u00e8 corrispondente da Campania e Calabria per L'Ora di Palermo, collabora a Paese Sera (84-87), a L'Espresso, a Epoca (per la quale firma alcuni scoop). Tra l'87 e il 91 \u00e8 inviato per il Giornale di Napoli.\nDal 91 lavora a Lezioni di Mafia, programma ideato dal giudice Giovanni Falcone con il direttore del Tg2 Alberto La Volpe e il giornalista Raffaele Genah. Al Tg2 dal 1992 realizza speciali sulla criminalit\u00e0 organizzata, per le edizioni del telegiornale e la rubrica Pegaso e firma dossier sulla camorra e sul traffico internazionale di armi.\nDal 1995 lavora a \"Format\" e a \"Mixer\" occupandosi della trasmissione \u201cL'Errore\u201d e, come autore, di \u201cDrug Stories\u201d. Dal 99 \u00e8 al Tg3 dove realizza servizi e inchieste sulla criminalit\u00e0 organizzata italiana e straniera, terrorismo soprattutto di matrice islamista, di traffici di droga armi e riciclaggio di denaro sporco. Come inviato RAI, torna in Afghanistan dove era gi\u00e0 stato fin dal 1996 a pi\u00f9 riprese per documentare la produzione di oppio."}
{"id": "3053276", "revid": "287204", "url": "https://it.wikipedia.org/wiki?curid=3053276", "title": "Luca Grimaldi", "text": "Biografia.\nNacque presumibilmente a Genova, nei primi anni del Duecento; era figlio di Ingone ed ebbe per fratello Bovarello, che fu ambasciatore genovese per Carlo I di Provenza nel 1252. Non va confuso con il cugino Luchetto Grimaldi vissuto negli stessi anni.\nLa prima menzione di Luca Grimaldi \u00e8 in un documento dell'11 ottobre 1239 che formalizza l'alleanza tra Genova e Milano contro l'imperatore Federico II.\nNel 1248 il suo nome \u00e8 tra gli autorevoli testimoni di parte genovese in occasione di due convenzioni con la Comunit\u00e0 di Groppo e i conti di Ventimiglia.\nTra il 1248 e il 1251, al termine della ribellione dei ghibellini savonesi, i fratelli Luca e Bovarello Grimaldi acquisirono il controllo di Stella, castello dell'entroterra di Varazze, del castello di Andora, presso Albenga, e di Carrosio.\nDistintosi tra le personalit\u00e0 di spicco della sua citt\u00e0, fu nominato podest\u00e0 di Firenze (gennaio-luglio 1257) e l'anno dopo inviato a Viterbo, presso papa Alessandro IV, in qualit\u00e0 di ambasciatore insieme a Percivalle Doria, Ugone Fieschi e Oberto Passio; il papa era intenzionato a intervenire per far cessare la guerra tra le tre Repubbliche marinare italiane, per indirizzare le armate cristiane nel perduto Regno di Gerusalemme. Ma la missione non ebbe un seguito.\nNel 1259 patteggi\u00f2 con Manfredi, re di Sicilia, il riscatto e la restituzione del prezioso trono imperiale che il Grimaldi aveva ricevuto in pegno da Corrado IV, il quale, nella sua discesa il Italia, a corto di liquidi, aveva ottenuto dal genovese un favoloso prestito con grande scandalo della parte guelfa.\nCon la vittoria di Carlo d'Angi\u00f2 a Benevento (febbraio 1266) e il trionfo in tutta Italia della fazione guelfa, i Grimaldi, che avevano da tempo stretto legami con il conte di Provenza, vennero ad assumere una posizione di primo piano nel governo del Comune.\nNel 1269 Luca e suo fratello Bovarello vennero incaricati da Carlo di Provenza, nel frattempo diventato re di Napoli, di ricevere a Genova gli ambasciatori del califfo abbaside, Al-Hakim I.\nQuando, nel 1271, i ghibellini presero il potere a Genova con Oberto Doria e Oberto Spinola, Luca Grimaldi dovette lasciare la citt\u00e0 e rifugiarsi nel proprio castello di Stella, da cui fu scacciato l'anno successivo per opera delle truppe ghibelline.\nUn documento genovese riporta la sua morte, in data 18 aprile 1275, e quella di suo fratello Bovarello."}
{"id": "3053277", "revid": "474175", "url": "https://it.wikipedia.org/wiki?curid=3053277", "title": "Stazione di Bastia", "text": "La stazione di Bastia (in francese: \"Gare de Bastia\", in corso: \"Gara di Bastia\") \u00e8 la stazione ferroviaria terminale della linea Bastia \u2013 Ajaccio. Si trova in \"square du Mar\u00e9chal Leclerc\", nell'omonima prefettura.\nDi propriet\u00e0 della Collectivitt\u00e0 territoriale di Corsica (CTC), \u00e8 gestita dalla Chemins de fer de la Corse (CFC).\nStoria.\nLa stazione \u00e8 stata aperta il 1\u00ba febbraio 1888 assieme al tronco che si dirigeva verso Casamozza e Corte.\nIl fabbricato viaggiatori fu distrutto dai bombardamenti della seconda guerra mondiale nel 1943. Nel dopoguerra, fu costruito un nuovo edificio che nel 1976 fu danneggiato da un attentato. L'attuale \u00e8 stato costruito nel 1981.\nStrutture ed impianti.\nLa stazione \u00e8 dotata di due piazzali binari: quello per il servizio viaggiatori e quello a servizio della rimessa locomotive. Il piazzale viaggiatori \u00e8 a sua volta distinto tra i binari riservati alle partenze dei treni per Ajaccio e agli arrivi provenienti dalla medesima prefettura.\nIl fabbricato viaggiatori \u00e8 posto al centro dei due piazzali. Al suo interno, oltre alla sala d'aspetto e alla biglietteria, sono presenti gli uffici della direzione movimento della linea ferroviaria.\nMovimenti.\nLa stazione funge da capolinea per due linee locali della CFC:"}
{"id": "3053282", "revid": "481349", "url": "https://it.wikipedia.org/wiki?curid=3053282", "title": "Facile preda", "text": "Facile preda (\"Fair Game\") \u00e8 un film del 1995 diretto da Andrew Sipes, con William Baldwin e Cindy Crawford.\nIl soggetto deriva dal romanzo \"Bersaglio facile\" (\"A Running Duck\" / \"Fair Game\") di Paula Gosling, che nel 1986 aveva gi\u00e0 ispirato il film \"Cobra\" con Sylvester Stallone e Brigitte Nielsen. Stallone, tra l'altro, avrebbe dovuto essere protagonista anche di questo film, ma poi rinunci\u00f2.\nTrama.\nKathryn \"Kate\" McQuean \u00e8 un avvocato di Miami che, nel corso di una procedura di divorzio, tenta di acquisire per una sua cliente un mercantile di 157 piedi attraccato al largo della costa della Florida al posto di alimenti non pagati.\nIl mercantile, di propriet\u00e0 del criminale Emilio Juantorena, \u00e8 l'attuale base operativa di Ilya Pavel Kazak, un ex agente del KGB che \u00e8 diventato un esperto internazionale di riciclaggio di denaro ed \u00e8 diventato anche il leader di un gruppo di membri ribelli del KGB, tra cui Stefan, Leonide \"Hacker\" Volkov, Navigator, Rosa e Zhukov.\nQuando Kate viene colpita involontariamente da un proiettile vagante, il detective di Miami Max Kirkpatrick viene assegnato al caso. Quindi viene fatto un riassunto sulla vita di Kate da Kazak, che - dopo aver ucciso Juantorena - riunisce la sua squadra per rintracciare e uccidere Kate; Max diventa quindi la sua guardia del corpo.\nKate, Max e due dei suoi colleghi alloggiano in un hotel. Ordinano la pizza, ma Volkov traccia l'ordine, e Rosa e due scagnozzi si infiltrano nell'hotel e uccidono i colleghi di Max. Max riesce a uccidere l'intera squadra colpita (tranne Rosa) e poi lui e Kate se ne vanno. Dopo che Max ha contattato il suo superiore, il tenente Meyerson, gli agenti dell'FBI vengono inviati per scortarli. Gli \"agenti\" si rivelano essere degli scagnozzi che lavorano per Kazak e il partner e amico di lunga data di Max, il detective Louis Aragon, viene ucciso durante il trasporto della testimone. Dopo aver ucciso alcuni degli uomini di Kazak, Max e Kate viaggiano in Florida, cercando di evitare Kazak e scoprire perch\u00e9 vuole che Kate sia morta.\nTuttavia, la loro jeep si rompe su un'autostrada senza pedaggio e chiamano un carro attrezzi per venire a prenderli. Volkov e Stefan si presentano per ucciderli, mentre Kazak si divide da loro per andare a trattare con la cugina di Max, che ha fornito loro informazioni su Kazak e le sue attivit\u00e0 passate a Cuba: spacciandosi per un agente federale, si presenta al laboratorio dove lavora e la uccide. Kate e Max sono costretti a correre con il carro attrezzi mentre la loro jeep \u00e8 ancora agganciata. Dopo un lungo inseguimento e uno scontro a fuoco, Kate calpesta intensamente i freni mentre Max guida il volante del camion, sganciando la loro auto e facendola schiantare contro il SUV di Volkov e Stefan, uccidendoli entrambi.\nLa cliente principale di Kate \u00e8 l'ex moglie di Emilio Juantorena e sta cercando di rientrare in possesso della barca per pagare il suo divorzio. Forzando i tempi, ha scoperto che sulla nave avviene un riciclo di denaro sporco che sono i proventi di informazioni segrete ed \u00e8 la ragione principale per cui Kazak e il suo equipaggio hanno puntato su Kate.\nIndipendentemente da ci\u00f2, Kazak ha rapito Kate e l'ha portata sul mercantile mentre Rosa e Zhukov sono stati mandati a uccidere Max. Uccidono accidentalmente Navigator e Max spara a entrambi. Rosa, tuttavia, ha un giubbotto antiproiettile e Max la uccide solo dopo un lungo combattimento. Max quindi si imbarca sul mercantile nel tentativo di salvare Kate. Dopo aver ucciso alcuni scagnozzi, l'uomo viene catturato e portato sul pontile da Kazak, dove c'\u00e8 anche Kate, il quale spiega a entrambi la situazione: finito il discorso, il colonnello ordina l'uccisione di Max e Kate ma l'uomo si libera e uccide i restanti uomini di Kazak. A questo punto Max libera Kate e subito dopo ha un combattimento fino all'ultimo colpo con Razak: finita la colluttazione, Max e Kate fanno saltare in aria il mercantile, uccidendo Kazak. Saltano gi\u00f9 dalla barca appena in tempo per vederla esplodere e affondare. Salgono a bordo della barca che Kirkpatrick ha usato per raggiungere il mercantile e iniziano a baciarsi appassionatamente: mentre il sole tramonta si allontanano insieme."}
{"id": "3053283", "revid": "71155", "url": "https://it.wikipedia.org/wiki?curid=3053283", "title": "Tunnel del Brennero", "text": ""}
{"id": "3053284", "revid": "212348", "url": "https://it.wikipedia.org/wiki?curid=3053284", "title": "The Picnic", "text": ""}
{"id": "3053286", "revid": "124338662", "url": "https://it.wikipedia.org/wiki?curid=3053286", "title": "Ignazio Messina &amp; C.", "text": "La Ignazio Messina &amp; C. \u00e8 una compagnia di navigazione italiana fondata nel 1921 da Ignazio Messina; offre servizi di linea che collegano l'Europa meridionale, il Mediterraneo, l'Africa, il Medio Oriente e il subcontinente indiano.\nLa flotta consiste principalmente di navi ro-ro e con-ro di propriet\u00e0, oltre a navi lo-lo e roll-on/roll-off a noleggio.\nLa societ\u00e0 ha sede a Genova, ma si avvale anche uffici commerciali a Modena e Napoli, nonch\u00e9 di uffici di rappresentanza a Londra, Barcellona e Valencia e di agenzie controllate a Marsiglia, Zurigo, Tunisi, Abidjan, Dakar, Mombasa, Nairobi, Dar es Salaam, Durban, Cape Town, Maputo, Kampala e Johannesburg.\nStoria.\nLa societ\u00e0 ebbe origine nel 1921, quando la \"Giuseppe Messina Tabuso\", compagnia di navigazione gi\u00e0 attiva nel trasporto di generi alimentari tra la Sicilia e il Nord Italia, si trasfer\u00ec a Genova, incominciando dei collegamenti di linea con la Libia. Nel 1929 la societ\u00e0 assunse la denominazione attuale di \"Ignazio Messina &amp; C.\". Gli efficienti servizi svolti per il Nord Africa ottengono il consenso del mondo mercantile e alla Compagnia viene riconosciuto il Guidone postale per la Libia.\nNel 1935 i servizi vengono estesi verso il mar Rosso, l'Arabia Saudita, l'Africa Orientale e, dopo la seconda guerra mondiale, nonostante la perdita quasi totale della flotta, verso la Tunisia, l'Algeria, il Libano, l'Egitto e l'Africa Occidentale.\nNel dopoguerra la flotta fu gradualmente ricostruita, passando tra gli anni '60 e gli anni '70 da navi cargo convenzionali a ro-ro e portacontainer.\nDal 1956 i figli di Ignazio Messina, Gianfranco, Giorgio e Paolo entrano in azienda e sotto la guida del padre contribuiscono all'ulteriore sviluppo dell'attivit\u00e0.\nNel 1968, l'attivit\u00e0 della compagnia si trasforma da armatore tradizionale di navi convenzionali in vettore specializzato nei servizi regolari ro-ro container. Durante la chiusura del canale di Suez le navi Messina sono le uniche di bandiera italiana a garantire il servizio di linea per l'Africa Orientale e il Mar Rosso.\nNel 1975 \u00e8 una nave della linea Messina ad attraversare per prima il riaperto canale di Suez e a incominciare il servizio per il Mar Rosso e il Golfo Arabico, successivamente esteso a India, Pakistan e Sud Africa.\nNel 1982 scompare il fondatore della compagnia. A fine anni 80 approda in azienda la quarta generazione con Andrea Gais, Massimo, Ignazio, Stefano ed Emanuele Messina, garantendo cos\u00ec la continuit\u00e0 della gestione familiare.\nNel 2009 la Ignazio Messina &amp; C. firma un ordine per quattro nuove navi ro-ro al cantiere sudcoreano Daewoo (DSME), replicando poi nel 2012 con un altro ordine per ulteriori quattro navi al cantiere sudcoreano STX.\nIl 16 febbraio 2017, Mediterranean Shipping Company firma un memorandum d'intesa per l'acquisizione del 49% delle attivit\u00e0 terminalistiche e armatoriali della Ignazio Messina &amp; C., diventando il principale socio di minoranza.\nNavi del passato.\nLe prime navi.\nLa societ\u00e0 oper\u00f2, fino alla seconda guerra mondiale, con una flotta costituita prevalentemente di piroscafi, che con l'eccezione di due unit\u00e0 and\u00f2 completamente perduta.\nDal dopoguerra al 1960.\nL'epoca della ricostruzione si caratterizz\u00f2 per la graduale ripresa dei traffici; di quest'epoca sono pochi i documenti pervenuti e conservati negli archivi.\nDal 1960 al 1972.\nOrmai tornata a una piena operativit\u00e0, la flotta \"Messina\" si accresce di numerose unit\u00e0, anch'esse quasi tutte di seconda mano, che per tradizione prendono il nome dei membri della famiglia Messina, accompagnati appunto dal suffisso \"emme\" in accordo con un'usanza dell'epoca. La tabella che segue raggruppa le unit\u00e0 entrate a far parte della flotta sociale; tuttavia altre unit\u00e0 furono utilizzate per periodi pi\u00f9 o meno brevi e non rinominate, come nel caso della \"Formaria\" (IMO 5340247).\nL'epoca dei Jolly.\nIl criterio di denominazione delle navi cambia nuovamente, inaugurando la serie dei \"Jolly\", nome fatto seguire da un colore o dal nome di un minerale. Criteri di economicit\u00e0 impongono sempre pi\u00f9 il ricorso al noleggio di unit\u00e0 per periodi anche inferiori a un anno, che danno vita dunque a una serie di unit\u00e0 omonime susseguitesi nel tempo."}
{"id": "3053287", "revid": "287204", "url": "https://it.wikipedia.org/wiki?curid=3053287", "title": "Maurice Brocco", "text": "Carriera.\nTra il 1912 e il 1913 Brocco fu per due volte sul podio del Giro di Lombardia, secondo nel 1913 e terzo l'anno precedente. Ebbe modo di piazzarsi bene anche in diversi campionati nazionali.\nDopo la prima guerra mondiale si dedic\u00f2 prevalentemente al ciclismo su pista ottenendo buoni successi nelle Sei Giorni soprattutto statunitensi, ma gi\u00e0 precedentemente si contano diversi podi nella Sei Giorni di Berlino e di Parigi.\nIl suo nome \u00e8 legato al diverbio con Henri Desgrange in occasione del Tour de France 1911. Brocco fu accusato da Desgrange di aver raggiunto un accordo economico con Fran\u00e7ois Faber per aiutare quest'ultimo durante la corsa, mentre il regolamento stabiliva che i ciclisti corressero individualmente. Brocco venne quindi accusato di aver aspettato e aiutato Faber e si chiese allora il suo allontanamento dalla corsa, ma l'appello alla Unione Velocipedistica Francese diede ragione al ciclista. Desgrange quindi attacc\u00f2 pesantemente Brocco dalle pagine del suo giornale definendolo una persona indegna.\nBrocco offeso da queste parole decise di dimostrare tutto il suo valore e nella decima tappa si mise alla ruota del primo in classifica Gustave Garrigou dicendo di voler sistemare le proprie questioni con Desgrange. Brocco e Garrigou continuavano appaiati la scalata del Tourmalet e Brocco chiese a Desgrange se poteva rimanere o no con il primo in classifica. Sulla successiva salita dell'Abisque stacc\u00f2 la maglia gialla e raggiunse Paul Deboc e pose la stessa domanda a Desgrange, scatt\u00f2 di nuovo raggiunse Emille Georget e di nuovo pose la stessa domanda, a quel punto scatt\u00f2 di nuovo e vinse la tappa in solitaria con oltre mezz'ora di vantaggio sul secondo."}
{"id": "3053293", "revid": "599013", "url": "https://it.wikipedia.org/wiki?curid=3053293", "title": "Stazione di Belgodere", "text": "La stazione di Belgodere (in francese: \"Gare de Belgod\u00e8re\", in corso: \"Gara di Bargud\u00e8\") \u00e8 una fermata ferroviaria della linea Ponte Leccia \u2013 Calvi posta nel comune di Occhiatana e a servizio del centro abitato di Belgodere. Si trova a quattro chilometri di distanza da entrambi i centri abitati.\nDi propriet\u00e0 della Collectivit\u00e9 Territoriale de la Corse (CTC), \u00e8 gestita dalla Chemins de fer de la Corse (CFC).\nStoria.\nAperta nel 1890 assieme al tronco Palasca \u2013 Calvi della ferrovia Ponte Leccia-Calvi, in origine era una stazione ferroviaria. In seguito \u00e8 stata declassata a fermata e privata del secondo binario.\nStrutture ed impianti.\nLa stazione \u00e8 dotata del tipico fabbricato viaggiatori delle linee corse. \u00c8 presente la ritirata. Entrambi gli edifici non sono pi\u00f9 impiegati per il servizio viaggiatori.\nIl piazzale \u00e8 composto dal solo binario di corsa."}
{"id": "3053296", "revid": "1305772", "url": "https://it.wikipedia.org/wiki?curid=3053296", "title": "Miles", "text": ""}
{"id": "3053297", "revid": "287204", "url": "https://it.wikipedia.org/wiki?curid=3053297", "title": "Atractosteus tristoechus", "text": "Il luccio di Cuba (Atractosteus tristoechus ) \u00e8 un pesce della famiglia dei Lepisosteidi. Molto simile al luccio alligatore, \u00e8 endemico delle acque dolci della parte occidentale di Cuba e dell'Isola della Giovent\u00f9.\nDescrizione.\nFacilmente riconoscibile per il muso breve, largo e smussato e per le due grandi serie di denti che armano la mandibola, il luccio di Cuba raggiunge in media la lunghezza di 1 m, eccezionalmente anche di 2 m.\nComportamento.\nSi nutre di altri pesci d'acqua dolce e, date le grandi dimensioni, anche di uccelli acquatici. Il suo numero sta diminuendo da quando sull'isola \u00e8 stato introdotto il persico trota, che mangia i giovani esemplari. L'uomo lo ha sempre catturato per le carni, ma non per le uova, che sono velenose."}
{"id": "3053300", "revid": "33780624", "url": "https://it.wikipedia.org/wiki?curid=3053300", "title": "Dennis &quot;Blackbeard&quot; Bovell", "text": ""}
{"id": "3053308", "revid": "486946", "url": "https://it.wikipedia.org/wiki?curid=3053308", "title": "Pogonofori", "text": ""}
{"id": "3053309", "revid": "21880", "url": "https://it.wikipedia.org/wiki?curid=3053309", "title": "Atractosteus tropicus", "text": "Il luccio tropicale (Atractosteus tropicus ) \u00e8 un pesce della famiglia dei Lepisosteidi. \u00c8 la specie pi\u00f9 meridionale dell'intera famiglia: esemplari ne sono stati finora scoperti nel bacino del fiume Usumacinta vicino alla costa orientale del Messico meridionale e nei fiumi, sfocianti nel Pacifico, della fascia compresa fra l'altopiano del Chiapas (Messico) e la Costa Rica, nonch\u00e9 negli immissari del lago di Nicaragua.\nDescrizione.\nAssai simile al luccio alligatore (si differenzia infatti soltanto nel numero delle serie longitudinali di scaglie), pu\u00f2 raggiungere la lunghezza di 1,5\u00a0m (sebbene gli esemplari tenuti in cattivit\u00e0 siano di dimensioni molto pi\u00f9 inferiori). Nel colore ricorda molto il luccio dal naso lungo, dal quale si differenzia per il muso pi\u00f9 corto e pi\u00f9 largo.\nAlimentazione.\nLa dieta del luccio tropicale \u00e8 composta prevalentemente da Ciclidi ed altri pesci."}
{"id": "3053310", "revid": "1598666", "url": "https://it.wikipedia.org/wiki?curid=3053310", "title": "Longford GAA", "text": "Il Longford County Board, pi\u00f9 conosciuto come Longford GAA \u00e8 uno dei 32 county boards irlandesi responsabile della promozione degli sport gaelici nella contea di Longford e dell'organizzazione dei match della propria rappresentativa con altre contee. Longford GAA \u00e8 anche utilizzato per indicare le squadre \"inter-counties\" che rappresentano la contea.\nColori.\nFino al 1918 le divise erano bianche con cerchio verde. Il formato rimase uguale, cambiarono i colori col blu che soppiant\u00f2 il bianco e l'oro che soppiant\u00f2 il verde. In seguito sarebbe stato abbandonato il girovita dorato. L'oro \u00e8 rimasto sui bordi delle maniche\nCalcio gaelico.\nIl calcio gaelico \u00e8 lo sport pi\u00f9 importante e seguito della contea, che tuttavia ha raccolto pochi successi soprattutto per le esigue dimensioni e la poca popolazione locale. \nIl periodo migliore della franchigia \u00e8 stato a met\u00e0 degli anni sessanta, dove una buona compagine si accaparr\u00f2 prima una National Football League battendo nettamente Galway e imponendosi contro New York in un doppio confronto; due anni dopo, nel 1968, arriv\u00f2 il primo ed oggi unico titolo provinciale con la vittoria del Leinster Senior Football Championship.\nLa squadra non \u00e8 mai arrivata ad una finale di All-Ireland ed ha disputato soltanto nel '68 una semifinale.\nNel 2016, nonostante l'eliminazione dal torneo provinciale, ha fatto parlare di s\u00e9 nel percorso delle qualifiche, eliminando varie squadre nel suo percorso, in particolare i campioni uscenti dell'Ulster di Monaghan. La franchigia ha capitolato soltanto nel penultimo turno contro una strafavorita Cork, giocando alla pari un combattuto match.\nHurling.\nIn questo sport la contea non vanta grande prestigio, non essendo l'hurling molto radicato tra la popolazione: esistono solo tre club nella contea, gli Slashers, gli Wolfe Tones ed il Clonguish. Mai presente nel panorama principale della disciplina, tra le contee di terza fascia Longford si \u00e8 aggiudicata una National League Division 3 nel 2002, mentre nel 2005 e nel 2006 ha vinto il Leinster Shield. La Lory Meagher Cup \u00e8 stata vinta da Longford per la prima volta a Croke Park il 3 luglio 2010 grazie ad una vittoria per 1 \u2013 20 a 1\u00a0\u2013 12 contro Donegal."}
{"id": "3053311", "revid": "729019", "url": "https://it.wikipedia.org/wiki?curid=3053311", "title": "Stazione di Lupino", "text": "La stazione di Lupino (in francese: \"Gare de Lupino\", in corso: \"Gara di Lupinu\") \u00e8 una fermata ferroviaria della linea Bastia \u2013 Ajaccio. Si trova nel comune di Bastia, in \"Chemin de Macchione\" nei pressi dell'omonimo cantone.\nDi propriet\u00e0 della Collectivit\u00e9 Territoriale de la Corse (CTC), \u00e8 gestita dalla Chemins de fer de la Corse (CFC).\nStrutture ed impianti.\nLa fermata in origine era una stazione ferroviaria con binario di incrocio e fabbricato viaggiatori. Il secondo \u00e8 stato tramutato in abitazione privata.\nAl 2003, \u00e8 presente una pensilina in muratura.\nL'impianto si trova all'ingresso meridionale della galleria \"Torreta\".\nMovimento.\nL'impianto \u00e8 servito dai treni della direttrice \"suburbana\" Bastia \u2013 Casamozza, esercita dalla CFC."}
{"id": "3053319", "revid": "339392", "url": "https://it.wikipedia.org/wiki?curid=3053319", "title": "La scapigliata", "text": ""}
{"id": "3053322", "revid": "2014155", "url": "https://it.wikipedia.org/wiki?curid=3053322", "title": "Zhengde", "text": "Biografia.\nPrimi anni.\nZhengde venne nominato principe ereditario in tarda et\u00e0 dal momento che suo padre non aveva conteso prima agli altri principi il trono cinese. Zhengde venne educato alla letteratura confuciana e fu un eccellente studente. Come suo padre, ci si aspettava che dalla sua ascesa si dimostrasse fin dall'inizio un sovrano benevolente e brillante, ma non fu cos\u00ec.\nIl regno da Imperatore.\nZhengde ascese al trono all'et\u00e0 di 14 anni. A differenza del padre, non era interessato al governo e lasci\u00f2 a s\u00e9 stessi, gran parte degli affari di Stato. Le sue azioni vennero sovente considerate dissennate e senza obbiettivi..\nCondusse una vita lussuosa e dissoluta, nonch\u00e9 sessualmente attiva. Era un grande frequentatore di case di tolleranza e persino ne aveva istituita una nel palazzo di \"Pao Fang\" (\u8c79\u623f, letteralmente \"camera dei leopardi\"), appena fuori dalla Citt\u00e0 Proibita a Pechino, dove trovavano posto anche animali esotici come tigri e leopardi, il tutto per suo personale godimento e divertimento. Durante una delle sue visite a questo palazzo venne gravemente ferito da una tigre e non pot\u00e9 apparire alle udienze di corte per un mese intero. In un'altra occasione egli bruci\u00f2 l'intero palazzo mentre preparava della polvere da sparo da utilizzare durante il tradizionale festival delle lanterne.\nTrascorreva mesi interi lontano dalla Citt\u00e0 Proibita per viaggiare nell'impero a comprare nuovi oggetti da portare a corte e per il proprio divertimento. Zhengde si circond\u00f2 di eunuchi tra i quali spiccava Liu Jin. Liu Jin raggiunse un livello di potere tale, che pens\u00f2 di assassinare l'imperatore, ponendo il proprio pronipote sul trono. Il complotto di Liu Jin, per\u00f2, venne scoperto, e nel 1510 giustiziato. Altre rivolte vennero poi guidate dal principe Anhua e dal principe di Ning, entrambi zii di Zhengde.\nL'Imperatore Zhengde abus\u00f2 apertamente del proprio potere. Ad esempio, cre\u00f2 un settore commerciale all'interno del proprio palazzo ed ordin\u00f2 a tutti i ministri, gli eunuchi, i soldati e i servi di vestirsi da mercanti in modo da animare questo mercato. Chiunque si fosse rifiutato di agire diversamente (che in particolare ai ministri appariva degradante), veniva severamente punito e rimosso dal proprio incarico.\nNel 1518 si proclam\u00f2 generale e guid\u00f2 personalmente la spedizione al nord con l'intento di pacificare i Mongoli, ma non ebbe successo. Nuovamente nel 1519, Zhengde organizz\u00f2 una nuova spedizione a Jiangxi in modo da soffocare la rivolta di quell'area, solo per scoprire poi che la rivolta era gi\u00e0 stata sedata prima del suo arrivo. Frustrato ed incapace di guidare le proprie truppe alla vittoria, l'Imperatore ordin\u00f2 quindi di rilasciare i principi che si erano opposti precedentemente al suo potere, in modo da avere la possibilit\u00e0 di cacciarli personalmente. Nel gennaio del 1521 Zhengde giustizi\u00f2 a Tonghzhou il principe di Ning, fatto che venne ricordato con ribrezzo addirittura dall'ambasciata portoghese in Cina.\nIl \"maleficio oscuro\".\nPrima della morte dell'Imperatore avvenuta nel luglio dell'anno 1521, alcune voci di popolo avevano identificato col nome di \"maleficio oscuro\" un gruppo di misteriose creature che circolavano per la capitale. Erano solite attaccare persone a caso durante la notte causando ferite con i loro artigli. Il ministro della guerra chiese all'imperatore di redigere un editto col quale proclamasse la sicurezza locale, concedendo ai soldati di indagare e distruggere queste forze che terrorizzavano il popolo. Questo editto pose fine al fenomeno\nLa morte dell'Imperatore.\nL'Imperatore Zhengde mor\u00ec nel 1521 all'et\u00e0 di 30 anni dopo una lunga malattia che aveva contratto quando, ubriaco, si era imbarcato sulle rive del Gran Canale in Cina. Gli succedette il cugino Jiajing e venne sepolto nella sua tomba a Kangling nel mausoleo della dinastia Ming.\nContatti con l'Europa.\nIl primo contatto diretto degli europei con la Cina, avvenne proprio durante il regno di Zhengde. In molte missioni iniziali, alcuni esploratori di spicco giunsero in diversi punti della costa cinese: Afonso de Albuquerque in Malacca, Jorge \u00c1lvares e Rafael Perestrello a sud presso Tuen Mun e Canton, dove instaurarono delle sedi commerciali. Nel 1513 il re Manuele I del Portogallo invi\u00f2 Fern\u00e3o Pires de Andrade e Tom\u00e9 Pires ad aprire formalmente le relazioni tra la corte cinese di Pechino e quella portoghese di Lisbona. Zhengde concesse ai portoghesi di istituire, dal maggio 1520, un'ambasceria presso la sua corte, ma mor\u00ec poco dopo e i portoghesi (i quali erano ritenuti dei sobillatori a Canton e addirittura dei cannibali di bambini scomparsi), vennero espulsi dai territori cinesi per ordine del Gran Segretario Yang Tinghe. Ad ogni modo un commercio illegale continu\u00f2 per il periodo successivo, anche se i rapporti tra portoghesi e cinesi si ristabilirono solo nel 1557 quando al Portogallo venne concessa Macao come base commerciale in Cina."}
{"id": "3053324", "revid": "599013", "url": "https://it.wikipedia.org/wiki?curid=3053324", "title": "Flunarizina", "text": "La Flunarizina \u00e8 un farmaco appartenente alla classe farmacologica dei Calcio antagonisti. Possiede anche attivit\u00e0 antistaminica sui recettori H1 (antagonista dei recettori H1).\nMostra efficacia nella profilassi dell'emicrania, nelle vasculopatie periferiche e centrali e nelle vertigini sia quelle di origine periferica che in quelle di origine centrale. Inoltre, \u00e8 un adiuvante nella terapia delle epilessie.\nInfine, pu\u00f2 essere utile per ridurre severit\u00e0 e durata degli episodi di paralisi associati con forme di emiplegia alternante.\nLa sintesi chimica ed il brevetto \u00e8 della \"Janssen Pharmaceutica\" nel 1967.\nIl farmaco \u00e8 in commercio nel mondo con diversi nomi commerciali, in Italia con i seguenti nomi: \"Flugeral, Flunagen, Fluxarten, Gradient, Issium, Sibelium, Vasculene\".\nCaratteristiche strutturali e fisiche.\nSintesi del composto.\n\u00c8 un derivato difluorinato della cinnarizina.\nViene assunta per via orale sotto forma di flunarizina idrocloridrato, 11.8\u00a0mg di questa corrispondono a 10\u00a0mg di flunarizina base.\nReattivit\u00e0 e caratteristiche chimiche.\n\u00c8 una polvere bianca o quasi bianca; \u00e8 igroscopica, debolmente solubile in acqua, in alcool e in diclorometano, \u00e8 scarsamente solubile in alcool etilico. Inoltre \u00e8 fotosensibile.\nFarmacocinetica.\nAssorbimento.\nViene assorbita completamente nel tratto gastrico; la concentrazione plasmatica massima Cmax si raggiunge dopo 2-4 ore dall'assunzione orale.\nDistribuzione.\n\u00c8 una molecola molto lipofila, legata per il 99% alle sieroproteine plasmatiche.\nMetabolismo.\nHa un'emivita plasmatica molto lunga: 18 giorni ed \u00e8 sottoposta ad un intenso metabolismo epatico attraverso due vie metaboliche:\nEliminazione.\nViene escreta sotto forma modificata di metaboliti, principalmente con la bile.\nFarmacodinamica.\nLa flunarizina \u00e8 un calcio antagonista con propriet\u00e0 leganti la calmodulina, ed ha anche attivit\u00e0 antagonista il recettore istaminergico H1.\nImpieghi clinici.\nIn Label.\nSecondo l'RCP le indicazioni approvate sono:\n\"Trattamento profilattico della emicrania con frequenti e gravi attacchi limitatamente ai pazienti che non hanno risposto ad altre terapie o nei quali tali terapie siano state causa di gravi effetti collaterali\".\nLa letteratura scientifica in questa indicazione fa riferimento ad oltre 300 studi pubblicati, mentre sono 2 le Metanalisi pubblicate rispettivamente nel 2004 e nel 2003.\nOff-Label.\nUno studio pubblicato nel 2008 ha studiato la flunarizina anche nella Distrofia di Duchenne senza dimostrare un vantaggio terapeutico.\nAl 20 luglio 2010 sono 65 gli studi che utilizzano la flunarizina come trattamento sperimentale di varie forme tumorali; il presupposto farmacodinamico \u00e8 dato dalla capacit\u00e0 di blocco della molecola dei canali ionici calcio dipendenti che mostrano avere un ruolo nella apoptosi cellulare caspasi dipendente. Inoltre, la molecola sembra avere propriet\u00e0 radio-sensibilizzanti nella radioterapia.\nControindicazioni.\nSoggetti con porfiria o a rischio della stessa e in caso di ipersensibilit\u00e0 individuale accertata. Malattia di Parkinson e Parkinsonismi in atto o pregressi.\nEffetti collaterali.\nSi verificano frequentemente: sonnolenza e astenia 20%, l'aumento di peso si verifica nell'11% ed inoltre spesso si manifestano sintomi extrapiramidali associati o meno a depressione specie negli anziani; pi\u00f9 raramente: galattorrea ed anche allucinazioni.\nDosi terapeutiche.\n\"Profilassi dell'emicrania:\"\nFino ad 65 anni di et\u00e0: 10\u00a0mg/die, oltre i 65 anni: 5\u00a0mg/die; preferibilmente la sera prima di andare a letto.\nNella terapia di mantenimento si consigliano cicli di 5 giorni su 7.\nIn mancanza di risultati dopo 2 mesi di trattamento la terapia va interrotta.\nSovradosaggio.\nNon esiste un antidoto specifico in caso di sovradosaggio, utili: lavanda gastrica e la somministrazione di carbone attivo.\nGravidanza e allattamento.\nSconsigliato l'uso in entrambe le circostanze.\nAvvertenze.\nDa usare con prudenza con alcool e sostanze deprimenti il SNC. Va valutato il rischio/beneficio nei soggetti con Parkinson per il possibile aggravamento della sintomatologia.\nInterazioni.\nAntistaminici ed antiepilettici quali: carbamazepina, fenitoina, e valproato. Inoltre, va evitata l'assunzione con ipnotici o ansiolitici e altri psicofarmaci e con le bevande alcooliche."}
{"id": "3053325", "revid": "287204", "url": "https://it.wikipedia.org/wiki?curid=3053325", "title": "Pandiani", "text": ""}
{"id": "3053330", "revid": "1543377", "url": "https://it.wikipedia.org/wiki?curid=3053330", "title": "Rocca Brancaleone", "text": "La Rocca Brancaleone fu costruita nel XV secolo dai veneziani e oggi ospita uno dei parchi di Ravenna.\nStoria.\nCostruzione sotto il dominio veneziano.\nNel 1441, in seguito alla sconfitta di Ostasio III da Polenta, la Serenissima assunse il controllo di Ravenna. Tra i lavori predisposti per la citt\u00e0 vi fu una particolare attenzione al rifacimento delle fortificazioni e delle mura. In quest'ottica il governo veneziano progett\u00f2 la costruzione di una fortezza, scegliendone accuratamente la disposizione.\nLa costruzione aveva un duplice fine: non solo doveva proteggere la citt\u00e0 sul lato nord-est, ma sarebbe potuta essere utile anche in caso di una ribellione civile. I lavori vennero sostenuti dal doge Francesco Foscari che nel 1456 ottenne l'approvazione da parte del Senato della Repubblica Veneta. Il progetto fu invece redatto da Giacomo Corner e Vitale Lando e messo in opera sotto la direzione di Giovanni Francesco da Massa. Il 25 maggio 1457 il podest\u00e0 Pietro Zorzi interr\u00f2 tre monete di rame sulle quali l'arcivescovo Bartolomeo Roverella pose la prima pietra, dando cos\u00ec inizio al cantiere. Molto del materiale utilizzato per la costruzione proveniva da altre costruzioni preesistenti come la chiesa di Sant'Andrea dei Goti, il palazzo \"Beldeduit\" dei Da Polenta e dalle mura di Cesarea. La rocca venne messa in esercizio durante la costruzione poich\u00e9 gi\u00e0 il 19 gennaio 1460 il doge Pasquale Malipiero scrisse al podest\u00e0 di Ravenna affinch\u00e9 fornisse assistenza al castellano Marco di Riniero e alle prime truppe stanziate. Non vi \u00e8 quindi una data esatta di fine dei lavori anche se l'ultimazione delle difese della cittadella avvenne entro il 1470.\nSignificato del nome.\nL'origine del nome \u00e8 incerta e nel tempo si sono accumulate opinioni differenti e contrastanti. Alcuni ritengono che \"Brancaleone\" fosse il cognome di una qualche famiglia patrizia di Venezia. Tuttavia questa tesi venne criticata dal Savini controbattendo che le prime fonti che parlano di un Brancaleone a Venezia sono successive al 1500. Egli invece credette pi\u00f9 probabile il collegamento con Brancaleone d'Andal\u00f2, conte di Casalecchio. La tesi di Giuseppe Morini invece analizza l'etimologia del nome, scomponendolo in \"branca\" e \"leone\", e vedendo in questi termini un'allusione al leone di San Marco che domina sulla citt\u00e0. A conferma di questo significato si aggiunge l'altorilievo presente sopra la porta che divide rocca e cittadella che raffigura il tipico leone alato veneziano. Errata pare invece la tesi secondo cui il leone nella \"branca\", ovvero \"preso nella zampa\", sia quello ravennate presente sullo stemma comunale del 1937. Infatti i primi documenti che associano il leone a Ravenna sono del 1509 e l'animale, appunto, sarebbe successivo all'influenza veneziana.\nConflitti militari.\nLa fortezza sub\u00ec due attacchi: nel 1509 contro le truppe dell'esercito pontificio di papa Giulio II e nel 1512 con la battaglia di Ravenna. Durante il primo scontro resistette un mese, prima di capitolare sotto il fuoco dei 32 cannoni del duca di Ferrara comandati dal duca di Urbino Francesco Maria della Rovere. Tuttavia dopo la battaglia mancarono le adeguate riparazioni cosicch\u00e9 tre anni dopo, contro le truppe francesi, la resa avvenne dopo solo 4 giorni di assedio.\nSotto lo Stato Pontificio.\nNel 1526 la fortezza rientr\u00f2 nello studio sullo stato delle rocche di Romagna voluto da papa Clemente VII e messo in opera da Antonio da Sanagallo il Giovane e Michele Sanmicheli, che ne evidenziarono i danni accumulatisi. Tuttavia, con lo stabilizzarsi della situazione politica, la rocca perse la sua importanza strategica nella difesa fino al verificarsi di una progressiva spoliazione, incominciando dagli armamenti, distribuiti ad altri centri militari, fino alla struttura stessa, in particolare dal 1630.\nUso civile dopo l'Unit\u00e0 d'Italia.\nNel 1877 la famiglia Rava divenne proprietaria della rocca; per anni il terreno fu utilizzato come orto. Nel 1965 la rocca fu acquistata dal comune di Ravenna. Seguirono, tra il 1972 e il 1980, interventi di recupero sotto la direzione della Soprintendenza per i Beni Ambientali e Architettonici delle province di Ravenna, Ferrara e Forl\u00ec con un duplice obiettivo: da una parte recuperare l'immagine originale della fortezza, dall'altro destinarla ad un uso pubblico, attraverso la creazione di un parco e di un teatro all'aperto. Nel 1988 l'Ufficio tecnico comunale esegu\u00ec anche un progetto di sistemazione dell'arredo urbano circostante la fortezza, per rivalutare la zona e facilitarne l'accesso.\nCome teatro all'aperto, la rocca fu utilizzata come sede di concerti, opere liriche e proiezioni cinematografiche. Il monumento fu adattato alle esigenze degli spettacoli moderni su impulso di Mario Salvagiani, dinamico direttore dei teatri di Ravenna. Il primo importante concerto (di musica classica) si tenne il 30 luglio 1971. Il 14 luglio 1973 si tenne il primo concerto di musica jazz, mentre nel 1975 debuttarono il balletto classico e la musica lirica.\nRisale al 29 luglio 1977 l'inizio di una serie di eventi che contraddistingueranno l'estate musicale ravennate: la Stagione d'Opera e Balletto (primo titolo: \"Il Trovatore\" con Vincenzo Bello, Katia Ricciarelli e Renato Bruson). Infine, il 1\u00ba luglio 1990 il maestro Riccardo Muti diresse il primo concerto del Ravenna Festival, manifestazione musicale di respiro internazionale. Si esibirono sul palco allestito all'interno della rocca cantanti di fama internazionale come Montserrat Caball\u00e9, Luciana Serra e Jos\u00e9 Carreras.\nDescrizione.\nPosizione.\nLa rocca venne edificata nell'angolo nord-est delle mura di Ravenna, a ridosso del fiume Montone che all'epoca scorreva lungo tutto il lato nord della citt\u00e0. Nel XIX secolo, durante la costruzione della stazione ferroviaria di Ravenna buona parte delle mura cittadine del lato est vennero abbattute per fare posto ai binari che furono cos\u00ec posizionati adiacenti alla fortezza. Con la deviazione del fiume Montone, confluito nei fiumi Uniti nel XVIII secolo, anche il fronte nord della rocca sub\u00ec un mutamento, diventando una strada cittadina. Inoltre, con i lavori di rivalutazione urbana eseguiti nell'ultima parte del XX secolo, la fortezza venne circondata da spazi verdi pedonali, da un parcheggio e da un piccolo parco.\nArchitettura.\nLa Rocca si divide in due parti: la rocca propriamente detta, dove risiedeva il castellano, e la cittadella, che ospitava invece le truppe di stanza. Sopra l'ingresso della rocca, nella cosiddetta Torre della Cappella, sono presenti due bassorilievi: uno raffigurante il Leone di san Marco (attribuito a Marino di Marco Cedrini) e l'altro una \"Madonna col Bambino\".\nGli elementi principali della fortificazione sono il Torrione della Scala, il Torrione dell'Olio, il Torrione della Munizione, il Torrione della Cittadella, il Torrione di Mezzo, il Torrione dell'Orto, il Torrione Rotto e la Torre Fiorentina (o Torre della Ghiacciaia).\nL'area della cittadella \u00e8 stata oggi attrezzata a parco per bambini, mentre la rocca ospita ogni anno un'arena estiva di proiezioni cinematografiche all'aperto nonch\u00e9 eventi musicali, come il festival \u00abRavenna Jazz\u00bb."}
{"id": "3053334", "revid": "580197", "url": "https://it.wikipedia.org/wiki?curid=3053334", "title": "Leitrim GAA", "text": "Il Leitrim County Board della Gaelic Athletic Association (GAA) (\"Cumann L\u00fathchleas Gael Coiste Chontae Liatroma\" in irlandese) o Leitrim GAA \u00e8 uno dei 32 county board in Irlanda deputati all'organizzazione e diffusione degli sport gaelici, ed \u00e8 responsabile delle attivit\u00e0 nella Countea di Leitrim. Il county board \u00e8 anche responsabile per la gestione delle rappresentative della contea, chiamate anch'esse Leitrim GAA.\nA causa delle sue modeste dimensioni territoriali e per la poca popolazione della contea, Leitrim \u00e8 considerata spesso \"il pesce piccolo del Connacht\" e \"una delle contee Cenerentola della GAA\". La franchigia non \u00e8 mai considerata come una seria pretendente ai titoli principali. La squadra maggiore di calcio gaelico gioca nel Connacht Senior Football Championship e nella Division 4 della National Football League. La franchigia non ha mai disputato una finale All-Ireland e ha vinto due Connacht Senior Football Championship, il pi\u00f9 recente nel 1994.\nLeitrim vanta due titoli FBD Insurance League. Hanno vinto la competizione per la prima volta nel 2013 riuscendo poi a difenderlo e a rivincerlo nell'edizione successiva.\nColori e simboli.\nI colori di Leitrim sono oro e verde: il fatto \u00e8 abbastanza curioso perch\u00e9 il confinante Donegal ha gli stessi identici colori tradizionali, anche se ormai disposti in maniera totalmente differente. La prima divisa coi colori tradizionali \u00e8 del 1917 circa ed era contraddistinta da maglia verde con banda dorata. Non fu del tutto definitiva tuttavia, dato che fu intervallata anche da maglie bianco-verdi negli anni venti. Nel 1927 furono invece costretti ad indossare le maglie di Dublino in una partita a Tuam contro il Kerry, squadra verde-oro per antonomasia. Per gran parte della storia la franchigia ha continuato ad usare le maglie tradizionali, fino a che negli anni novanta non si \u00e8 deciso di rimuovere la banda orizzontale. Da quel momento la maglia della contea \u00e8 verde con dettagli pi\u00f9 marginali, a seconda delle annate pi\u00f9 o meno vistosi, di color giallo. \nLa presenza di Mayo nella stessa provincia, anch'essa verde sebbene con banda rossa, ha contribuito a far avere a Leitrim da quasi sempre una maglia alternativa, piuttosto rare nel panorama inter-county: in genere \u00e8 col giallo ed il verde invertiti rispetto alla versione casalinga.\nCalcio gaelico.\nA livello di calcio gaelico i massimi successi della squadra consistono nei due Connacht Senior Football Championship vinti in due occasioni (1927 e 1994). A livello All-Ireland hanno perso nel 1927 la semifinale contro Kerry per due soli punti. Quello stesso anno ebbero una grande fortuna in occasione della finale provinciale durante la quale, la pi\u00f9 quotata Roscommon non pot\u00e9 schierare per infortunio ben cinque dei suoi quindici titolari.\nHurling.\nCome avviene in molte contee al di fuori del Leinster meridionale o del Munster, l'hurling non riscuote molto successo tra la popolazione e ne consegue che il livello della franchigia rappresentativa sia piuttosto basso."}
{"id": "3053335", "revid": "122865637", "url": "https://it.wikipedia.org/wiki?curid=3053335", "title": "Zach Johnson", "text": "Il suo principale successo \u00e8 l'affermazione nel Masters del 2007.\nA distanza di 8 anni ha nuovamente trionfato in un Major al The Open Championship 2015, disputatosi sull'Old Course di St. Andrews in Scozia.\nNel 2006 e nel 2010 ha fatto parte della selezione statunitense per la Ryder Cup.\nComplessivamente in carriera si \u00e8 imposto in 19 tornei professionistici.\nVittorie nel PGA Tour.\n1 Batte Imada con un birdie alla prima buca supplementare.\n2 Batte Driscoll con un birdie alla prima buca supplementare."}
{"id": "3053337", "revid": "372624", "url": "https://it.wikipedia.org/wiki?curid=3053337", "title": "Delia di Ostuni", "text": ""}
{"id": "3053348", "revid": "599013", "url": "https://it.wikipedia.org/wiki?curid=3053348", "title": "Steve Backley", "text": "Biografia.\n\u00c8 stato uno dei migliori giavellottisti degli anni '90, capace di vincere fra il 1990 e il 2002 quattro edizioni consecutive dei campionati europei nella sua specialit\u00e0.\nHa inoltre vinto due medaglie d'argento ed una di bronzo ai Giochi olimpici e due medaglie d'argento ai campionati mondiali."}
{"id": "3053349", "revid": "580197", "url": "https://it.wikipedia.org/wiki?curid=3053349", "title": "New York GAA", "text": "Il New York County Board, o New York GAA, nome con cui si identificano anche le sue squadre di calcio gaelico ed hurling \u00e8 uno dei county boards al di fuori dell'Irlanda, responsabile dell'organizzazione dei match con altre contee delle franchige prima menzionate e della promozione degli sport gaelici nella sua area di competenza. \nHurling.\nSebbene non abbia vinto molte competizioni la franchigia ha comunque un certo fascino. In primo luogo sul suo suolo di competenza sono nati alcuni tra i club di sport gaelici tra i pi\u00f9 antichi del mondo (il primo nel 1857, tra i pi\u00f9 importanti si annoverano New York, Emmet, Wolfe Tone, Brooklyn, Geraldine e Men of Ireland club) e, oltre a questo, ha sconfitto varie squadre tra cui Wexford, Derry ma soprattutto Kilkenny, la regina dell'hurling nel 1969. Nel 2006 giunsero fino all'Ulster Senior Football Championship final perdendola contro Antrim\nCalcio gaelico.\nNonostante goda di un'ottima popolarit\u00e0 tra gli immigrati irlandesi a New York, la citt\u00e0 non ha mai imbastito una squadra di alto livello. Gli unici titoli di cui si pu\u00f2 fregiare sono tre National Football Leagues di terza categoria. Al giorno d'oggi la squadra \u00e8 inserita nel torneo provinciale del Connacht."}
{"id": "3053350", "revid": "287204", "url": "https://it.wikipedia.org/wiki?curid=3053350", "title": "L\u2019Unit\u00e0", "text": ""}
{"id": "3053351", "revid": "474175", "url": "https://it.wikipedia.org/wiki?curid=3053351", "title": "Ponte Napoleone III", "text": "II ponte Napoleone III (in francese \"pont Napol\u00e9on III\") \u00e8 un ponte edificato sul fiume Varo che collega Nizza a Saint-Laurent-du-Var sulla Route nationale 7.\nStoria.\nDal 1388 al 1860 \u00e8 stato confine tra il Ducato di Savoia (poi Regno di Sardegna) e la Provenza. Tranne alcune occupazioni francesi della Contea di Nizza il ponte fu confine fino al 1860 quando fu dedicato a Napoleone III che riusc\u00ec ad ottenere la Contea di Nizza da casa Savoia."}
{"id": "3053352", "revid": "767487", "url": "https://it.wikipedia.org/wiki?curid=3053352", "title": "Thelonious Monster", "text": "I Thelonious Monster sono un gruppo alternative rock statunitense formato nel 1986. La band, dalla formazione molto variabile che ruota attorno al cantante Bob Forrest, ha pubblicato cinque album di studio fino ad oggi, di cui uno su Epitaph Records.\nIl nome deriva dal noto musicista jazz Thelonious Monk."}
{"id": "3053355", "revid": "2014155", "url": "https://it.wikipedia.org/wiki?curid=3053355", "title": "Hongzhi", "text": "Biografia.\nPrimi anni.\nHongzhi nacque nell'epoca in cui Lady Wan e la sua compagnia stavano tentando di eliminare ogni figlio nato dall'Imperatore Chenghua. Fu per un puro caso che il giovane Hongzhi venne salvato, venendo nascosto all'Imperatrice. Hongzhi pot\u00e9 riunirsi al padre solo all'et\u00e0 di 5 anni e nel 1475 venne proclamato principe ereditario. Hongzhi, essendo un bambino brillante, ricevette la migliore educazione della sua epoca. Egli venne immerso nella scuola confuciana e fu un eccellente studente.\nIl regno da imperatore.\nHongzhi ascese al trono nel 1487 e la sua amministrazione venne modellata perfettamente sul modello dell'ideologia confuciana divenendo egli stesso un instancabile lavoratore ed un imperatore diligente. Supervision\u00f2 personalmente tutti gli affari di stato, abbass\u00f2 le tasse e prese decisioni accorte, circa le nomine dei ministri e dei consiglieri. Suoi rappresentanti come Liu Jian, Xie Qian e Wang Shu lavorarono fianco a fianco con Hongzhi creando un'atmosfera positiva di collaborazione al governo. Inoltre, l'Imperatore Hongzhi, incoraggio i suoi ministri a trarre vantaggi dalle critiche, anche quelle dirette verso l'Imperatore, senza pensare solo a punirle sconsideratamente. Questo cre\u00f2 un governo pi\u00f9 trasparente e diede nuovo lustro ed energia alla dinastia Ming. Come risultato la popolazione prosper\u00f2 sotto il suo regno e fece il possibile anche per emarginare sempre pi\u00f9 lo strapotere degli eunuchi, riducendo gli intrighi di palazzo presenti dei regni precedenti. Hongzhi venne comparato da molti suoi contemporanei alla figura degli imperatori Hongwu e Yongle ed \u00e8 ancora oggi indicato dagli storici come uno dei pi\u00f9 illuminati imperatori della dinastia Ming.\nCrisi di successione.\nA differenza della maggior parte dei suoi predecessori che ebbero molte concubine che diedero alla luce molti figli, l'Imperatore Hongzhi ebbe una sola moglie in tutta la sua vita. L'Imperatrice Zhang diede alla luce solo due figli uno dei quali mor\u00ec ancora in fasce lasciando a Hongzhi un solo erede al trono. Dopo la morte di Hongzhi nel 1505, gli succedette appunto questo suo figlio Zhengde. Sfortunatamente Zhengde mor\u00ec senza figli nel 1521 ed il trono pass\u00f2 a suo cugino, il che pose fine alla linea diretta di ascesa da Hongzhi."}
{"id": "3053360", "revid": "149485", "url": "https://it.wikipedia.org/wiki?curid=3053360", "title": "Yuriy Cheban", "text": ""}
{"id": "3053361", "revid": "287204", "url": "https://it.wikipedia.org/wiki?curid=3053361", "title": "Jurij Ceban", "text": ""}
{"id": "3053362", "revid": "237256", "url": "https://it.wikipedia.org/wiki?curid=3053362", "title": "Iurii Cheban", "text": ""}
{"id": "3053366", "revid": "237256", "url": "https://it.wikipedia.org/wiki?curid=3053366", "title": "Sergiy Gladyr", "text": ""}
{"id": "3053367", "revid": "116907125", "url": "https://it.wikipedia.org/wiki?curid=3053367", "title": "Distretto di Dali", "text": "Il distretto di Dali (caratteri cinesi: \u5927\u91cc\u5340) \u00e8 un distretto di Taiwan, situato all'estremit\u00e0 orientale della municipalit\u00e0 di Taichung. Dali \u00e8 la citt\u00e0 pi\u00f9 popolosa della contea, e la diciannovesima in tutta la nazione.\nIl nome deriva dai caratteri \u5927\u91cc\u6759, che si leggono \"dali yi\". \"Dali\" \u00e8 il nome originale dato al luogo dagli aborigeni, mentre \"yi\" deriva dal nome di un'area di lavoro rialzata dove venivano legate le zattere, tipiche imbarcazioni degli antichi popoli indigeni.\nStoria.\nImportante snodo per i trasporti, l'area intorno e comprendente Dali \u00e8 stata la prima a svilupparsi della contea di Taichung. Grazie a questo suo sviluppo, la citt\u00e0 ha iniziato ad attirare molti emigranti cinesi che fuggivano dalla madrepatria durante il regno della dinastia Qing, rendendola cos\u00ec oggi una delle venti citt\u00e0 pi\u00f9 popolose dell'isola."}
{"id": "3053371", "revid": "124123", "url": "https://it.wikipedia.org/wiki?curid=3053371", "title": "Wang Bing", "text": "Noto per un particolare stile in cui il documentario si fa drammaturgia del reale e da cui emerge un quadro duro e sgomento di microcosmi cinesi ai margini dell'ufficialit\u00e0, dei quali sono rivelati contraddizioni e aspetti sconosciuti, con uno stile estremo, per durata e crudezza. Il suo cinema ripercorre momenti importanti della storia cinese, mantenendo un occhio di riguardo per piccole, grandi storie di coloro che vivono sulla propria pelle le conseguenze tragiche di determinati eventi storici.\nBiografia.\nNato nel 1967 a Xi\u2019an, nella provincia cinese dello Shaanxi, inizia la sua carriera come fotografo al Dipartimento di Fotografia della Lu Xun Academy of Fine Art nel 1992 e al Dipartimento di Fotografia cinematografica della Beijing Film Academy nel 1995.\nApproda al Festival internazionale di Marsiglia nel 2003 con \"Il distretto di Tiexi\" (\"Ti\u011b x\u012b q\u016b\"), film di quasi dieci ore, diviso in tre parti, che segue l'implacabile declino di un complesso industriale cinese. Seguono: \"Chronicle of a Chinese Woman\" (\"H\u00e9 fang m\u00edng\"), tre ore di memorie e confessioni di un'anziana dissidente politica; \"Brutality Factory\" (\"B\u00e0ol\u00ec g\u014dngch\u01ceng\") (2007), un crudele cortometraggio sulla tortura politica inserito nel film collettivo \"O estado do mundo\"; le quattordici ore di \"A Journal of Crude Oil\" (\"C\u01ceiy\u00f3u r\u00ecj\u00ec\") (2008), girato tra i lavoratori di un insediamento petrolifero nel deserto dei Gobi; \"Coal Money\" (\"M\u00e9it\u00e0n, qi\u00e1n\") (2008), che osserva le condizioni di sfruttamento dei minatori della Cina del Nord; \"Man With No Name\" (\"W\u00fam\u00edng zh\u011b\") (2009), ritratto di un uomo che si \u00e8 ritirato in una grotta scegliendo di non parlare pi\u00f9 e sottraendosi alla societ\u00e0; \"I dannati di\" \"Jiabiangou\" (\"Ji\u0101 g\u014du\") (2010), ispirato al libro di Yang Xianhui, \"Goodbye, Jabiangou\", e che racconta le condizioni inumane dei campi di lavoro forzato nei primi anni Sessanta nella Cina maoista; \"Tre sorelle\" (\"S\u0101n z\u01d0m\u00e8i\") (2012), che persegue la vita di una famiglia contadina negli spazi emblematici di un villaggio sperduto tra le montagne cinesi.\nCon il documentario \"Mrs. Fang\" vince il Pardo d'oro al Locarno Festival 2017."}
{"id": "3053375", "revid": "729019", "url": "https://it.wikipedia.org/wiki?curid=3053375", "title": "Aeroporto di Courtrai-Wevelgem", "text": "L'Aeroporto Internazionale di Courtrai-Wevelgem (ICAO: EBKT - IATA: KJK) \u00e8 un aeroporto belga situato a circa 5\u00a0km dal centro della citt\u00e0 di Courtrai, in Belgio nei pressi delle cittadine di Bissegem e Wevelgem."}
{"id": "3053376", "revid": "352448", "url": "https://it.wikipedia.org/wiki?curid=3053376", "title": "Carlo I di Provenza", "text": ""}
{"id": "3053378", "revid": "237256", "url": "https://it.wikipedia.org/wiki?curid=3053378", "title": "Serhiy Lishchuk", "text": ""}
{"id": "3053380", "revid": "1442080", "url": "https://it.wikipedia.org/wiki?curid=3053380", "title": "Tharid", "text": "Il thar\u012bd () era un piatto tradizionale arabo meccano, costituito da un brodo di carne, pezzi di pane e verdure dell'area meccana.\nConsiderato come piatto tipico della loro gastronomia, i meccani ne attribuivano l'origine al bisnonno di Maometto che avrebbe derivato il suo nome H\u0101shim proprio dall'aver per primo \"spezzato\" il pane nel brodo, offrendolo ai pellegrini che si recavano in citt\u00e0 per i riti della antica \"\u02bfumra\", nel mese di Rajab.\nDel \"thar\u012bd\" era ghiotto non solo Maometto ma anche il primo califfo omayyade, Mu\u02bf\u0101wiya b. Ab\u012b Sufy\u0101n che ne divorava spesso generose porzioni."}
{"id": "3053386", "revid": "287204", "url": "https://it.wikipedia.org/wiki?curid=3053386", "title": "Maissade", "text": ""}
{"id": "3053387", "revid": "486946", "url": "https://it.wikipedia.org/wiki?curid=3053387", "title": "Isabella (trobairitz)", "text": ""}
{"id": "3053388", "revid": "767487", "url": "https://it.wikipedia.org/wiki?curid=3053388", "title": "Storia di Marie e Julien", "text": "Storia di Marie e Julien \u00e8 un film del 2003 diretto da Jacques Rivette ed \u00e8 idealmente l'ultimo capitolo di una quadrilogia di cui fanno parte \"C\u00e9line e Julie vanno in barca\" (1974), \"Noro\u00eet\" e \"Duelle\" (entrambi del 1976); l'idea originaria di Rivette (che ha diretto tutte e quattro le pellicole) era di dirigere questo film a partire gi\u00e0 dal '76, ma una profonda crisi depressiva lo allontan\u00f2 dal cinema per diversi anni e fece naufragare il progetto fino appunto al 2003.\nTrama.\nJulien, di professione orologiaio, non riesce a dimenticare Marie, una donna incontrata in un'occasione e mai pi\u00f9 rivista. A causa di alcuni documenti compromettenti finiti nelle sue mani, in gran segreto inizia a ricattare la misteriosa Madame X, un'industriale che ha perso la sorella in circostanze non del tutto chiare. Ma la vita di Julien subir\u00e0 una svolta incredibile quanto inaspettata; gli ricompare all'improvviso Marie, ad un anno esatto dal loro unico incontro. Tra i due nasce un forte legame affettivo ma la donna, dopo essersi trasferita nella fatiscente villa di Julien, inizia ad avere uno strano comportamento, manifestato da incubi ricorrenti e fughe improvvise. Julien non se cura pi\u00f9 di tanto, tra una riparazione ai vecchi orologi da salotto e una carezza al suo gatto Nevermore. Ma sono due le cose che colpiscono di pi\u00f9 Julien: che cosa lega la sua compagna a Madame X? E perch\u00e9 Marie passa gran parte della sua giornata dentro una stanza della casa arredandola in modo bizzarro? Ad attenderlo ci sar\u00e0 una sconvolgente verit\u00e0.\nCast.\nNel 1976 (anno in cui il film doveva originariamente essere girato) per i ruoli dei due protagonisti, erano stati scritturati Albert Finney e Leslie Caron, ma poterono girare soltanto pochissime scene, a causa della malattia del regista.\nCommento e critica.\n\"Comincia alla Rohmer e si chiude con un inferno domestico alla Chabrol\": \u00e8 questo il commento del dizionario \"Morandini\" che assegna al film \"tre stelle su cinque\"."}
{"id": "3053389", "revid": "1149807", "url": "https://it.wikipedia.org/wiki?curid=3053389", "title": "BlackWarGreymon", "text": ""}
{"id": "3053390", "revid": "352448", "url": "https://it.wikipedia.org/wiki?curid=3053390", "title": "Luchetz Gateluz", "text": ""}
{"id": "3053392", "revid": "86343", "url": "https://it.wikipedia.org/wiki?curid=3053392", "title": "Cerca-Cavajal", "text": ""}
{"id": "3053401", "revid": "123620124", "url": "https://it.wikipedia.org/wiki?curid=3053401", "title": "Paesaggio con fiume", "text": "Il Paesaggio con fiume (\"Paesaggio del Valdarno\") \u00e8 un disegno (19x28,5 cm) di Leonardo da Vinci, datato 1473 e conservato nel Gabinetto dei Disegni e delle Stampe presso la Galleria degli Uffizi a Firenze, in Italia. L'opera \u00e8 datata (\"5 agosto 1473\") in alto a sinistra: \u00e8 la pi\u00f9 antica opera datata di Leonardo.\nStoria.\nL'opera proviene dal Fondo Mediceo Lorenese. La firma sul disegno, scritta con l'inconfondibile scrittura mancina speculare di Leonardo, riporta \"D\u00ec de Sta Maria della Neve / Ad\u00ec 5 daghosto 1473\". Si tratterebbe del \"primo disegno di puro paesaggio\" nell'arte occidentale, trattato cio\u00e8 con dignit\u00e0 autonoma, svincolato da un soggetto sacro o profano.\nDescrizione e stile.\nLa scena mostra un paesaggio, probabilmente quello di Montevettolini. Tra due promontori scoscesi, punteggiati da castelli e da altri segni della presenza umana, si apre la veduta di un fiume, con alberi, cespugli e in lontananza campi coltivati. Il disegno poteva essere uno schizzo preparatorio per un paesaggio in un'opera pi\u00f9 complessa, o un esercizio del giovane artista a quel tempo allievo di Andrea del Verrocchio; \u00e8 anche possibile per\u00f2 che fosse eseguito solo per piacere personale, stando anche alla passione di Leonardo citata dal Vasari verso \"il disegnare et il fare di rilievo, come cose che gl'andavano a fantasia pi\u00f9 d'alcun'altra\".\nL'autografia leonardesca appare anche confermata dallo stile dell'opera, somigliante ad altri suoi paesaggi, e alla notevole capacit\u00e0 di rendere l'effetto del connettivo atmosferico, che lega il vicino e il lontano come se potesse circolarvi realmente \"l'aria\". L'artista us\u00f2 un tratto leggero per evocare il vento tra gli alberi e uno pi\u00f9 spesso per le rocce e le cadute d'acqua, mentre per il castello a strapiombo us\u00f2 contorni netti.\nL'opera venne probabilmente tratta dal vero e comunque contiene vari spunti reali che a Leonardo dovevano essere ben presenti per la sua infanzia trascorsa in campagna, nella casa del nonno a Vinci."}
{"id": "3053402", "revid": "86343", "url": "https://it.wikipedia.org/wiki?curid=3053402", "title": "Cerca Carvajal", "text": ""}
{"id": "3053409", "revid": "767487", "url": "https://it.wikipedia.org/wiki?curid=3053409", "title": "Luchetto Gattilusio", "text": "Come guelfo ha svolto un ruolo importante nella pi\u00f9 ampia politica lombarda e come trovatore in lingua occitana ci ha lasciato tre descrizioni poetiche del suo tempo.\nPoesia.\nLe prime fonti scritte riguardanti Luchetto si trovano in una serie di strumenti notarili risalenti agli anni 1248, 1251, 1252, 1267 e 1287. La sua prima attivit\u00e0, tuttavia, era probabilmente la professione letteraria. L'unica opera completa che pu\u00f2 essergli sicuramente assegnata come autore \u00e8 \"D'un sirventes m'es granz volontatz preza\", un \"sirventes\" datato tra il 1262 e il 1264, e conservato in un famoso canzoniere compilato da Bernart Amoros. Venne scritto mentre Carlo d'Angi\u00f2 si trovava in Italia in attesa che la sua richiesta per l'ottenimento del Regno di Sicilia venisse evasa con il beneplacito papale. Luchetto era un fedele sostenitore di Carlo d'Angi\u00f2 e il suo \"sirventes\" incoraggia il pretendente al trono a seguire l'esempio del suo omonimo:\nOltre a questo c'\u00e8 un altro \"sirventes\", frammentario, \"Cora q'eu fos marritz ni conziros\", indirizzato al collega trovatore italiano Sordello, che viene talvolta attribuito a Luchetto, talvolta al collega genovese Lanfranco Cigala. Un altro componimento di Luchetto, \"Luchetz, se.us platz mais amar finamen\", una \"tenzone\" (pervenutaci completa) con un altro trovatore genovese, Bonifaci Calvo, scritta probabilmente dopo il ritorno di Calvo a Genova nel 1266. Nei vari manoscritti in cui si sono conservati questi lavori, il nome di Luchetto appare occitanizzato in Luchetz, Luqetz, o Luquet e Gateluz o Gatelus.\nDiplomatico e statista.\nLa prima attivit\u00e0 diplomatica di Luchetto si ha nel 1266, quando agisce come ambasciatore di Genoa per papa Clemente IV e Carlo d'Angi\u00f2. Nel 1270 gli viene assegnato dagli Angioini il compito di \"esaminare\" il governo del podest\u00e0 Orlando Putagio a Parma. Il suo primo incarico politico di una certa rilevanza \u00e8 riportato nel \"Chronicon\" di Pietro Cantinelli sotto la data dell'anno 1272: \"Dominus Luchittus de Cataluxiis de Janua fuit potestas Bononiae\" (\"Signore Luchetto Gattilusio di Genoa fu podest\u00e0 di Bologna\"). Luchetto era ancora podest\u00e0 guelfo a Bologna il 6 marzo del 1277, quando Enzo di Sardegna, figlio dell'imperatore Federico II, a lungo languente in una prigione bolognese, detta il suo testamento alla presenza di \"nobili viro Luchitto de Gatalusiis cive januensi Bonon. Praetore\" (\"nobiluomo Luchetto Gattilusio, cittadino di Genova, pretore di Bologna\", essendo al tempo \"pretore\" sinonimo di \"podest\u00e0\"). L'anno successivo (1273), tuttavia, diventa anche \"capitano del popolo\" di Lucca sotto Carlo, e lo si trova ancora qui nel 1277.\nNel 1282 Luchetto ricopre il mandato di podest\u00e0 a Milano. Poi, il 13 ottobre del 1284 lo troviamo membro della delegazione genovese che conferma l'alleanza tra Genova, Lucca e Firenze contro Pisa. Nel 1295 agisce di nuovo come ambasciatore genovese per il papa, ora Bonifacio VIII, aiutando a siglare la pace con Venezia. In questa missione riceve una bolla papale per una chiesa che aveva costruito a Priano, Sestri Ponente. Il suo ultimo incarico \"statale\" \u00e8 a Cremona, dove svolge il ruolo di podest\u00e0 nel 1301. Appare nei documenti per l'ultima volta nel 1307.\nVita privata.\nAttraverso la sua lunga e variata carriera Luchetto aveva acquisito partecipazioni in propriet\u00e0 in Sardegna, e appare nei documenti di Nino Visconti, Giudice di Gallura, e Ugolino della Gherardesca, \"capitano del popolo\" di Pisa. I suoi interessi letterari lo possono aver messo in contatto con Brunetto Latini. Economicamente ha controllato il mercato di Bologna per molti anni. Sebbene le sue relazioni coniugali e familiari siano ignote, si sa comunque che aveva un fratello chiamato Gattino e una figlia chiamata Ilisina. Non va tuttavia confuso con un altro podest\u00e0 dello stesso nome che ha governato a Savona nel 1301."}
{"id": "3053413", "revid": "86343", "url": "https://it.wikipedia.org/wiki?curid=3053413", "title": "Saut d'Eau", "text": ""}
{"id": "3053422", "revid": "237256", "url": "https://it.wikipedia.org/wiki?curid=3053422", "title": "Maksym Khvorost", "text": ""}
{"id": "3053425", "revid": "86343", "url": "https://it.wikipedia.org/wiki?curid=3053425", "title": "Boucan Carr\u00e9", "text": ""}
{"id": "3053429", "revid": "599013", "url": "https://it.wikipedia.org/wiki?curid=3053429", "title": "Michelle Dillon", "text": "Carriera.\nNel 2000 viene selezionata per le olimpiadi di Sydney nella squadra inglese.\nNel 2001 si laurea campionessa europea di triathlon a Karlovy Vary e vince la medaglia d'argento ai mondiali di duathlon di Rimini.\nIl 2002 \u00e8 un anno di grazia. Dopo aver conseguito un ottimo 3\u00ba posto alla gara di Coppa del mondo di Nizza, vince la medaglia di bronzo ai mondiali di triathlon di Cancun alle spalle della connazionale Leanda Cave, oro, e dell'americana Barbara Lindquist, argento.\nNel 2003 vince due titoli nazionali, uno sulla distanza olimpica e uno su quella sprint, oltre ad un 3\u00ba posto nella gara di coppa del mondo di New York. L'anno successivo, a parte le olimpiadi, consegue un 2\u00ba posto nella gara di coppa del mondo di Ishigaki.\nNel 2005 si laurea campionessa del mondo di duathlon a Newcastle in Australia. Nello stesso anno vince la gara in memoria di Luke Harrop a Goald coast e consegue un 2\u00ba posto nella gara di coppa di Noosa.\nNel 2006 si classifica 2\u00ba alla gara di Ishigaki. Sperimenta in seguito la distanza media, ottenendo un ottimo 2\u00ba posto all'Half Ironman 70.3 di Monaco.\nNel 2007 vince la prima edizione del rinomato triathlon di Londra (The Michelob Ultra London Triathlon). Ai mondiali di duathlon di Gyor arriva 2\u00ba assoluta. Vince l'argento anche nella gara di coppa del mondo di Lisbona ed il bronzo in quella di Madrid. Infine, si aggiudica la prima gara di St Anthony senza scia su distanza olimpica e si classifica al 6\u00ba posto agli europei di Copenaghen.\nLe Olimpiadi.\nSydney 2000: Le prime olimpiadi vedono Michelle partecipare per i colori della Gran Bretagna insieme alle compagne Stephanie Forrester e Sian Brice. Michelle veniva dalle preziose vittorie di coppa del mondo a Noosa sia nel 1999 che nel 2000. Purtroppo, la prima competizione olimpica non sar\u00e0 fortunata per la giovane inglese che si ritirer\u00e0 senza finire la frazione in bicicletta.\nAtene 2004: Michelle Dillon si presenta ad Atene come una delle migliori triatlete del circus. Nella frazione nuoto esce nel secondo gruppo e si ritrova costretta ad inseguire nella frazione ciclistica. Il percorso in bicicletta risulta molto selettivo, tuttavia Michelle - forte duatleta, non si lascia intimorire. Terminata la bicicletta comincia la rincorsa alle prime insieme all'austriaca Kate Allen e all'italiana Nadia Cortassa. Il suo split nell'ultima frazione sar\u00e0 il 3\u00ba assoluto, ma non le permetter\u00e0 di arrivare oltre al 6\u00ba posto assoluto. La gara verr\u00e0 vinta proprio dall'austriaca Kate Allen, davanti all'australiana Loretta Harrop e all'americana Susan Williams."}
{"id": "3053430", "revid": "237256", "url": "https://it.wikipedia.org/wiki?curid=3053430", "title": "Olga Leleyko", "text": ""}
{"id": "3053433", "revid": "287204", "url": "https://it.wikipedia.org/wiki?curid=3053433", "title": "Belladere", "text": ""}
{"id": "3053441", "revid": "767487", "url": "https://it.wikipedia.org/wiki?curid=3053441", "title": "Cerca-la-Source", "text": "Cerca-la-Source, in creolo haitiano \"S\u00e8ka Lasous\", \u00e8 un comune di Haiti, capoluogo dell'arrondissement omonimo nel dipartimento del Centro."}
{"id": "3053443", "revid": "86343", "url": "https://it.wikipedia.org/wiki?curid=3053443", "title": "Cerca la Source", "text": ""}
{"id": "3053444", "revid": "466539", "url": "https://it.wikipedia.org/wiki?curid=3053444", "title": "Michael O'Neill (calciatore)", "text": "Carriera.\nGiocatore.\nClub.\nO'Neill gioc\u00f2 nei ruoli di centrocampista e attaccante militando in molte squadre del Regno Unito, tra Irlanda del Nord, Inghilterra e Scozia. Inizi\u00f2 la carriera in patria nel Chimney Corner, trasferendosi poi al pi\u00f9 quotato Coleraine con cui prese parte anche alla Coppa UEFA.\nNel 1987 si trasfer\u00ec nel Newcastle United, squadra del pi\u00f9 competitivo campionato inglese, con cui trascorse due stagioni in First Division, all'epoca massima divisione. In seguito disput\u00f2 sette campionati consecutivi in Scottish Premier League, massima divisione scozzese, rispettivamente quattro e tre con le maglie di Dundee United e Hibernian.\nNel luglio del 1996 venne acquistato dal Coventry City, club di Premier League, per 500,000 sterline. Con la maglia degli \"Sky Blues\" gioc\u00f2 poche partite e venne ceduto due volte in prestito, prima all'Aberdeen e poi al Reading.\nIl suo declino lo port\u00f2 a giocare nel Wigan Athletic, col quale trascorse due stagioni in Second Division, all'epoca terza divisione del calcio inglese. Col Wigan vinse il Football League Trophy nel 1999.\nDopo una breve riapparizione in SPL con la maglia del St. Johnstone, si trasfer\u00ec negli Stati Uniti unendosi al Portland Timbers appena fondato, col quale prese parte alla USL First Division.\nNel 2001 torn\u00f2 in Scozia nel Clydebank, squadra di terza divisione che si sciolse poco dopo.\nTorn\u00f2 allora in patria, nella squadra del Glentoran, col quale vinse il campionato nel 2002-2003.\nTermin\u00f2 la carriera del 2004, dopo un ultimo breve periodo in Scozia nelle file dell'Ayr United, in terza divisione scozzese.\nNazionale.\nO'Neill debutt\u00f2 in Nazionale nordirlandese a 18 anni, precisamente il 17 febbraio 1988 in amichevole contro la , terminata 3-2 per gli ellenici. Il primo gol lo segn\u00f2 il 16 aprile 1989 contro , in una partita valida per la qualificazione al . Nel 1995 segn\u00f2 una doppietta contro l' in una gara valida per la qualificazione al vinta per 5-3, nella quale colp\u00ec anche un palo che gli imped\u00ec di realizzare la tripletta personale. L'ultima partita internazionale risale al 5 novembre 1996 contro l' (1-1), valida per la qualificazione al .\nAllenatore.\nBrechin City.\nInizi\u00f2 la carriera manageriale come assistente al Cowdenbeath. Fece la sua prima esperienza da allenatore sulla panchina del Brechin City, societ\u00e0 di Scottish First Division (seconda divisione). Qui subentr\u00f2 nell'aprile 2006 all'esonerato Ian Campbell, ma non riusc\u00ec ad evitare la retrocessione della squadra. Nella stagione successiva (2006-2007) guid\u00f2 la squadra al quarto posto in terza divisione mentre nell'annata 2007-2008 concluse al sesto posto, sempre in terza divisione. Ottenne anche due riconoscimenti individuali - \"Allenatore del mese di terza divisione\" - sia nel dicembre 2007 che nell'ottobre 2008.\nShamrock Rovers.\nA stagione 2008-2009 in corso lasci\u00f2 l'incarico in Scozia per approdare in Irlanda alla guida dello Shamrock Rovers (dicembre 2008). Nel campionato irlandese 2009 ha guidato lo Shamrock Rovers al secondo posto, che gli \"Hoops\" non raggiungevano da oltre sette anni (stagione 2001-2002). La seconda posizione \u00e8 valsa la qualificazione ai preliminari di Europa League 2010-2011 nei quali gli irlandesi - dopo aver superato gli israeliani del Bnei Yehuda - sono stati eliminati dalla Juventus. Il 29 ottobre 2010 la sua squadra ha conquistato la vittoria della League of Ireland, evento che non accadeva dal 1994.\nIrlanda del Nord.\nNominato commissario tecnico della nazionale nordirlandese il 28 dicembre 2011, nel febbraio 2012 perse per 3-0 all'esordio contro la . Nelle qualificazioni al campionato del mondo 2014 la squadra ottenne un pareggio per 1-1 contro il in trasferta e una vittoria casalinga per 1-0 contro la . Tuttavia la squadra \u00e8 arrivata penultima nel suo girone con 7 punti davanti al Lussemburgo ultimo.\nNonostante gli scarsi risultati conseguiti nelle qualificazioni a Brasile 2014, nel novembre 2013 O'Neill prolung\u00f2 il contratto per altri due anni con la Nazionale nordirlandese. Vincendo per 3-1 contro la a Windsor Park, l'8 ottobre 2015 la nazionale di O'Neill ha vinto il proprio girone e raggiunto una storica qualificazione alla fase finale di Euro 2016, la prima ad un grande torneo per l'Irlanda del Nord dopo 30 anni. Nel girone di qualificazione la squadra \u00e8 arrivata prima con 21 punti davanti alla Romania seconda con 20. Per via di questo grande risultato il 16 marzo 2016 ha rinnovato il suo contratto fino al 2020. Nel torneo la selezione arriva terza nel girone dietro alla Germania e alla Polonia (avendo perso 1-0 con entrambe), ma, in virt\u00f9 della sorprendente vittoria per 2-0 contro l'Ucraina, si \u00e8 qualificata tra le migliori terze; agli ottavi la squadra \u00e8 stava eliminato dal Galles per via di un autogal di Gareth McAuley al 75\u00ba.\nNelle qualificazioni ai Mondiali 2018 il cammino \u00e8 pi\u00f9 ostico per i nordirlandesi, rispetto a quello verso Euro 2016, in quanto essi vengono sorteggiati nel gruppo C insieme alla Germania campione del mondo in carica, la Repubblica Ceca e la Norvegia (oltre alle pi\u00f9 deboli Azerbaigian e San Marino). Nonostante gli sfavori iniziali del pronostico, la squadra riesce a destreggiarsi perfettamente durante le gare del gruppo ottenendo 12 punti su 12 con Azerbaigian e San Marino, 3 punti con la Norvegia e 4 con la Repubblica Ceca, compensando cos\u00ec agli 0 punti ottenuti nel doppio scontro con la Germania, mostrandosi anche molto solida dal punto di vista difensivo (solo 6 i goal subiti in 10 gare, di cui 5 dalla Germania). Tuttavia la certezza della qualificazione ai playoffs arriva solamente all'ultima giornata in quanto, nonostante la sconfitta per 1-0 contro la Norvegia, la squadra \u00e8 s\u00ec arrivata seconda con 19 punti, ma rischiava di essere una delle peggiori seconde, cosa che non \u00e8 avvenuta per via del pareggio della Scozia per 2-2 in casa della Slovenia. Nei playoffs la squadra \u00e8 in seconda fascia e pesca la Svizzera. I due scontri con gli elvetici si rivelano equilibrati nel punteggio (nonostante il pallino del gioco sia costantemente nelle mani dei pi\u00f9 forti svizzeri), ma l'Irlanda del Nord si deve arrendere a causa di un rigore dubbio assegnato agli elvetici all'andata poi segnato da Ricardo Rodr\u00edguez che si rivela decisivo per l'1-0 finale a Belfast; al ritorno la partita finisce 0-0, ma al 91\u00ba Jonny Evans (sfruttando un'errata uscita del portiere elvetico Yann Sommer) ha avuto l'occasione per portare la sfida ai supplementari di testa, ma lo stesso Rodr\u00edguez.che aveva segnato all'andata ha salvato il pallone sulla linea, qualificando i rossocrociati ai Mondiali in Russia a scapito dei nordirlandesi\nDopo avere rifiutato un'offerta nel gennaio 2018 da parte della Scozia, il 9 febbraio prolunga il proprio contratto con la nazionale nordirlandese per altri 4 anni (la scadenza iniziale era datata 2020)."}
{"id": "3053445", "revid": "1305772", "url": "https://it.wikipedia.org/wiki?curid=3053445", "title": "Jato", "text": ""}
{"id": "3053447", "revid": "599013", "url": "https://it.wikipedia.org/wiki?curid=3053447", "title": "Anton Dobo\u0219", "text": ""}
{"id": "3053449", "revid": "1305772", "url": "https://it.wikipedia.org/wiki?curid=3053449", "title": "Guido Gualandi", "text": "Biografia.\nMilitante comunista fin da giovane et\u00e0, nel 1932 fu condannato al confino per aver organizzato a Imola una celebrazione del 1\u00ba maggio. Dopo quasi sei anni trascorsi nell'isola di Ponza riprese ad operare in clandestinit\u00e0. \nDopo l'8 settembre fu tra i principali organizzatori della Resistenza nel Bolognese e fu commissario politico della 36\u00aa Brigata Garibaldi \"Alessandro Bianconcini\".\n\u00c8 il padre del pi\u00f9 volte parlamentare del PCI Enrico Gualandi."}
{"id": "3053450", "revid": "118136", "url": "https://it.wikipedia.org/wiki?curid=3053450", "title": "Noccioline", "text": ""}
{"id": "3053451", "revid": "287204", "url": "https://it.wikipedia.org/wiki?curid=3053451", "title": "Anton Dobos", "text": ""}
{"id": "3053452", "revid": "767487", "url": "https://it.wikipedia.org/wiki?curid=3053452", "title": "Scudo della Guiana", "text": "Lo scudo della Guiana \u00e8 uno scudo corrispondente alla porzione settentrionale del cratone Amazzonico. Geograficamente coincide con il Massiccio della Guiana, situato tra Guyana, Suriname, Guyana francese, Brasile e Venezuela.\nSi compone di rocce del Proterozoico datate tra 2,5 e 1,9 Ga, principalmente arenarie, quarziti, scisti e conglomerati intrusi da filoni strato di rocce mafiche (gabbri) pi\u00f9 recenti."}
{"id": "3053453", "revid": "547992", "url": "https://it.wikipedia.org/wiki?curid=3053453", "title": "Juan Iturbe", "text": "Caratteristiche tecniche.\nRapido e abile nel dribbling, pu\u00f2 giocare su entrambe le fasce dell'attacco e anche come seconda punta.\nCarriera.\nClub.\nInizi, Porto e River Plate.\nNato a Buenos Aires, cresce nelle giovanili del Cerro Porte\u00f1o. L'allenatore del club, Pedro Troglio, lo fa debuttare in Primera Divisi\u00f3n il 28 giugno 2009, a 16 anni appena compiuti, contro il Libertad.\nNel marzo del 2010 rifiuta di firmare un nuovo contratto con il suo club, il quale, in risposta, il 12 marzo lo rimuove dalla prima squadra. Il calciatore decide quindi di lasciare il Paraguay per trasferirsi in Argentina, dove inizia ad allenarsi con la selezione Under-20 dell\"'Albiceleste\"; ci\u00f2 provoca una sorta di caso diplomatico tra le federazioni calcistiche dei due paesi. Nel 2010 il presidente della societ\u00e0 italiana del , Daniele D'Odorico, annunci\u00f2 l'acquisto del giocatore ma la trattativa non si concluse per fallimento societario.\nIl 2 agosto 2010 passa in prestito agli argentini del Quilmes, neo-promosso in Primera Divisi\u00f3n, senza collezionare alcuna presenza in prima squadra. Il 15 febbraio 2011 torna quindi al Cerro Porte\u00f1o, debuttando tre giorni dopo nella partita di Copa Libertadores contro i cileni del Colo-Colo, nel quale mette a segno una doppietta.\nIl 1\u00ba luglio 2011 viene acquistato dai portoghesi del Porto per 4 milioni di euro con un accordo trovato dopo il Campionato sudamericano Under-20 disputato a gennaio. In un anno e mezzo gioca 5 partite di campionato con la prima squadra e 6 partite con un gol segnato con il Porto II.\nIl 5 febbraio 2013 passa in prestito fino a fine stagione al River Plate. Il 29 giugno seguente, dopo 17 presenze e 3 gol, ritorna al Porto, dove colleziona una presenza nel Campionato Portoghese alla 2\u00aa giornata il 25 agosto 2013, prima di trasferirsi in Italia.\nVerona, Roma e Bournemouth.\nIl 2 settembre 2013, ultimo giorno di calciomercato, passa alla societ\u00e0 italiana del Verona, in prestito con diritto di riscatto. Il 22 settembre 2013 fa il suo esordio in Serie A nella trasferta di Torino contro la Juventus. Il 29 settembre, nella gara contro il Livorno sigla la sua prima rete ufficiale con la maglia giallobl\u00f9. Conclude la stagione con 33 presenze e 8 goal in campionato. Il 27 maggio 2014 il club scaligero esercita il diritto di riscatto, cosicch\u00e9, il giocatore passa dal Porto al Verona a titolo definitivo per 15 milioni di euro.\nIl 16 luglio 2014 si trasferisce alla Roma a fronte di un corrispettivo di 22 milioni di euro, pi\u00f9 2,5 di bonus e 1,6 di commissioni, che lo rendono il secondo acquisto pi\u00f9 oneroso nella storia della societ\u00e0 giallorossa. Il 30 agosto fa il suo esordio ufficiale contro la Fiorentina, partita terminata con il successo dei giallorossi per 2-0. Il 19 settembre debutta in Champions League, segnando anche il suo primo gol ufficiale, durante il match giocato contro i russi del CSKA Mosca, partita terminata 5 a 1 per i \"capitolini\". Il 5 ottobre segna il primo gol in campionato con la maglia della Roma, nella sconfitta per 3-2 contro la . Frenato da problemi fisici, disputa una stagione sottotono, totalizzando 37 presenze e 4 reti.\nDopo aver disputato la prima met\u00e0 della stagione 2015-2016 con prestazioni non convincenti, il 1\u00ba gennaio 2016 viene ceduto in prestito con diritto di riscatto per 22 milioni di euro, pi\u00f9 un altro eventuale milione legato a vari bonus, al Bournemouth. Il 12 gennaio seguente esordisce in Premier League nella sconfitta per 3-1 contro il West Ham. A fine stagione colleziona solo 4 presenze complessive e non viene riscattato.\nRitorno alla Roma e Torino.\nTornato a Roma, il neo tecnico Spalletti \u00e8 favorevole alla sua permanenza e Iturbe nella prima parte di stagione 2016-2017 si ritaglia un po' di spazio soprattutto nei gironi di Europa League, giocando solo pochi minuti in campionato.\nIl 4 gennaio 2017 passa al Torino in prestito fino al 30 giugno 2017 con diritto di riscatto a titolo definitivo a fine stagione. A fine stagione non viene riscattato e torna nuovamente nel club giallorosso.\nGli anni in Messico.\nNell'estate 2017 passa in prestito stavolta con obbligo di riscatto a titolo definitivo al verificarsi di situazioni sportive al Club Tijuana nella Primera Divisi\u00f3n de M\u00e9xico. Il 28 febbraio 2018 la Roma conferma che si sono verificate le condizioni che hanno trasformato la cessione a titolo definitivo.\nIl 4 giugno viene acquistato dal .\nIl 31 gennaio 2020, dopo essere stato vicino al ritorno in Italia sponda , si trasferisce al in prestito. Qui il giocatore ha trovato poco spazio, in tal modo non sono state raggiunte le condizioni per il riscatto e a fine anno ha fatto ritorno al Pumas UNAM.\nAr\u012bs Salonicco.\nIl 7 agosto 2021 firma per i greci dell'.\nNazionale.\nDopo aver militato sia nell'Under-17 che nell'Under-20 del , a poco pi\u00f9 di 16 anni il ct della Nazionale maggiore paraguaiana Gerardo Martino lo convoca per l'amichevole non ufficiale disputata contro il il 4 novembre 2009. Il giocatore fa il suo debutto subentrando a Rodrigo Rojas al 73'.\nA seguito del gi\u00e0 citato trasferimento in Argentina e della convocazione da parte della selezione Under-20 dell\"'Albiceleste\", \u00e8 tra i 15 calciatori che nel maggio 2010 vengono portati in Sudafrica per fungere da \"sparring partner\" per la Nazionale maggiore, in vista degli imminenti Mondiali.\nDebutta con l'Under-20 in un'amichevole pre-mondiale disputata appunto contro la selezione maggiore e partecipa al Sudamericano Under-20, debuttando con gol nel corso della prima partita della competizione contro l'Uruguay. Colleziona 8 presenze e 2 reti nel corso della manifestazione. In estate gioca poi 5 partite del Mondiale Under-20 disputatosi in Colombia. In questa competizione l'Argentina esce ai quarti di finale perdendo 5-4 col Portogallo ai calci di rigore, uno dei quali realizzato da Iturbe.\nNel marzo 2016 risponde alla chiamata del CT Diaz, che lo convoca nelle file del per le partite di qualificazioni ai mondiali di Russia, contro e . Iturbe debutta proprio contro quest'ultima, subentrando al 70\u00ba minuto a Dar\u00edo Lezcano. Viene convocato per la Copa Am\u00e9rica Centenario del 2016.\nStatistiche.\nPresenze e reti nei club.\n\"Statistiche aggiornate al 14 febbraio 2019.\""}
{"id": "3053454", "revid": "599013", "url": "https://it.wikipedia.org/wiki?curid=3053454", "title": "Radu Niculescu", "text": ""}
{"id": "3053455", "revid": "59645", "url": "https://it.wikipedia.org/wiki?curid=3053455", "title": "Inseguimento del Goeben e del Breslau", "text": ""}
{"id": "3053459", "revid": "36426", "url": "https://it.wikipedia.org/wiki?curid=3053459", "title": "Madonna dei fusi", "text": ""}
{"id": "3053460", "revid": "599013", "url": "https://it.wikipedia.org/wiki?curid=3053460", "title": "Gheorghe Craioveanu", "text": ""}
{"id": "3053465", "revid": "370187", "url": "https://it.wikipedia.org/wiki?curid=3053465", "title": "Calabria Ultra II", "text": ""}
{"id": "3053466", "revid": "484362", "url": "https://it.wikipedia.org/wiki?curid=3053466", "title": "Siskiyou Trail", "text": "La Siskiyou Trail (\"Pista Siskiyou\") era la via di comunicazione che univa i primi insediamenti stabiliti in California e in Oregon. Essa partiva dalla California Central Valley e raggiungeva la Willamette Valley. Attualmente l'autostrada Interstate 5 si snoda lungo il percorso della vecchia pista. L'origine del percorso \u00e8 molto pi\u00f9 antica rispetto agli insediamenti dei pionieri americani, deriva infatti dai sentieri tracciati dai nativi americani lungo le valli fluviali.\nSviluppo.\nI primi uomini non nativi che percorsero la pista furono i cacciatori collegati alla Compagnia della Baia di Hudson (Hudson's Bay Company - HBC) che, negli anni venti del XIX secolo, cominciarono a viaggiare lungo il percorso dei fiumi dell'Oregon meridionale e della California settentrionale alla ricerca di animali da cui ricavare pelli e pellicce.\nLa HBC si stabil\u00ec lungo il corso del fiume Columbia e nel 1824 costru\u00ec Fort Vancouver, il suo quartier generale regionale. Gli uomini della compagnia iniziarono ad esplorare il territorio della California a partire dal 1825. Alexander McLeod inizi\u00f2 le sue missioni di esplorazione e cattura nel 1826 e si spinse fino alle rive del fiume Klamath (1827) e a quelle del fiume Sacramento (1828). L'anno successivo guid\u00f2 la prima spedizione della HBC nella Valle del Sacramento spingendosi a sud sino alla zona dell'attuale Stockton.\nLe spedizioni condotte da McLeod in pratica tracciarono il percorso della Siskiyou Trail collegando Fort Vancouver alla Sacramento Valley. Inizialmente questo percorso era noto col nome di \"California Brigade Trail\" o di \"Southern Party Trail\".\nEgli rifer\u00ec che i nativi che vivevano a sud del fiume Umpqua, tra i fiumi Klamath e Siuslaw, non avevano mai visto un uomo bianco prima del loro incontro con i membri della spedizione. Sebbene all'epoca il 42\u00ba parallelo (oggi confine tra gli stati dell'Oregon e della California) delimitasse la frontiera con la California messicana, i messicani conoscevano poco le zone interne e gli uomini della compagnia si spinsero senza problemi a sud del limite.\nNel 1834 Ewing Young condusse una mandria di cavalli e muli lungo la Siskiyou Trail partendo dalle missioni in California per vendere gli animali negli insediamenti inglesi e statunitensi dell'Oregon. Questa iniziativa suscit\u00f2 inizialmente la diffidenza degli ufficiali della Compagnia della Baia dell'Hudson presenti in Oregon cos\u00ec Young, nel 1837, torn\u00f2 in California dove compr\u00f2 altri 700 capi di bestiame da condurre in Oregon lungo la pista. Quest'impresa, che richiese quasi tre mesi di tempo, fu molto utile per tracciare in maniera definitiva il percorso e aiut\u00f2 gli insediamenti americani in Oregon a consolidarsi.\nNel 1841 un corpo di spedizione facente parte della United States Exploring Expedition percorse la Siskiyou Trail; il gruppo visit\u00f2 la zona del Monte Shasta e grazie alla presenza di alcuni studiosi e cartografi forn\u00ec la prima documentazione cartografica accurata della regione.\nLa corsa all'oro californiana, iniziata nel 1848, fece aumentare vertiginosamente l'utilizzo del percorso poich\u00e9 un gran numero di cercatori d'oro inizi\u00f2 ad avventurarsi nella California settentrionale soprattutto dopo che la presenza del prezioso minerale era stata rilevata nella contea di Siskiyou, specialmente nei pressi di Yreka. Il percorso tra le montagne era cos\u00ec accidentato che il viaggio era possibile solo con muli o cavalli. I primi viaggiatori facevano fatica a percorrere pi\u00f9 di una trentina di chilometri al giorno, fermandosi presso le locande e gli accampamenti che incontravano lungo il percorso come \"Portuguese Flat\", \"Upper Soda Springs\" e \"Sisson\", nella California del Nord. Solo dopo il 1860 le strade vennero rese transitabili per le carrozze permettendo cos\u00ec ai viaggiatori di percorrere tutto il tracciato della Siskiyou Trail in diligenza.\nLa prima linea del telegrafo che colleg\u00f2 alcune citt\u00e0 lungo il tracciato fu costruita nel 1864. Lo sviluppo dell'area sub\u00ec una notevole accelerazione con l'arrivo della ferrovia, nel 1887 fu completato il percorso della Central Pacific Railroad che seguiva fedelmente quello della Siskiyou Trail.\nTracciato.\nIl percorso storico della Siskiyou Trail partiva dal quartier generale della Compagnia della Baia di Hudson, Fort Vancouver nella zona meridionale dello stato di Washington, fino alla zona della San Francisco Bay Area. In California il tracciato si snodava nelle zone delle odierne citt\u00e0 di Redding, Dunsmuir e Yreka. In Oregon il percorso attraversava le aree delle attuali Ashland, Grants Pass, Eugene, Salem e Portland. Il percorso attraversava le valli dei fiumi Willamette, Umpqua, Rogue, Klamath, Shasta e Sacramento e passava per le impervie zone montane della California Settentrionale e dell'Oregon meridionale (Siskiyou Mountains). Il punto pi\u00f9 alto della pista era il Siskiyou Summit (1.310 m) situato poco a nord del confine tra California e Oregon e passava vicino ad importanti siti storici come il Monte Shasta, \"Upper Soda Springs\", \"Castle Crags\" e \"Sutter Buttes\".\nStrade moderne.\nTra il 1869 e il 1887 la \"Oregon &amp; California Railroad Company\" costru\u00ec una ferrovia lungo il tracciato. A met\u00e0 degli anni dieci del XX secolo la Pacific Highway, in seguito denominata U.S. Highway 99, permise i primi collegamenti automobilistici lungo il tracciato della Siskiyou Trail. Negli anni sessanta fu costruita la Interstate 5 che ripercorreva fedelmente il percorso fissato a partire dal 1820. Sia la ferrovia che l'autostrada odierna ripercorrono l'antico tracciato dell'Ottocento con piccole eccezioni dovute alle necessit\u00e0 ingegneristiche."}
{"id": "3053470", "revid": "370187", "url": "https://it.wikipedia.org/wiki?curid=3053470", "title": "Calabria Ultra I", "text": ""}
{"id": "3053474", "revid": "36426", "url": "https://it.wikipedia.org/wiki?curid=3053474", "title": "Ultima cena (Leonardo)", "text": ""}
{"id": "3053478", "revid": "1005847", "url": "https://it.wikipedia.org/wiki?curid=3053478", "title": "Elezioni parlamentari in Repubblica Ceca del 2002", "text": "Le elezioni parlamentari in Repubblica Ceca del 2002 si tennero il 14 e 15 giugno per il rinnovo della Camera dei deputati. In seguito all'esito elettorale, Vladim\u00edr \u0160pidla, espressione del Partito Social Democratico Ceco, divenne Presidente del Governo; nel 2004 fu sostituito da Stanislav Gross, cui nel 2005 segu\u00ec Ji\u0159\u00ed Paroubek."}
{"id": "3053479", "revid": "339392", "url": "https://it.wikipedia.org/wiki?curid=3053479", "title": "Tronchi d'albero con rami, radici e rocce", "text": ""}
{"id": "3053487", "revid": "36426", "url": "https://it.wikipedia.org/wiki?curid=3053487", "title": "Sant'Anna, la Madonna, il Bambino e san Giovannino", "text": ""}
{"id": "3053491", "revid": "1543377", "url": "https://it.wikipedia.org/wiki?curid=3053491", "title": "Sucker Punch (film 2011)", "text": "Sucker Punch \u00e8 un film del 2011 scritto, prodotto e diretto da Zack Snyder.\nIl cast, quasi esclusivamente al femminile, comprende Emily Browning, Vanessa Hudgens, Abbie Cornish, Jamie Chung e Jena Malone.\nTrama.\nNegli anni Cinquanta, la giovane Babydoll, accusata ingiustamente di aver ucciso la sorella in un attacco di pazzia, viene portata dal patrigno nell'istituto di igiene mentale \"Lennox House for the Mentally Insane\". L'uomo intende farla lobotomizzare per impedirle di rivelare alla polizia che in realt\u00e0 l'omicidio sia stato commesso intenzionalmente da lui, che grazie alla morte della figliastra pi\u00f9 piccola e all'internamento di Babydoll, diverr\u00e0 l'unico destinatario dell'ingente eredit\u00e0 che la madre delle due ragazze ha lasciato loro. Cinque giorni prima di subire la lobotomia, Babydoll scivola in una fantasia onirica ambientata in un colorato e decadente bordello burlesque, in cui lei \u00e8 stata portata per ballare e compiacere un misterioso \"Giocatore\", che arriver\u00e0 fra cinque giorni. Qui far\u00e0 la conoscenza di Rocket, sua sorella maggiore Sweet Pea, Blondie e Amber, detenute/ballerine che come lei sognano di fuggire.\nDurante una lezione di danza della maestra Vera Gorski, Babydoll nel cercare di concentrarsi sulla musica si immagina in un tempio nel Giappone feudale, dove incontra un uomo saggio che le suggerisce come scappare dall'istituto, dicendole che serviranno cinque oggetti: una mappa, un fuoco, un coltello e una chiave. Il quinto \u00e8 un mistero e l'uomo le dice che sar\u00e0 un atto di sacrificio che dovr\u00e0 scoprire, prima che la inciti a difendersi contro tre demoni samurai con la katana e la colt M1911 che le ha consegnato. Sconfitti i demoni, la danza finisce e Babydoll si ritrova al bordello, dove viene applaudita da tutti e lascia il direttore dell'istituto, Blue Jones, molto impressionato.\nBabydoll propone il piano di fuga alle altre che, seguendo le indicazioni del vecchio, iniziano a cercare i primi quattro oggetti. Sweet Pea, seppure non convinta, si offre per recuperare la mappa dall'ufficio di Blue, mentre Babydoll lo distrae danzando. Durante la danza si ritrova proiettata in una battaglia della Prima guerra mondiale dove affronta, in compagnia delle amiche, dei soldati tedeschi gi\u00e0 morti, che si muovono grazie ad una tecnologia steampunk, per rubare loro la mappa. La ragazza continua con i suoi spettacoli di danza per distrarre coloro a cui le altre ragazze dovranno rubare un oggetto. Sottraggono cos\u00ec l'accendino (per il fuoco) durante un'esibizione organizzata per il sindaco, affrontando - durante la danza - un drago in un castello assediato.\nBlue inizia a sospettare che le ragazze tramino qualcosa e le avverte che la pagheranno cara. Sweet Pea dice di voler rinunciare e Blondie, sopraffatta dalla situazione, si ritrova a confessare tutto a Madame Gorski e a Blue. Le altre tre, indecise se continuare o meno, vengono raggiunte da Sweet Pea, che non vuole che si facciano uccidere. Cercano di sottrarre al cuoco il coltello distraendolo con lo stesso metodo. Sweet Pea danzando si ritrova in un'ambientazione fantascientifica, mentre cerca con le compagne di fermare un treno che si sta dirigendo verso la citt\u00e0 carico di una bomba. La musica tuttavia si interrompe per un guasto alla radio, il ballo viene interrotto e l'uomo si accorge dell'inganno, accoltellando a morte Rocket. Approfittando della confusione, Amber riesce comunque a sottrarre un coltello.\nBlue, giunto sul posto, chiude Sweet Pea in un ripostiglio e, nel giorno dell'arrivo del \"Giocatore\", uccide Amber e Blondie come esempio per le altre ragazze. Quando per\u00f2 cerca di violentare Babydoll, la ragazza lo pugnala alla spalla, usando il coltello sottratto al cuoco, gli ruba la chiave passepartout dell'edificio e corre a liberare Sweet Pea. Insieme, le due appiccano un incendio per distrarre gli uomini di Blue e riescono a uscire dall'edificio. All'esterno per\u00f2 ci sono altre guardie e la protagonista capisce che il grande sacrificio di cui parlava l'uomo saggio era lei stessa. La ragazza si fa catturare dagli uomini, distraendoli, per lasciar fuggire la sua amica.\nLa scena ritorna all'istituto di igiene mentale, dove si scopre che il \"Giocatore\" \u00e8 in realt\u00e0 un medico che effettua interventi di lobotomia e che l'ha appena praticata su Babydoll. Parlando dell'intervento con la dottoressa Gorski dell'istituto, la donna scopre che Blue ha falsificato la sua firma per la lobotomia e lo fa arrestare poco prima che abusi di Babydoll, ormai completamente indifesa. Sweet Pea, intanto, fuggita dall'istituto grazie a Babydoll, cerca di salire su un autobus senza essere vista, ma viene notata da due poliziotti e fermata; l'autista, in realt\u00e0 l'uomo saggio, copre la ragazza convincendo gli agenti ad allontanarsi, poi la lascia salire anche senza biglietto, rivelandole che \"hanno tanta strada da fare\".\nPersonaggi.\nProtagonista del film, Babydoll, della quale non viene mai rivelato il vero nome anagrafico, \u00e8 una ventenne che viene internata in un manicomio dopo aver tentato invano di uccidere il patrigno, che aveva ucciso la sua sorellina tredicenne in un impeto d'ira dopo aver scoperto che la moglie aveva lasciato la sua intera eredit\u00e0 esclusivamente alle due figlie, e fa ricadere le accuse dell'omicidio sulla figliastra maggiore, millantando la sua instabilit\u00e0 mentale. Giunta al manicomio, Babydoll architetta un piano per evadere dall'edificio e scongiurare il suo destino, consapevole del fatto che i medici intendono lobotomizzarla, e le altre ragazze, anch'esse degenti nel manicomio, decidono di aiutarla.\nUna delle giovani degenti del manicomio e sorella maggiore di Rocket, Sweet Pea rappresenta una sorta di leader per tutte le ragazze del teatro, e sulle prime si dimostra molto cinica e diffidente riguardo al piano di evasione di Babydoll, ma alla quale parteciper\u00e0.\nSorella minore di Sweet Pea, Rocket \u00e8 una ragazza molto impulsiva e dal temperamento ribelle. A differenza della sorella, accetta con entusiasmo fin dall'inizio il piano di Babydoll, in quanto \u00e8 stanca di tutti gli abusi e i soprusi che subisce nel manicomio.\nBlondie \u00e8 una ragazza molto fragile ed emotiva, che prende tra mille paure ed incertezze la decisione di aggregarsi a Babydoll e alle altre ragazze nel piano di evasione.\nAmber, come Rocket, accetta con entusiasmo di unirsi al suo piano. Sebbene mostri una iniziale paura, Amber raggiunge presto molta determinazione, e si rivela essenziale in molte missioni.\nLa dottoressa Vera Gorski \u00e8 una psichiatra che lavora presso il Lennox Institute, e che si avvale di una struttura chiamata \"teatro\" per permettere alle proprie pazienti di mettere in atto ci\u00f2 che le turba, cos\u00ec da poterne analizzare e risolvere i problemi psichici. Nella realt\u00e0 parallela \u00e8 invece conosciuta come Madame Gorski, ed \u00e8 un personaggio a met\u00e0 tra un'insegnante e una ma\u00eetresse, che ha il compito di preparare le ragazze per i clienti di Blue, cercando talvolta di aiutare le ragazze a sopportare la dura situazione in cui si trovano.\nIl Saggio \u00e8 un uomo presente nella realt\u00e0 parallela, che aiuta le ragazze nelle loro missioni, fornendo loro informazioni e suggerimenti. \u00c8 lui a suggerire a Babydoll come evadere, e con quali mezzi. Nella realt\u00e0, \u00e8 l'autista che guida il pullman che porter\u00e0 a casa Sweet Pea.\nBlue Jones \u00e8 il capo staff del manicomio dove si trovano le ragazze. Nel subconscio di Babydoll, Blue \u00e8 il proprietario della casa chiusa.\nIl Giocatore \u00e8 la versione del subconscio di Babydoll del medico neurochirurgo che effettua l'operazione di lobotomia a Babydoll. Nella realt\u00e0 parallela, \u00e8 un \"cliente speciale\" al quale saranno riservate le attenzioni di Babydoll.\nPadre O'Rourke \u00e8 il patrigno di Babydoll, che nel suo subconscio veste il doppio ruolo di un mellifluo prete, cliente abituale della casa chiusa di Blue, e del Sindaco, un frequentatore abituale del bordello.\nPremessa.\nZack Snyder ha descritto il film come \u00abla cosa pi\u00f9 folle che abbia mai scritto\u00bb, un \u00abAlice nel Paese delle Meraviglie con le mitragliatrici\u00bb, con draghi, bombardieri B-25 e case chiuse. Deborah Snyder, moglie e socia di produzione di Zack, ha concluso dicendo \u00abin fin dei conti, questa \u00e8 la storia di una ragazza che deve sopravvivere e di ci\u00f2 che deve passare per farlo\u00bb.\nIl film presenta una realt\u00e0 a tre livelli diversi. La prima \u00e8 costituita da un manicomio, la seconda viene presentata come una strana casa chiusa d'alto bordo, mentre la terza \u00e8 un mondo fantasy, molto simile ad un videogioco.\nProduzione.\n\"Sucker Punch\" era un personale progetto sviluppato da Snyder per diversi anni, per un totale di pi\u00f9 di otto anni di sviluppo tra scritture di sceneggiatura e ritardi di produzione. Comunque, del progetto Snyder ne parl\u00f2 per la prima volta nel marzo 2007. Il regista spieg\u00f2 che il suo impegno in \"Watchmen\" lo avrebbe allontanato da un progetto in fase di sviluppo preliminare, \"Sucker Punch\" appunto. Shibuya, che \u00e8 l'autore della partitura originale, ha aiutato Snyder nella scrittura della sceneggiatura; facendo s\u00ec che esso sia il primo film di Snyder che non sia basato su un lavoro esterno. Wesley Coller \u00e8 servito da produttore esecutivo, affiancato dalla Cruel and Unusual Films di Zack e Deborah Snyder.\nLa Warner Bros. annunci\u00f2 ufficialmente il film agli inizi del 2009 dopo il tiepido successo riscosso da \"Watchmen\", primo film di Snyder per la Warner. Snyder aveva anche accennato per l'uso di interavittit\u00e0 Blu-Ray per il film. In accordo con Snyder, il titolo del film (let. \"pugno a sorpresa\", \"conseguenze impreviste\") \u00e8 una sorta di riferimento alla cultura pop: \u00absi tratta di ci\u00f2 che spero il film trasmetta mentre lo guardi\u00bb.\nLa preproduzione inizi\u00f2 in Canada nel giugno 2009. Nel corso del processo, Snyder continu\u00f2 a lavorare particolarmente sui concetti artistici e l'aspetto dei personaggi, rivelando, anzi, d'aver gi\u00e0 girato alcune sequenze fantasy d'azione, spiegando come gli piacesse girare su una sceneggiatura originale da lui coscritta cos\u00ec da non dover sottostare a delle limitazioni per la creazione del mondo immaginario da filmare. Il fotografo Clay Enos fu incaricato di fotograre il set; dicendosi speranzoso \u00abdi vedere qualcosa di un po' sexy, un po' grintoso, un po' pi\u00f9 eclettico\u00bb.\nLe scenografie furono affidate a Rick Carter mentre per la realizzazione degli effetti visivi furono chiamati 75 specialisti del settore della \"Animal Logic\".\nCasting.\nPrima che iniziasse il processo di selezione del cast artistico nel marzo 2009, Snyder rivel\u00f2 il suo cast ideale per il film tutto al femminile, dicendo che \u00abho gi\u00e0 fatto tutto al maschile per 300, cos\u00ec sto facendo l'estremit\u00e0 opposta dello spettro\u00bb, contraddicendo le precedenti linee guida impartite dalla Bros. nel 2007 con il \u00abNon pi\u00f9 donne nel ruolo principale\u00bb.\nPer prima cosa, Snyder avvicin\u00f2 Amanda Seyfried per il ruolo guida di \"Babydoll\", dicendosi speranzoso di averla nel cast nelle interviste rilasciate poco dopo l'inizio delle trattative: \u00abLei \u00e8 grande. Sarebbe bello se venisse\u00bb. Nonostante le pressioni di Snyder di averla per la parte, l'attrice declin\u00f2 l'offerta a causa del suo impegno nella serie \"Big Love\" per la HBO, le cui date di lavorazione erano in conflitto con quelle del film di Snyder. Alcuni giorni dopo l'inizio dei provini, Emily Browning fu confermata a sostituire la Seyfried.\nNel frattempo iniziarono le audizioni con altri possibili nomi per il cast: Abbie Cornish, Evan Rachel Wood, Emma Stone e Vanessa Hudgens. La Wood dovette rifiutare l'ingaggio per via dei suoi impegni nella serie \"True Blood\" della HBO e in \"Spider-Man 4\", quest'ultimo ancora in stadio preliminare; fu poi sostituita da Jena Malone per interpretare \"Rocket\". Emma Stone a sua volta abbandon\u00f2 la produzione a causa di conflitti di programmazione con altri precedenti impegni e fu sostituita da Jamie Chung per la parte di \"Amber\". La Hudgens prima di ottenere la parte dovette partecipare a diverse audizioni data l'insicurezza mostrata dai produttori e Snyder ad affidarle il ruolo, da lei definito come \"duro\" (ndt. caratterialmente). Ciascuna delle ragazze protagoniste possiede due personalit\u00e0 differenti, una per la realt\u00e0 e una per i sogni.\nIl cast femminile finale risult\u00f2 dunque composta da Malone, Browning, Chung, Cornish e Hudgens. attirando l'attenzione della stampa data la natura intrigante dell'opera.\nCarla Gugino fu provinata e confermata come \"Mrs. Schultz\", un'infermeria del manicomio; in precedenza aveva lavorato con Snyder in \"Watchmen\". Jon Hamm fu scritturato per il ruolo di \"High Roller\", il gestore del bordello, nell'agosto 2009, seguito da Oscar Isaac lo stesso mese. Snyder conferm\u00f2 che Scott Glenn aveva firmato per apparire come \"The Wiseman\".\nAllenamento.\nPrima che iniziassero le riprese, il cast \u00e8 stato impegnato in sedute d'allenamento che comprendevano preparazione fisica, arti marziali, coreografie di combattimento e uso delle spade per cinque giorni a settimana, sei ore al giorno. La preparazione ha coperto un periodo di dodici settimane, iniziando nel giugno 2009 a Los Angeles per proseguire, in parte, in concomitanza con le riprese in settembre. Le attrici hanno eseguito stacchi da terra con bilanciere con carichi fino a 95\u00a0kg per la preparazione fisica, seguite dagli stessi allenatori e coordinatori delle acrobazie di \"300\". All'allenamento ha partecipato l'intero cast, ma l'attrice Vanessa Hudgens, impegnata in quel periodo con le riprese di \"Beastly\", \u00e8 riuscita a seguire solo parte dell'allenamento svolto dalle colleghe.\nRiguardo l'estenuante addestramento, Jamie Chung disse: \u00abFa impallidire 300. Ci sono gli stessi allenatori, quelli della 87eleven, Damon Caro e Logan Hood. \u00c8 proprio come 300, ma con un cast di donne. \u00c8 esaltante, qualcosa di molto potente. Ci son mitragliatrici. Le ragazze si sono allenate per tre mesi, potete immaginare. Quando sono arrivata mi sono detta: \"oddio, ma dove mi sto cacciando?\" So anche io il fatto mio, ma queste ragazze stanno lavorando duro e il team \u00e8 molto unito\u00bb.\nRiprese.\nCon una spesa di produzione di $, la lavorazione si \u00e8 svolta tra Vancouver e Toronto dal 10 settembre 2009 al 22 gennaio 2010. Inizialmente, la data d'inizio riprese era fissata al giugno 2009, ma fu in seguito posticipata insieme a date di produzione e distribuzione.\nNel corso della lavorazione avanzata, Snyder espresse interesse nel riconvertire il film in postproduzione in tridimensionale. Dopo aver effettuato alcune prove e assistito alla visione di scene riconvertite da parte di diverse compagnie in concorso per un posto nel processo, il regista annunci\u00f2 all'edizione 2010 del Comic-Con d'aver deciso di mantenere in formato tradizionale il film dopo mesi di indecisione: \u00abNon sar\u00e0 in 3D. Volevo farlo in 3D, ne abbiamo parlato molto e abbiamo visto molti test. Abbiamo guardato i test realizzati da un mucchio di compagnie che potenzialmente avrebbero riconvertito il film, ma alla fine non mi hanno convinto per niente. Il Regno di Ga'Hoole - La Leggenda dei Guardiani, l'altro film cui sto lavorando, \u00e8 stato concepito e realizzato interamente in 3D, quello s\u00ec che funziona\u00bb. Comunque, di trasformare l'opera in formato 3D ne aveva gi\u00e0 discusso la Warner Bros. nei primi annunci di produzione; e Snyder aveva spiegato che sarebbe stato un processo completamente diverso.\nColonna sonora.\nLa musica gioca un ruolo fondamentale all'interno del film:\nSono state utilizzate canzoni attuali al fine di creare gli stati d'animo adatti, spiegando che la musica in \"Sucker Punch\" \u00e8 importante tanto come fu per \"Moulin Rouge!\", spiega Snyder. Dal momento che alcune parti si svolgono all'interno di un bordello la coreografia dei balli \u00e8 stata guidata da Paul Becker. Carla Gugino, che interpreta una \"signora\" della casa chiusa, ha dovuto frequentare lezioni di canto per le scene inerenti al suo personaggio come coreografi dei balli cantati del bordello. Lo scenario del bordello comprende canzoni \"sensuali\", che Jamie Chung ha descritto come scene di danza fantasy.\nSecondo la Chung, a partire dal settembre 2009 stava iniziando la registrazione delle tracce della colonna sonora. Oscar Isaac ha spiegato che per il film non sono state usate le canzoni originali ma arrangiamenti realizzati partendo dalla base musicale di esse.\nLe canzoni \"White Rabbit\" di Jefferson Airplane e \"Love is the Drug\" di Roxy Music fanno parte della lista tracce, cantate dal cast o modificate per la situazione. Sul sito web ufficiale del film, \u00e8 stato poi indicato come Tyler Bates (compositore di \"Watchmen\") e Marius de Vries (compositore per \"Moulin Rouge!\") avrebbero realizzato la colonna sonora.\nPromozione.\nQuando Snyder era a San Diego per il Comic-Con, ospite di una presentazione dal vivo in blu-ray di Watchmen, distribu\u00ec magliette raffiguranti i primi concetti artistici sviluppati per \"Sucker Punch\" da Alex Pardee della Snafu Comics.\nIl film ha partecipato all'edizione 2010 del Comic-Con, durante la quale \u00e8 stato mostrato un primissimo trailer e altre scene per svariati minuti di anteprima e pubblicizzati i personaggi attraverso la stampa di sei \"character poster\" (let. \"locandine di personaggi\") delle protagoniste. Il trailer ufficiale sar\u00e0 distribuito il 24 settembre.\nDistribuzione.\nIl film era inizialmente previsto per uscire nelle sale cinematografiche statunitensi l'8 ottobre 2010, ma in seguito fu oggetto di un pesante rinvio che la port\u00f2 a sistemarsi al 25 marzo 2011 per convenire alla riproduzione del film anche sotto formato IMAX nei cinema attrezzati.\nDivieti.\nSnyder spieg\u00f2 che le scene di violenza avrebbero probabilmente riservato un visto censura \"Rated-R\" (riservato a un pubblico adulto) al film, ma che lui avrebbe lottato per ricevere un \"Rated-PG-13\" al fine di non compromettere il risultato finale del prodotto. Alla fine il film venne censurato con un \"Rated-PG-13\", nella versione cinematografica e con un visto censura \"Rated-R\", per la versione in DVD con l'aggiunta di 17 minuti.\nFacendo una comparazione tra \"Sucker Punch\" e \"Il Signore degli Anelli\", tutti e due film caratterizzati da una violenza quasi costante ma di carattere epico, Snyder spieg\u00f2 che nel caso dei film di Jackson le commissioni di censura optarono per un visto adeguato alla visione di un vasto pubblico, nonostante le scene di combattimento, proprio per evitare di danneggiare il profitto economico di un'opera del genere; la stessa cosa, secondo lui, sarebbe dovuta accadere per il suo film.\nAccoglienza.\nCritica.\nIl film ha ricevuto un'accoglienza negativa da parte della maggioranza dei critici. Su \"Rotten Tomatoes\" ha solo 23% di critica positiva, col seguente sottotesto: \"\u00c8 tecnicamente impressionante e carico di immagini accattivanti, ma senza dei personaggi o una trama che li supporti, i brividi visuali di \"Sucker Punch\" sono obsoleti.\"\nZack Snyder, durante la produzione del film, afferm\u00f2: \"Voglio che il film sia una storia figa e non un videogioco nel quale vai fuori di testa\". Ironicamente, coloro che hanno bocciato il film lo paragonarono proprio ad un videogioco, come ad esempio la critica da parte del critico di \"Orlando Sentinel\", che diede al film 1 stella su 5 affermando: \"Un poco erotico e poco eccitante thriller erotico in formato da videogioco\" oppure Nathan Rabin del \"The A.V. Club\", che afferm\u00f2: \"Con le sue missioni per recuperare totem magici, livelli chiaramente delimitati, e l'azione non-stop, l'intruglio tintinnante di Snyder a volte pare meno un film e pi\u00f9 un esteso trailer elaborato per la sua ridondante adattazione videoludica.\"\nIncassi.\nIl film ha avuto un buon successo di pubblico, ma non molto al di sopra delle aspettative. Infatti, considerando il budget di produzione stimato in $, il film ne ha incassati in totale 89 792 502$, di cui $ in Italia."}
{"id": "3053494", "revid": "1784425", "url": "https://it.wikipedia.org/wiki?curid=3053494", "title": "Vladim\u00edr \u0160pidla", "text": "\u00c8 stato primo ministro della Repubblica Ceca e commissario europeo.\nFormazione e carriera professionale.\n\u0160pidla studi\u00f2 storia all'Universit\u00e0 Carolina di Praga, laureandosi nel 1976.\nDopo la laurea svolse vari mestieri piuttosto umili, rifiutandosi di aderire ai requisiti politici richiesti per mestieri pi\u00f9 qualificati.\nCarriera politica.\nCarriera a livello nazionale.\nDopo la rivoluzione di velluto del 1989 \u0160pidla entr\u00f2 in politica nella cittadina di Jind\u0159ich\u016fv Hradec dove viveva. Ader\u00ec al Partito Socialdemocratico Cecoslovacco, diventando membro del suo comitato centrale nel 1992, vicesegretario nel 1997 e segretario nel 2001. \u0160pidla fa parte dell'ala sinistra del Partito Socialdemocratico, pur essendo fortemente anticomunista.\nNel 1996 \u0160pidla venne eletto al Parlamento. Tra il 1998 e il 2002 \u0160pidla fu vice primo ministro e ministro del lavoro e degli affari sociali nel governo guidato da Milo\u0161 Zeman.\nIl 12 luglio 2002 \u0160pidla subentr\u00f2 a Zeman come primo ministro, a capo di un governo di coalizione dotato di una maggioranza parlamentare ristretta. Fu anche presidente della repubblica ad interim tra il 2 febbraio e il 7 marzo 2003. Il governo \u0160pidla cerc\u00f2 di introdurre delle riforme necessarie per contrastare il deficit di bilancio dello stato, ma dovette confrontarsi con le divisioni interne alla coalizione di governo e con la sua debolezza. Le riforme vennero criticate dall'opposizione come insufficienti e basate principalmente su un aumento delle tasse.\nSecondo un'opinione diffusa, \u0160pidla \u00e8 un politico integro ed onesto, ma poco carismatico e poco capace di mantenere coeso il suo partito e la sua coalizione. Dopo la sconfitta del suo partito e della sua coalizione di governo alle elezioni europee del 2004, \u0160pidla si dimise dall'incarico di primo ministro il 26 luglio 2004.\nCarriera a livello europeo.\nIl nuovo governo indic\u00f2 \u0160pidla stesso come membro della Commissione europea, modificando una diversa indicazione precedentemente data dal governo \u0160pidla. \u0160pidla \u00e8 un europeista convinto. Il 22 novembre 2004 \u0160pidla entr\u00f2 in carica come commissario per l'occupazione, gli affari sociali e le pari opportunit\u00e0 nell'ambito della Commissione Barroso I. Cess\u00f2 l'incarico alla fine del mandato della Commissione, nel febbraio 2010.\nCome commissario, \u0160pidla afferm\u00f2 il suo desiderio di tutelare il modello sociale europeo, promuovere la creazione di posti di lavoro, gestire il problema dell'invecchiamento demografico e promuovere una societ\u00e0 inclusiva. Cre\u00f2 il European globalisation adjustment fund, a disposizione delle imprese per adattarsi ai cambiamenti della globalizzazione.\nVita privata.\n\u0160pidla \u00e8 al suo secondo matrimonio. Ha due figli avuti dalla prima moglie e due acquisiti dalla seconda moglie."}
{"id": "3053496", "revid": "36426", "url": "https://it.wikipedia.org/wiki?curid=3053496", "title": "Sant'Anna, la Vergine e il Bambino", "text": ""}
{"id": "3053501", "revid": "149727", "url": "https://it.wikipedia.org/wiki?curid=3053501", "title": "Marzano con Cazzano", "text": ""}
{"id": "3053502", "revid": "997422", "url": "https://it.wikipedia.org/wiki?curid=3053502", "title": "Mitsudomoe", "text": " \u00e8 una serie di manga comici ideata dal mangaka Norio Sakurai, narranti la storia del trio di sorelle Marui e del loro, appena assunto, insegnante elementare Satoshi Yabe, innamorato dell'infermiera della scuola. Le storie sono pubblicate a puntate dalla casa editrice Akita Shoten sul magazine Sh\u014dnen \"Weekly Sh\u014dnen Champion\" a partire dal 2006, in seguito raccolte in nove \"tank\u014dbon\". Nel corso del 2010, dal manga \u00e8 stata tratta una serie anime di 13 episodi.\nA partire dall'8 gennaio 2011 sono iniziate le trasmissioni di una seconda serie intitolata .\nTrama.\nSatoshi Yabe, insegnante elementare appena assunto, \u00e8 terrorizzato dalle sue nuove studenti, il trio Marui. Satoshi Yabe, soprannominato Yabe-cchi, ha appena iniziato la sua nuova vita come insegnante elementare, il primo giorno di lavoro si innamora immediatamente dell'infermiera della scuola, ma si accorge che il suo lavoro gli ha riservato delle sorprese, ben presto infatti capisce che nella sua classe a dettare legge sono il trio di sorelle Marui."}
{"id": "3053510", "revid": "110157", "url": "https://it.wikipedia.org/wiki?curid=3053510", "title": "Lipocalina-2", "text": "La lipocalina-2 (o LCN2, anche conosciuta come NGAL) \u00e8 una proteina di piccole dimensioni (circa 25.000 dalton) della famiglia delle lipocaline usata attualmente, a livello sperimentale, come marker di insufficienza renale acuta (IRA). Il suo gene si trova sul cromosoma 9.\nFunzione e localizzazione.\nInizialmente LCN2 \u00e8 stata identificata all'interno dei neutrofili come proteina appartenente all'immunit\u00e0 innata. Tale proteina \u00e8 sintetizzata dai neutrofili a seguito dell'attivazione dei recettori toll-like ed il suo ruolo sarebbe quello di legare il ferro sottraendolo ai batteri ed inibendone la crescita. Successivamente si \u00e8 scoperto che le cellule del tubulo renale producono LCN2 in caso di qualsiasi tipo di stress o danno. Non \u00e8 chiara la funzione dell'LCN2 nelle cellule tubulari.\nUso in medicina.\nL'innalzamento dei livelli di NGAL \u00e8 precoce rispetto a quello dei markers classici di danno renale (primo tra tutti la creatinina) e correla con l'entit\u00e0 del danno in modo indipendente da questi, per tale motivo NGAL \u00e8 ad oggi utilizzato come marker precoce di IRA. Alcuni studi ne ipotizzano un ruolo come marker di patologia cardiaca"}
{"id": "3053528", "revid": "109011456", "url": "https://it.wikipedia.org/wiki?curid=3053528", "title": "Ventura (California)", "text": "San Buenaventura, comunemente noto come Ventura, \u00e8 una citt\u00e0 degli Stati Uniti d'America, capoluogo della contea omonima, nello Stato della California. Nel 2006 la popolazione era di 106.744 abitanti.\nGeografia fisica.\nSecondo i rilevamenti dello United States Census Bureau, Ventura si estende su una superficie di 84,6\u00a0km\u00b2.\nInfrastrutture e trasporti.\nLa citt\u00e0 \u00e8 servita dalla linea Ventura Country del servizio ferroviario suburbano Metrolink."}
{"id": "3053529", "revid": "767487", "url": "https://it.wikipedia.org/wiki?curid=3053529", "title": "Rare Folk", "text": "Rare Folk \u00e8 un gruppo musicale spagnolo di musica folk, formatosi nel 1992 a Siviglia.\nStoria del gruppo.\nIl primo album, del 1994, avr\u00e0 come titolo originale \"Rare Folk\", e rappresenter\u00e0 il trampolino di lancio per il gruppo e consentir\u00e0 l'accesso a nella provincia di Siviglia e occasionalmente lontano dall'Andalusia.\nTra il 1995 e il 1997, il gruppo entra in una fase sperimentale in cui permettono la preparazione del secondo disco, che sarebbe uscito con il nome di Green, consente al gruppo di essere uno dei vincitori del circuito 1999 di musica \"Injuve\" e realizzare finalmente un ruolo sempre pi\u00f9 importante nei festival in Spagna, condividendo il palco con illustri musicisti di diversi paesi come Capercaille, Altan, Wolfstone e Hevia.\nNel 2001 esce il loro terzo album, Unimaverse, che . Questo disco \u00e8 un mix di musica celtica, orientale e africana. Questo lavoro \u00e8 stato curato dalla band attraverso il suo marchio \"Fusion Art\", che "}
{"id": "3053531", "revid": "339392", "url": "https://it.wikipedia.org/wiki?curid=3053531", "title": "Tassofoni", "text": ""}
{"id": "3053533", "revid": "373458", "url": "https://it.wikipedia.org/wiki?curid=3053533", "title": "San Buenaventura (California)", "text": ""}
{"id": "3053539", "revid": "287204", "url": "https://it.wikipedia.org/wiki?curid=3053539", "title": "Campionati del mondo di triathlon del 2010 - Londra", "text": "La quinta gara della serie dei Campionati mondiali di triathlon del 2010 si \u00e8 tenuta ad Londra, Regno Unito in data 24 e 25 luglio 2010."}
{"id": "3053542", "revid": "339392", "url": "https://it.wikipedia.org/wiki?curid=3053542", "title": "Gillet Tattico", "text": ""}
{"id": "3053546", "revid": "72396", "url": "https://it.wikipedia.org/wiki?curid=3053546", "title": "Tsanko Tsvetanov", "text": ""}
{"id": "3053547", "revid": "131358", "url": "https://it.wikipedia.org/wiki?curid=3053547", "title": "Petar Houbchev", "text": ""}
{"id": "3053548", "revid": "72396", "url": "https://it.wikipedia.org/wiki?curid=3053548", "title": "Zlatko Yankov", "text": ""}
{"id": "3053549", "revid": "72396", "url": "https://it.wikipedia.org/wiki?curid=3053549", "title": "Bontcho Guentchev", "text": ""}
{"id": "3053550", "revid": "72396", "url": "https://it.wikipedia.org/wiki?curid=3053550", "title": "Ilian Kiriakov", "text": ""}
{"id": "3053552", "revid": "287204", "url": "https://it.wikipedia.org/wiki?curid=3053552", "title": "Petar Aleksandrov", "text": ""}
{"id": "3053554", "revid": "72396", "url": "https://it.wikipedia.org/wiki?curid=3053554", "title": "Velko Yotov", "text": ""}
{"id": "3053555", "revid": "72396", "url": "https://it.wikipedia.org/wiki?curid=3053555", "title": "Ivaylo Andonov", "text": ""}
{"id": "3053558", "revid": "1604512", "url": "https://it.wikipedia.org/wiki?curid=3053558", "title": "Coolgardie", "text": "Coolgardie \u00e8 una citt\u00e0 che si trova in Australia Occidentale, capoluogo della contea omonima; essa conta 803 abitanti e si trova 558 chilometri ad est della capitale dello Stato Perth.\nStoria.\nL'area su cui sorge la citt\u00e0 venne esplorata solo nella seconda met\u00e0 del XIX secolo da parte degli esploratori H.M. Lefroy e C.C. Hunt in due successive spedizioni, ma \u00e8 solo nel 1892 che qui sorge un insediamento grazie alla scoperta dell'oro nelle sue immediate vicinanze Il nome della citt\u00e0 pare derivare dalla parola aborigena \"Coolcaby\" e nell'arco di soli dieci anni la popolazione del nuovo insediamento, grazie al richiamo esercitato dalla febbre dell'oro, crebbe fino a contare circa 16.000 persone, oltre ad altre migliaia sparse nella regione intorno all'area urbana. Questi furono anni di crescita tumultuosa: nel 1896 fu costruita la ferrovia che univa Coolgardie con Perth e nel 1898 la citt\u00e0 era la terza per numero di abitanti dell'intera Australia Occidentale (dopo la stessa Perth e Fremantle), con circa 700 compagnie minerarie quotate alla Borsa di Londra.\nQuando le prime miniere iniziarono ad esaurirsi e divenne evidente che l'oro di superficie era stato tutto raccolto, necessitando quindi di nuove prospezioni per cercarlo nella profondit\u00e0 del terreno, molti abitanti di Coolgardie se ne andarono per spostarsi nella citt\u00e0 di Kalgoorlie, che in quegli stessi anni viveva un periodo di fasti legati alla scoperta di nuove miniere aurifere. La Coolgardie odierna \u00e8 una specie di museo all'aperto, che illustra quella che era una citt\u00e0 mineraria di un secolo fa grazie al fatto che gli edifici che agli inizi del XX secolo vennero abbandonati sono stati preservati fino ad oggi, cosa che ha permesso di far partire una nuova industria legata al turismo."}
{"id": "3053559", "revid": "729019", "url": "https://it.wikipedia.org/wiki?curid=3053559", "title": "Eugen von Schobert", "text": "Biografia.\nNato nell'allora Regno di Baviera, suo padre era il maggiore Karl Schobert, mentre la madre era Anna Michaely. Nel luglio 1902 entr\u00f2 come cadetto nell'Esercito Reale Bavarese dove prest\u00f2 servizio al fronte durante la prima guerra mondiale in qualit\u00e0 di ufficiale, guadagnandosi la medaglia dell'Ordine militare di Massimiliano Giuseppe. A seguito dell'Armistizio di Compi\u00e8gne che pose fine alle ostilit\u00e0 fu ricoverato presso l'ospedale di Aschau im Chiemgau a seguito di una grave ferita ricevuta in battaglia. Dopo aver aderito inizialmente al \"Freikorp\" voluto e costituito da Franz Ritter von Epp, una formazione paramilitare di destra composta per la maggior parte da veterani del conflitto, partecip\u00f2 alla destituzione della Repubblica dei consigli Bavarese nel luglio 1919. Tra il marzo e l'aprile del 1920 von Schobert partecip\u00f2 alla soppressione delle manifestazioni di scioperanti note come \"rivolta della Ruhr\". Nel 1921 si spos\u00f2 con Alice Rieder-Gollwitzer, con la quale ebbe tre figli, due maschi e una femmina.\nIn quello stesso anno fu tra i circa 4.000 ufficiali a cui fu permesso di entrare a far parte del ricostituito esercito tedesco, il \"Reichswehr\". E dal 1\u00ba gennaio 1921 fu assegnato al 1\u00ba Reggimento di fanteria di stanza a Lindau. Anche nel suo nuovo acquartieramento von Schobert non sment\u00ec la sua tendenza nazionalistica aderendo alla costituzione del corpo paramilitare segreto noto con il nome di \"Schwarzen Reichswer\" sorto all'interno dell'esercito regolare.\nDopo aver salutato con il proprio consenso personale il Putsch di Monaco di Hitler nel 1923, von Schobert si rec\u00f2 a Monaco di Baviera per manifestare formalmente il proprio appoggio con parte del suo reggimento. La sua adesione al nascente movimento nazionalsocialista giov\u00f2 enormemente alla sua carriera militare, e il 22 febbraio 1924 venne promosso al grado di maggiore, mentre ad ottobre di quello stesso anno comandante del XIX Reggimento di fanteria di stanza a Kempten.\nNel settembre 1939 Schobert comand\u00f2 il VII Corpo d'armata posizionato come riserva per il Gruppo Armate Sud, durante l'invasione tedesca della Polonia."}
{"id": "3053577", "revid": "106908", "url": "https://it.wikipedia.org/wiki?curid=3053577", "title": "In the Land of Women", "text": ""}
{"id": "3053579", "revid": "33689", "url": "https://it.wikipedia.org/wiki?curid=3053579", "title": "Moamin", "text": "Identit\u00e0.\nIgnota e misteriosa \u00e8 l'identit\u00e0 di questo falconiere arabo.\nIl nome con cui \u00e8 conosciuto nell'Occidente medievale \u00e8 sicuramente il frutto della corruzione o della semplificazione della pronuncia del vero nome arabo. Basandosi su questo, e su altri elementi, Fran\u00e7ois Vir\u00e9 ha avanzato una proposta di identificazione di con Ab\u016b Zayd \u1e24unayn ibn Is\u1e25\u0101q al-\u02bfIb\u0101d\u012b (809-873), medico del califfo abbaside al-Mutawakkil. Moamyn, quindi, sarebbe la deformazione europea dell'originale \u1e24unayn.\n\"Kit\u0101b al-mutawakkil\u012b\".\nA Moamin si deve un trattato di falconeria in arabo, citato solitamente con lo stesso nome dell'autore, Moamin, e identificato con il \"Kit\u0101b al-mutawakkil\u012b\" trattato in lingua araba \u00abmolto esteso e dettagliato, a differenza dei trattati occidentali precedenti\u00bb, sulla falconeria, sulla \u00abconoscenza, sull'addestramento e la cura degli uccelli da caccia, con un'appendice sui cani da caccia\u00bb.\nIl trattato fu tradotto in latino nel 1250, da Maestro Teodoro, per volere dell'imperatore Federico II di Svevia, con il titolo \"De scientia venandi per aves\": questa traduzione \u00e8 conosciuta e citata spesso come \"Moamin latino\". \nCon la versione latina del tratta inizio una notevole tradizione letteraria sulla falconeria: il \"Moamin latino\" ebbe un ruolo importante nella genesi del \"De arte venandi cum avibus\" federiciano; inoltre, attraverso la traduzione latina, l'opera araba conobbe una notevole fortuna letteraria, essendo nota da diverse trascrizioni amanuensi, da traduzioni in lingue volgari (tra cui quella in francese antico voluta da Re Enzo) e perfino da una cinquecentina a stampa. Il trattato arabo conobbe anche una traduzione indipendente in lingua castigliana, nel 1252, due anni dopo la sua versione latina, sotto il titolo di \"Libro de los animales que ca\u00e7an\".\nFortuna del trattato.\nIl trattato conobbe una notevole fortuna, con una diffusione superiore a quella del \"De arte venandi cum avibus\" federiciano, testimoniata dalle molte trascrizioni amanuensi, ben ventotto, distinte in due famiglie (\u03b1 e \u03b2) e dalle varie volgarizzazioni in lingue romanze, tramandate in sette manoscritti \u00e8 una cinquecentina a stampa.\nVolgarizzamenti.\nTra le versioni in lingue europee, si segnala quella in antico francese che Re Enzo, recluso a Bologna, ordin\u00f2 a Daniel Deloc da Cremona (1249-1272), quella trecentesca in toscano di Maestro Moroello da Sarzana, e quella quattrocentesca in dialetto napoletano di Iammarco Cinico per Ferrante d'Aragona. \nEsiste anche una versione parziale a stampa, in italiano, una cinquecentina di Sebastiano Antonio de Marinis (1547).\nIpotesi su un secondo trattato di falconeria federiciano.\n\u00c8 stato anche ipotizzato da alcuni che il Moamin fosse incorporato in un secondo \"Falkenbuch\" di propriet\u00e0 di Federico II. La congettura, avanzata originariamente da Haskins, \u00e8 stata in seguito ripresa da altri studiosi, tra cui in particolare Johannes Fried, e accolta infine da Anna Laura Trombetti Budriesi, autrice di un'edizione critica (con traduzione italiana) del \"De arte venandi cum avibus\" federiciano\n\"Libro de los animales que ca\u00e7an\".\nAllo stesso originale arabo \u00e8 riconducibile un'opera sorta nell'ambiente letterario e culturale di Alfonso X il Saggio, sebbene con una traduzione diretta dall'arabo e del tutto indipendente: si tratta del \"Libro de los animales que ca\u00e7an\" (circa 1250, di poco posteriore alla traduzione di Teodoro di Antiochia), in castigliano conosciuto da due testimoni, entrambi incompleti, alla \"Biblioteca Nacional de Espa\u00f1a\""}
{"id": "3053580", "revid": "1543377", "url": "https://it.wikipedia.org/wiki?curid=3053580", "title": "De scientia venandi per aves", "text": "De scientia venandi per aves (\"La scienza della caccia con gli uccelli\") \u00e8 il titolo della versione latina di un trattato arabo sulla falconeria, il \"Kit\u0101b al-mutawakkil\u012b\", opera di un certo Moamin (o \"Moamyn\"), sul quale ben poco si conosce.\nL'opera, tradotta nel 1250 per volere di Federico II di Svevia, \u00e8 nota anche nell'Europa medievale come Moamin latino.\nLa traduzione latina ebbe una grande importanza perch\u00e9 diede inizio a una notevole tradizione letteraria sulla falconeria: attraverso di essa, l'originale arabo ebbe un ruolo centrale nella genesi del \"De arte venandi cum avibus\" federiciano; inoltre, attraverso la traduzione latina, l'opera araba conobbe una notevole fortuna letteraria, essendo nota da diverse trascrizioni amanuensi, da traduzioni in lingue volgari (tra cui quella in francese antico voluta da Re Enzo) e perfino da una cinquecentina a stampa.\nIl trattato arabo conobbe anche una traduzione diretta in lingua castigliana, nel 1252, due anni dopo la sua versione latina, e del tutto indipendente da quest'ultima: sotto il titolo di \"Libro de los animales que ca\u00e7an\".\nOrigine del trattato.\n \nLa tradizione del trattato di falconeria noto come \"Moamin latino\", trae origine dal \"Kit\u0101b al-mutawakkil\u012b\", trattato in lingua araba \u00abmolto esteso e dettagliato, a differenza dei trattati occidentali precedenti\u00bb, sulla falconeria, sulla \u00abconoscenza, sull'addestramento e la cura degli uccelli da caccia, con un'appendice sui cani da caccia\u00bb.\nLa versione latina contenuta nel \"De scientia venandi per aves\" e all'opera del siriano Maestro Teodoro, che ag\u00ec secondo il volere di Federico II, alla cui corte itinerante Teodoro apparteneva. La traduzione di Mastro Teodoro fu portata a termine in un'epoca compresa tra gli anni 1240 e 1241, mentre le truppe imperiali erano impegnate nel lungo e complesso \"assedio di Faenza\" . Alla stesura della versione latina partecip\u00f2 comunque, con diverse correzioni, anche l'imperatore stesso.\nFortuna letteraria.\nIl trattato conobbe una notevole fortuna, con una diffusione superiore a quella del \"De arte venandi cum avibus\" federiciano, testimoniata dalle molte trascrizioni amanuensi, ben ventotto, distinte in due famiglie (\u03b1 e \u03b2) e dalle varie volgarizzazioni in lingue romanze, tramandate in sette manoscritti \u00e8 una cinquecentina a stampa.\nVolgarizzamenti.\nTra le versioni in lingue europee, si segnala quella in antico francese che Re Enzo, recluso a Bologna, ordin\u00f2 a Daniel Deloc da Cremona (1249-1272), quella trecentesca in toscano di Maestro Moroello da Sarzana, e quella quattrocentesca in napoletano di Iammarco Cinico per Ferrante d'Aragona. Quest'ultimo manoscritto miniato \u00e8 tramandato in versione autografa, posseduta dalla Biblioteca Medicea Laurenziana (Fondo Ashburnham, 1249).\nAi sette manoscritti si aggiunge un'edizione a stampa cinquecentesca, traduzione (parziale) in italiano di Sebastiano Antonio de Marinis (1547).\nVersione castigliana.\nSi iscrive nella stessa tradizione, ma con un'origine invece del tutto indipendente, il \"Libro de los animales que ca\u00e7an\" (circa 1250, di poco posteriore alla traduzione di Teodoro di Antiochia), testo di falconeria di ambiente castigliano (attribuito all'ambiente letterario e culturale della corte di Alfonso X il Saggio, presso la corte di Ferdinando III di Castiglia), conosciuto ayttraverso due testimoni, entrambi incompleti, custoditi alla \"Biblioteca Nacional de Espa\u00f1a\"\nIl \"Libro de los animales que cazan\" non appartiene alla medesima tradizione letteraria dell'Europa occidentale mediata dal \"Moamin latino\", ma \u00e8 una traduzione diretta dall'arabo al castigliano, concepita da un autore ignoto nell'ambito della celebre scuola di traduttori di Toledo, all'interno del corpus della produzione letteraria promossa da re Alfonso il Saggio.\nIpotesi circa un secondo trattato di falconeria di Federico II.\n\u00c8 stato anche ipotizzato da alcuni che il Moamin fosse incorporato in un secondo \"Falkenbuch\" di propriet\u00e0 di Federico II di Svevia. La congettura, avanzata originariamente da Haskins, \u00e8 stata in seguito ripresa da altri studiosi, tra cui in particolare Johannes Fried, e accolta infine da Anna Laura Trombetti Budriesi, autrice di un'edizione critica (con traduzione italiana) del \"De arte venandi cum avibus\" federiciano Si \u00e8 creduto di riconoscere quest'opera in quella tramandata dal testimone conservato al Mus\u00e9e Cond\u00e9 di Chantilly, codice \"ms. Lat.\" 368 (1459). Si tratta in quest'ultimo caso, dell'assemblaggio, secondo un diverso ordine, di varie opere, tra cui, oltre al Moamin latino, il \"De arte bersandi\" di Guicennas e due trattati di ambiente normanno-siculo, il \"Dancus rex\" e il \"Guillelmus falconarius\". Gli stessi studiosi hanno anche ipotizzato che fosse proprio questo testo il prezioso codice miniato consegnato a Carlo d'Angi\u00f2 dal mercante milanese \"Bottaius\", e non, come si \u00e8 invece creduto, il manoscritto originale del \"De arte venandi cum avibus\"."}
{"id": "3053584", "revid": "767487", "url": "https://it.wikipedia.org/wiki?curid=3053584", "title": "\u0130brahim \u00dcz\u00fclmez", "text": "Carriera.\nClub.\nAll'et\u00e0 di 16 anni \u00e8 stato avvistato a giocare a calcio con i suoi amici nella piccola cittadina di G\u00f6nen, quindi entr\u00f2 subito nelle giovanili del G\u00f6nenspor. All'et\u00e0 di 20 anni firm\u00f2 il suo primo contratto da professionista con l'Amasyaspor firm\u00f2 e gioc\u00f2 l\u00ec per un anno. Si \u00e8 poi trasferito al Karab\u00fckspor, ove rimase per quattro stagioni. \u00dcz\u00fclmez allora part\u00ec per la leva militare e al suo ritorno firm\u00f2 per la squadra turca del Gaziantepspor, dove rimase per un anno. Quando ebbe inizio il calciomercato per la stagione 2000-2001 si trasfer\u00ec al Be\u015fikta\u015f, dove gioc\u00f2 sino al 2011.\nNel 2006 divenne il nuovo capitano della squadra. Era in campo nella partita contro il Barcellona in Champions League, in cui i turchi sconfissero i \"blaugrana\" per 3-0.\nNazionale.\nConvocato regolarmente nella Nazionale turca dal 2003, nel 2008 non viene convocato dal CT Fatih Terim in occasione del .\nAllenatore.\nIl 20 gennaio 2016 diventa il nuovo allenatore del Gen\u00e7lerbirli\u011fi."}
{"id": "3053589", "revid": "547034", "url": "https://it.wikipedia.org/wiki?curid=3053589", "title": "Chenghua", "text": "Biografia.\nI primi anni.\nNato col nome di Zhu Jianshen, era figlio dell'Imperatore Zhengtong. Aveva appena due anni quando, nel 1449, suo padre venne catturato dai mongoli Oirat e fatto prigioniero. Dopo di questo, suo zio, l'Imperatore Jingtai prese il potere in quanto Zhengtong venne tenuto prigioniero per i successivi sette anni. Durante questo periodo, Chenghua visse all'ombra dello zio e si vide togliere persino il titolo di principe ereditario che pass\u00f2 al figlio primogenito di Jingtai, titolo che riottenne alla morte dell'Imperatore Jingtai nel 1457.\nIl regno come Imperatore.\nChenghua ascese al trono all'et\u00e0 di 16 anni. Durante la prima parte della sua amministrazione, Chenghua fece emergere una nuova politica di governo tesa a ridurre le tasse e a rafforzare l'immagine della dinastia Ming. Ad ogni modo, questo progetto non si attu\u00f2 mai completamente, e negli ultimi anni del suo regno, gran parte degli affari di governo erano gestiti dai suoi eunuchi, tra i quali spiccava la figura di Wang Zhi. Le rivolte contadine vennero violentemente represse e questo non giov\u00f2 alla nomea della dinastia. Il regno di Chenghua fu pi\u00f9 autocratico di quello dei suoi predecessori e la libert\u00e0 venne seriamente compromessa quando venne introdotta per la prima volta la censura di stato. Questo istituto (denominato \"Xi Chang\"), simile ad una moderna agenzia di spionaggio, aveva anche il compito di comminare pene a quanti fossero sospettati di tradimento.\nChenghua era inoltre sotto l'influenza della Nobile Consorte Gong Su, divenuta nota col nome di Lady Wan, una concubina imperiale che aveva il doppio dei suoi anni. Lady Wan fu pi\u00f9 che altro una figura materna per il giovane Chenghua, ma dopo la sua ascesa al trono, divenne la consorte favorita al quale diede anche un figlio, che per\u00f2 mor\u00ec poco dopo. La potente concubina soffr\u00ec tanto di questa perdita, al punto che obblig\u00f2 le altre concubine incinta dell'Imperatore ad abortire a costo di avvelenarle con l'aiuto di una schiera di fedeli enuchi. L'unico dei figli di Chenghua sopravvissuto, l'Imperatore lo vedr\u00e0 solo nel 1475, dal momento che questi venne salvato e allevato in segreto (divenendo poi imperatore).\nChenghua mor\u00ec nel 1487 dopo 23 anni di governo e venne sepolto a Maoling (\u8302\u9675)\u3002"}
{"id": "3053590", "revid": "1543377", "url": "https://it.wikipedia.org/wiki?curid=3053590", "title": "Worthington (Pennsylvania)", "text": "Worthington \u00e8 una borough degli Stati Uniti d'America, nella contea di Armstrong nello Stato della Pennsylvania. Secondo il censimento del 2000 la popolazione \u00e8 di 778 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (99,10%), seguita da quella afroamericana (0,26%), dati del 2000."}
{"id": "3053592", "revid": "647919", "url": "https://it.wikipedia.org/wiki?curid=3053592", "title": "Biblioteca Apostolica", "text": ""}
{"id": "3053595", "revid": "85053", "url": "https://it.wikipedia.org/wiki?curid=3053595", "title": "Aerofilatelia", "text": ""}
{"id": "3053597", "revid": "33785485", "url": "https://it.wikipedia.org/wiki?curid=3053597", "title": "Corpus Christi College, Cambridge", "text": ""}
{"id": "3053599", "revid": "729019", "url": "https://it.wikipedia.org/wiki?curid=3053599", "title": "Bernard de Moreuil", "text": "Biografia.\nPrest\u00f2 servizio nella campagna delle Fiandre con nove scudieri sotto Guy IV de Ch\u00e2tillon-Saint-Pol, conte di Saint-Pol.\nFu inviato in missione in qualit\u00e0 di commissario per la riforma del reame, con il vescovo di San Brieuc, nei baliaggi di Senlis, Chartres e nella prevostura Parigi.\nNominato qualche tempo dopo maresciallo di Francia al posto di Jean des Barres, fu sollevato dalla carica con lettera del 5 luglio 1328, per diventare educatore del delfino di Francia Giovanni, il futuro re Giovanni II.\nNon \u00e8 chiaro se Filippo VI gli restitu\u00ec o meno la carica dopo qualche anno.\nServ\u00ec nel 1340 sotto lo stesso Giovanni, duca di Normandia, con 8 cavalieri e 36 scudieri nell'esercito riunito a Bouvines."}
{"id": "3053604", "revid": "767487", "url": "https://it.wikipedia.org/wiki?curid=3053604", "title": "Papa Chico", "text": "Papa Chico \u00e8 un singolo di Tony Esposito, inserito nell'album \"As tu as\", pubblicato nel 1985. Raggiunse i primi posti nelle classifiche in Austria e in Italia, e divent\u00f2 il maggior successo del cantante dopo \"Kalimba de Luna\".\nLa versione di Boney M..\nNel 1994 \u00e8 stata realizzata una cover del brano dal gruppo musicale Boney M., registrata dalla cantante della band Liz Mitchell come una delle quattro tracce per la raccolta \"More Gold - 20 Super Hits Vol. II\", ma il singolo non ebbe molto successo."}
{"id": "3053611", "revid": "767487", "url": "https://it.wikipedia.org/wiki?curid=3053611", "title": "Frank Hatton", "text": "Biografia.\nFu il trentaduesimo direttore generale delle poste degli Stati Uniti sotto il presidente degli Stati Uniti Chester A. Arthur (ventunesimo presidente).\nNato nello Stato dell'Ohio lavor\u00f2 nel settore del giornalismo a Burlington. Dopo la sua parentesi politica lavor\u00f2 per Chicago Mail, New York Press e Washington Post. Alla sua morte il corpo venne sepolto al Rock Creek Cemetery."}
{"id": "3053614", "revid": "2014155", "url": "https://it.wikipedia.org/wiki?curid=3053614", "title": "Zhengtong", "text": "Biografia.\nI primi anni di regno.\nZhu Qizhen era figlio dell'Imperatore Xuande e dell'Imperatrice Sun. All'inizio del suo regno, la dinastia Ming era prospera ed al culmine del proprio potere. L'ascesa di Zhengtong all'et\u00e0 di 8 anni lo rese il primo imperatore-bambino della dinastia Ming e quindi il primo ad essere largamente influenzato dai suoi eunuchi tra i quali spiccava Wang Zhen che fu promosso al rango di consigliere.\nImprigionamento da parte dei Mongoli.\nAll'et\u00e0 di 22 anni, nel 1449, l'Imperatore venne imprigionato dai Mongoli quando, consigliato da Wang Zhen, si rec\u00f2 personalmente a combattere nella Battaglia della Fortezza di Tumu contro i Mongoli, venendo sconfitto. La sua cattura da parte delle forze nemiche colp\u00ec duramente la dinastia Ming e la corte intera in quanto questa cattura poteva significare la fine della dinastia al governo della Cina, favorita anche dalla grande abilit\u00e0 di governo del ministro di stato Yu Qian. Ad ogni modo, anche se Zhengtong si trovava nelle condizioni di prigioniero, riusc\u00ec a divenire buon amico di Tayisung Khagan Toghtoa Bukha (1416\u20131453) e del suo gran precettore Esen. Nel frattempo, per placare la crisi in patria, il fratello dell'Imperatore, Zhu Qiyu, venne proclamato imperatore col nome di Jingtai, garantendo ad ogni modo un diritto di precedenza unico nella storia al fratello, col titolo di Grande Imperatore.\nGli arresti domiciliari e la ripresa del potere.\nL'Imperatore Zhengtong venne rilasciato l'anno successivo alla sua cattura, nel 1450, ma al suo ritorno venne immediatamente posto agli arresti domiciliari dal fratello per sette anni, in quanto dopo aver preso il potere Jingtai, non era intenzionato pi\u00f9 a cederlo. Egli risiedette nel palazzo a sud della Citt\u00e0 Proibita e tutti i suoi contatti con l'esterno vennero attentamente seguiti e selezionati dall'Imperatore Jingtai in persona. Il figlio di Zhengtong (poi imperatore Chenghua) venne privato del titolo di principe ereditario e sostituito dal figlio di Jingtai, che ad ogni modo mor\u00ec poco dopo non lasciando alcun erede. Lo stesso Imperatore Jingtai si ammal\u00f2 e Zhengtong si sent\u00ec dunque in sufficiente forza per poter deporre il fratello con un colpo di Stato riaffermando la propria reggenza al trono e governando per i sette anni successivi, assumendo alternativamente anche il nome di \"Tianshun\".\nIl 6 agosto 1461 l'Imperatore eman\u00f2 un editto col quale ammoniva i propri sottoposti alla fedelt\u00e0 assoluta al nuovo governo, sotto la minaccia di severe pene. Questo editto venne violato dal generale Cao Qin (m. 1461), che entr\u00f2 in conflitto con l'Imperatore in persona quando uccise un uomo che i fedeli del monarca stavano tentando di interrogare e che accusava il generale di traffici illeciti alle spalle dell'esercito cinese. Il 7 agosto 1461 il generale Cao Qin e le sue coorti di ascendenza mongola, tentarono un colpo di Stato contro l'Imperatore. Ad ogni modo, durante le prime ore della mattina del 7 agosto 1461 i generali Wu Jin e Wu Cong vennero allertati, informando immediatamente l'Imperatore il quale, assieme alla sua corte, si prepar\u00f2 allo scontro e sbarrando i cancelli del palazzo imperiale. Durante la mattinata successiva, l'8 agosto 1461, il Ministro dei Lavori Pubblici e il Comandante della Guardie Imperiali vennero uccisi dai ribelli che diedero anche alle fiamme i cancelli della Citt\u00e0 Proibita. Si salvarono unicamente i cancelli est e ovest della citt\u00e0 imperiale, dal momento che una forte pioggia giunse a spegnere gli incendi appiccati dai rivoltosi. La lotta dur\u00f2 per l'intero giorno all'interno della citt\u00e0, e durante questi scontri tre dei fratelli di Cao Qin vennero uccisi, mentre Qin stesso fu ferito gravemente ad entrambe le braccia. Dopo il fallimento del colpo di Stato, intenzionato a scappare ad una certa condanna a morte, Qin si rec\u00f2 nella sua residenza e si suicid\u00f2.\nL'Imperatore Zhengtong mor\u00ec all'et\u00e0 di 37 anni nel 1464 e venne sepolto nella tomba Yuling (\u88d5\u9675) del mausoleo della dinastia Ming."}
{"id": "3053631", "revid": "2014155", "url": "https://it.wikipedia.org/wiki?curid=3053631", "title": "Jingtai", "text": "Biografia.\nZhu Qiyu ascese al trono nel 1449 dopo che suo fratello maggiore, l'Imperatore Zhengtong venne pesantemente sconfitto in battaglia e preso prigioniero dai Mongoli di Esen Khan.\nL'Imperatore Zhengtong venne rilasciato nel 1450 e quando tent\u00f2 di tornare in patria, Jingtai lo fece subito arrestare e continu\u00f2 il proprio governo come Imperatore mentre a suo fratello venne garantito il titolo onorifico di Grande Imperatore, ma venne costretto a vivere nell'oscurit\u00e0.\nDurante il suo regno, Jingtai, aiutato dal prominente ministro Yu Qian, pose particolare attenzione ai problemi del proprio stato. Egli ripar\u00f2 il Gran Canale di Cina e costru\u00ec un sistema di dighe lungo il corso del Fiume Giallo. Come risultato della sua sapiente amministrazione, l'economia cinese fu prospera e venne rafforzato il potere della sua dinastia al governo.\nZhu Qiyu regn\u00f2 per i successivi sette anni e quando la sua morte era ormai imminente nel 1457 si rifiut\u00f2 di nominare un erede (in particolar modo perch\u00e9 suo figlio era morto misteriosamente). L'esiliato Zhengtong vide perci\u00f2 l'opportunit\u00e0 di poter riottenere il trono attraverso un colpo di Stato che avrebbe detronizzato il fratello Jingtai e lo avrebbe dichiarato suo successore legittimo. Zhengtong divenne cos\u00ec nuovamente imperatore e prese il nome di \"Tianshun\". Jingtai ottenne comunque il titolo di Re dello stato di Cheng (\u90d5) e venne posto agli arresti domiciliari a Xiyuan (\u897f\u82d1). Jingtai mor\u00ec il mese successivo e alcune fonti riportano un avvelenamento ad opera del fratello.\nDopo la morte di Jingtai, il fratello Imperatore gli neg\u00f2 il privilegio di essere sepolto nel mausoleo della famiglia Ming assieme agli altri antenati imperatori a nord di Pechino. Egli venne invece sepolto su una collina a ovest di Pechino col titolo di principe e non di imperatore e come tale venne ricordato anche successivamente."}
{"id": "3053632", "revid": "1144479", "url": "https://it.wikipedia.org/wiki?curid=3053632", "title": "Cornelis de Bruijn", "text": "Biografia.\nLe uniche informazioni attendibili relative al periodo giovanile di quest'artista si trovano nei resoconti della Gilda dei pittori de L'Aia, secondo cui Cornelis de Bruijn segu\u00ec l'apprendistato presso il pittore Theodor van der Schuer nel 1674. Di questo periodo non restano opere.\nNello stesso anno Cornelis part\u00ec per il suo primo lungo viaggio in Medio Oriente, a cui ne segu\u00ec un secondo circa ventisette anni dopo. Durante questi viaggi esegu\u00ec centinaia di disegni e dipinti, dei quali non restano che pochi originali. Tuttavia, della maggior parte di questi furono eseguite delle incisioni per illustrare i resoconti degli itinerari seguiti. Inoltre de Bruijn collezion\u00f2 oggetti di svariata natura, come piante essiccate, animali imbalsamati o conservati sotto alcool, fossili, minerali e manufatti umani, come antiche monete, statue egizie, frammenti di sculture, miniature orientali e cimeli della Terra santa. Tra questi ultimi, i ritrovamenti pi\u00f9 importanti furono un rilievo, alcuni frammenti di sculture e un certo numero di tavole con iscrizioni cuneiformi provenienti da Persepoli. Al suo ritorno a L'Aia vendette questi souvenirs. Esegu\u00ec anche annotazioni e prese misure accurate dei monumenti visitati.\nTutte queste informazioni furono pubblicate in due resoconti voluminosi e riccamente illustrati: \"Travels of Cornelis de Bruijn throught the most renown parts of Asia minor, the islands Scio, Rhodus, Cyprus, Metelino, Stanchio etc\" (1698) e \"Travels into Muscovy, Persia and East Indies\" (1711). Questi volumi furono pubblicati in parecchie edizioni e tradotti in francese e inglese.\nPrimo viaggio (1674-1693).\nNell'ottobre 1674, Cornelis de Bruijn lasci\u00f2 L'Aia e, come usuale nel XVII secolo, raggiunse l'Italia, in particolare Livorno e Roma, per completare la sua istruzione di pittore. Qui rimase quasi quattro anni entrando a far parte della Schildersbent, il cui rituale di iniziazione descrisse nei suoi racconti. \nMa, come scrisse lo stesso artista, visitare l'Italia gli fece desiderare maggiormente di vedere altri paesi lontani.\nPerci\u00f2 il 10 giugno 1678, salp\u00f2 dal porto di Livorno per Smirne, dove giunse il 18 luglio dopo aver toccato varie isole greche. Visit\u00f2 le rovine di Efeso. Il primo luglio 1679 raggiunse Istanbul per terra e vi rimase per un anno. Ritorn\u00f2 poi a Smirne per nave, fermandosi a visitare la zona dove si supponeva sorgesse la citt\u00e0 di Troia. L'11 febbraio 1681 raggiunse l'Egitto via Scio e Rodi.\nAlla fine di marzo arriv\u00f2 a Damietta e viaggiando sul Nilo al Cairo. Con il console veneziano visit\u00f2 le piramidi, entrando in quella di Cheope. Successivamente si spost\u00f2 ad Alessandria d'Egitto. Il 21 luglio 1681 ormeggi\u00f2 nel porto di Giaffa e il 17 ottobre raggiunse Gerusalemme passando per Rama. Visit\u00f2 i luoghi sacri dentro e attorno a Gerusalemme e Betlemme e il 26 novembre fu di ritorno a Giaffa per imbarcarsi per Tripoli. Durante il viaggio visit\u00f2 il Monte Libano e i suoi famosi cedri e pernott\u00f2 nel monastero del patriarca d'Antiochia.\nTrascorse a Tripoli tutto l'inverno e tre mesi pi\u00f9 tardi visit\u00f2 Nazaret, il Lago di Tiberiade e il Monte Tabor. Alla fine di aprile del 1682 part\u00ec per Aleppo in carovana e vi rimase per quasi un anno. Il 10 aprile 1683 si imbarc\u00f2 per Cipro dal porto di Alessandretta. Dopo aver visitato l'isola per circa un mese raggiunse Antalia e poi Smirne per terra. Il 25 ottobre 1684 de Bruijn lasci\u00f2 il territorio ottomano.\nTuttavia, dopo sei anni in Oriente e dieci lontano da casa, non ritorn\u00f2 subito nei Paesi Bassi, ma decise di visitare Venezia e di restarvi per un po' di tempo per migliorare le sue abilit\u00e0 nel campo della pittura, divenendo apprendista presso il maestro Johann Carl Loth. Infine ritorn\u00f2 a L'Aia il 19 marzo 1693.\nI disegni, acquerelli e dipinti ritraenti monumenti, citt\u00e0, persone, piante e animali provocarono molta ammirazione, di conseguenza de Bruijn decise di pubblicare a proprie spese il resoconto del suo primo viaggio riccamente illustrato da oltre duecento incisioni. Questo libro ottenne un grande successo e fu seguito subito da traduzioni, in francese nel 1700 e in inglese nel 1702. Negli ultimi mesi del 1700 si rec\u00f2 in Inghilterra, probabilmente per discutere della pubblicazione dell'edizione inglese del suo libro.\nIl testo del resoconto fu scritto utilizzando, oltre alle proprie annotazioni, anche il lavoro di altri viaggiatori, in particolare di Jean de Th\u00e9venot, autore del \"Voyage au Levant\" del 1664, che Cornelis port\u00f2 con s\u00e9 durante il proprio viaggio, assieme all'itinerario di Pietro Della Valle (1650).\nSecondo viaggio (1701-1708).\nNonostante i diciannove anni passati in Italia e in Medio Oriente, il desiderio di viaggiare non venne meno e Cornelis de Bruijn decise di progettare un nuovo itinerario con Persepoli come principale destinazione. Il primo agosto 1701 si imbarc\u00f2 per Arcangelo. Il 21 dicembre si un\u00ec ad un convoglio di mercanti che viaggiavano in slitta verso Mosca, dove rimase dal 24 febbraio al 2 aprile 1703. Lettere di raccomandazione di Nicolaes Witsen, mercante e sindaco di Amsterdam, gli permisero di incontrare Pietro il Grande in parecchie occasioni. Lo zar ammir\u00f2 il lavoro di de Bruijn e gli commission\u00f2 i ritratti delle nipoti.\nLasciata Mosca, si diresse a Esfahan, navigando lungo il Volga e il Mar Caspio, dove giunse nel novembre 1703. Dopo essere rimasto in questa citt\u00e0 per quasi un anno, si rec\u00f2 a Persepoli. Impieg\u00f2 circa tre mesi per eseguire i disegni e descrivere accuratamente le rovine dell'antico complesso di palazzi Achemenide. Ancor oggi \u00e8 visibile la sua firma lasciata su uno dei monumenti.\nDalla Persia prosegu\u00ec il suo viaggio per Bandar Abbas, lo Sri Lanka e infine Batavia nelle Indie Olandesi dove arriv\u00f2 nel febbraio 1706.\nNell'agosto dello stesso anno ritorn\u00f2 in patria seguendo lo stesso tragitto.\nGiunto nei Paesi Bassi nell'ottobre 1708, de Bruijn inizi\u00f2 la preparazione del suo secondo libro \"Travels into Muscovy, Persia and East Indies\", che fu pubblicato nel 1711 riccamente illustrato da circa 300 incisioni. Nel 1718 usc\u00ec la sua prima traduzione in francese e nel 1720 quella in inglese.\nIl resoconto di de Bruijn provoc\u00f2 delle discussioni: Gisbert Cuper osserv\u00f2 notevoli differenze tra le descrizioni e i disegni di Persepoli eseguiti dall'artista e quanto affermato recentemente nell'opera di Jean Chardin e Engelbert Kaempfer. Questo fatto indusse de Bruijn a pubblicare nel 1714 un volume intitolato \"Aenmerkingen\".\nDe Bruijn e l'Oriente.\nDurante i suoi viaggi, Cornelis de Bruijn dovette scontrarsi con la diversa visione dell'arte dei popoli orientali rispetto agli europei. Secondo l'artista, che non distingueva le sottili differenze tra le concezioni dei vari paesi islamici, le arti figurative furono sempre proibite nell'Impero ottomano e invece permesse in Persia. Egli cerc\u00f2 di trovare una motivazione della proibizione dell'arte nel mondo ottomano: essa era causata dalla credenza da parte dei musulmani ottomani che alla fine dei tempi ogni rappresentazione avrebbe ricevuto un'anima da Dio e sarebbe divenuta viva. In quel momento i realizzatori di ogni rappresentazione, si sarebbero posti alla stessa altezza del Creatore e perci\u00f2 sarebbero stati severamente puniti.\nDe Bruijn per\u00f2 si rese conto che tutto questo non comportava disinteresse degli Ottomani e degli Arabi nei confronti dell'arte, in particolare per i ritratti femminili, per\u00f2 nessuno comprava le sue opere.\nAgli Ottomani era permesso possedere dipinti rappresentanti paesaggi e nature morte con fiori, tuttavia non c'era mercato per questo genere di opere, dal momento che non era loro consuetudine decorare le case con dipinti.\nNell'Impero ottomano i pittori occidentali non avevano vita facile, perch\u00e9 le autorit\u00e0 sospettavano che l'interesse degli artisti nei confronti delle loro citt\u00e0 e fortezze fosse dovuto esclusivamente a ragioni strategiche. De Bruijn afferm\u00f2 che le autorit\u00e0 ottomane avrebbero potuto condannarlo a morte, se fosse stato sorpreso a ritrarre edifici di interesse strategico, perci\u00f2 nella prefazione del resoconto del suo primo viaggio, scrisse che le illustrazioni erano state realizzate a rischio della sua stessa vita.\nDi conseguenza l'artista dovette operare con molta attenzione; non poteva dipingere vedute delle citt\u00e0 apertamente. Ad esempio, esegu\u00ec schizzi della fortezza di Rodi su piccoli pezzi di carta per poi lavorarci successivamente a bordo della sua nave. Per lo stesso motivo, esegu\u00ec vedute della citt\u00e0 di Antalia nascosto sul tetto del consolato francese.\nComunque la paura delle autorit\u00e0 ottomane non era senza ragione dal momento che de Bruijn effettuava vedute molto particolareggiate, ritraendo persino i cannoni delle fortificazioni. Infatti il generale Zas van Bossche compr\u00f2 diciotto copie del suo primo resoconto.\nD'altro canto in Persia esisteva maggior libert\u00e0 per gli artisti ed era consuetudine dei Persiani decorare le loro case con dipinti. Perci\u00f2, fin dai primi contatti tra i Persiani e il mondo occidentale, questi mostrarono grande interesse per l'arte occidentale, che gioc\u00f2 anche un importante ruolo nei contatti diplomatici tra la VOC e la corte persiana. Persino prima dell'arrivo della prima delegazione della VOC nel 1623 c'era un pittore olandese alla corte safavide, Jan van Hasselt. Questi ag\u00ec come mediatore tra le varie delegazione della VOC e la corte persiana e per due volte fu inviato dallo Shah nei Paesi Bassi con una delegazione.\nDurante il XVII secolo vi furono vari pittori olandesi alla corte persiana, tra questi il pi\u00f9 importante fu Philips Angel II.\nAl tempo della visita di de Bruijn ad Isfahan, l'interesse persiano per l'arte occidentale era ancora grande, tanto che uno dei pittori di corte persiani era impegnato nella copia di un album olandese di acquerelli rappresentanti fiori. De Bruijn stesso rimase sorpreso di trovare in questa citt\u00e0 colori ad olio olandesi. Inoltre menzion\u00f2 un altro pittore olandese chiamato \"Dionys\", che pare avesse eseguito per lo Shah un dipinto di soggetto storico e non fosse stato pagato.\nSecondo de Bruijn, i persiani decoravano le loro case con dipinti ed erano sempre pronti ad accettarne in regalo, ma molto meno ad acquistarli soprattutto se costosi. Esistevano anche collezionisti di libri illustrati. Perci\u00f2 de Bruijn metteva in guardia i pittori olandesi dal pensare di poter fare fortuna in Persia. Da ci\u00f2 si desume come il mercato dell'arte europea fosse in queste zone meno attivo che non nella prima met\u00e0 del XVII secolo e che tutti i disegni e i dipinti realizzati dall'artista non erano rivolti al mercato orientale, bens\u00ec a quello occidentale.\nNecessit\u00e0 di illustrazioni affidabili.\nNon avendo a disposizione un mezzo quale la fotografia, i viaggiatori, che in generale non avevano studiato pittura, non erano in grado di effettuare schizzi attendibili di quanto vedevano. Spesso le illustrazioni dei libri di viaggio erano eseguite al ritorno da incisori che dovevano realizzarle a partire dalla descrizione dei luoghi fatta dai visitatori. Questo era un compito difficile perch\u00e9 spesso il viaggiatore doveva descrivere monumenti o qualsivoglia altro oggetto di aspetto molto diverso da ci\u00f2 che conosceva.\nPerci\u00f2 gli studiosi europei e gli amatori erano alla ricerca di illustrazioni accurate e attendibili di posti esotici e lontani. De Bruijn, ben conscio di queste richieste, si avvalse di incisori che riportarono su tavole di rame i numerosissimi disegni da lui eseguiti in Oriente.\nEgli, nella prefazione a \"Traveles of Cornelis de Bruijn throught the most renown parts of Asia minor etc\", assicur\u00f2 il lettore che le incisioni nel suo libro erano pi\u00f9 attendibili di quanto lo fossero quelle riportate in altri resoconti di viaggi e nella prefazione del suo secondo libro afferm\u00f2 quanto fosse per lui importante l'attenersi scrupolosamente alla realt\u00e0.\nConclusioni.\nL'importanza dei libri di Cornelis de Bruijn risiede nell'accuratezza delle sue descrizioni e soprattutto dei suoi disegni, in rapporto con quanto pubblicato nella stessa epoca.\nDe Bruijn stesso afferm\u00f2 che il non discostarsi in alcun modo dalla verit\u00e0 era da lui considerato come legge. \nI suoi lavori accrebbero la conoscenza europea dei popoli stranieri, della flora, della fauna e degli antichi monumenti, in particolare quelli di Persepoli."}
{"id": "3053633", "revid": "270833", "url": "https://it.wikipedia.org/wiki?curid=3053633", "title": "Parigi-Roubaix Espoirs", "text": "La Paris-Roubaix Espoirs \u00e8 una corsa in linea maschile di ciclismo su strada riservata agli Under-23 che si svolge annualmente nel nord della Francia. Dal 2005 fa parte del calendario UCI Europe Tour come evento di classe 1.2.\nStoria.\nLa corsa venne organizzata per la prima volta nel 1967, riservata ai dilettanti, mentre dal 1995 \u00e8 riservata agli Under-23.\n\u00c8 una delle corse pi\u00f9 impegnative e del calendario giovanile e ha caratteristiche simili alla prestigiosa Paris-Roubaix: sebbene la partenza sia posta a P\u00e9ronne, vengono percorsi alcuni tratti in pav\u00e9, l'arrivo \u00e8 fissato nel velodromo della cittadina francese ed il trofeo per il vincitore \u00e8 il classico cubetto di pav\u00e9.\nTra i vincitori diventati professionisti, il belga Fons De Wolf, il francese Marc Madiot (l'unico ad aver poi vinto la gara anche tra i professionisti), l'irlandese Stephen Roche e il velocista norvegese Thor Hushovd.\nAlbo d'oro.\n\"Aggiornato all'edizione 2019.\""}
{"id": "3053636", "revid": "125955657", "url": "https://it.wikipedia.org/wiki?curid=3053636", "title": "Stazione di Metaponto", "text": "La stazione di Metaponto \u00e8 una stazione ferroviaria, a servizio del centro abitato di Metaponto, posta sulla linea Taranto-Reggio Calabria e origine della ferrovia Battipaglia-Potenza-Metaponto. La gestione della stazione \u00e8 in carico a Rete Ferroviaria Italiana.\nStrutture e impianti.\nIl fabbricato viaggiatori ospita alcuni servizi per i passeggeri tra cui la biglietteria a sportello ed automatica, la sala di attesa e il bar. I servizi igienici sono disponibili all'esterno in un piccolo fabbricato curato e ad essi dedicato, richiedendo le chiavi al bar che ne cura il mantenimento ( si trova sul lato destro). Sul lato sinistro della stazione dove abbiamo l'accesso aperto alla stazione abbiamo la palazzina della polizia ferroviaria con i relativi uffici. \nL'area dell'ex scalo merci ospita, oltre ad i macchinari di manutenzione linea, una Base Transceiver Station del servizio GSM-R di Rete Ferroviaria Italiana (visibile appena fuori la stazione di Metaponto in direzione Taranto ).Il piazzale si compone di sette binari, di cui solo tre utilizzati attualmente ,dotati inoltre di banchine coperte da pensiline e raggiungibili mediante sottopassaggio anche per disabile e ciclabile . a evidenziare che dal 2015 il piazzale binari della stazione \u00e8 stato fortemente ridimensionato a seguito del calo del traffico merci e passeggeri della linea: i binari dal lato mare, dal 4\u00b0 al 7\u00b0binario,risultano infatti scollegati e con la catenaria aerea rimossa,anche se accessibili tramite sottopassaggio.\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con la Regione Basilicata oltre ad autobus sostitutivi dei stessi regionali per Potenza e per Napoli, nonch\u00e9 da collegamenti a lunga percorrenza (Intercity A/R Taranto-Roma Termini e Taranto-Reggio Calabria Centrale A/R con trazione diesel per la non completa elettrificazione della Jonica e da una coppia di Frecciarossa 1000 Milano Centrale-Taranto) alla mattina svolti dalla medesima impresa ferroviaria. La stazione fa parte della rete Sala Blu con sede di competenza a Bari Centrale. \nServizi.\nLa stazione, che RFI classifica nella categoria \"Silver\", dispone di:"}
{"id": "3053638", "revid": "183666", "url": "https://it.wikipedia.org/wiki?curid=3053638", "title": "Dilemma di Haldane", "text": ""}
{"id": "3053642", "revid": "124791203", "url": "https://it.wikipedia.org/wiki?curid=3053642", "title": "Xuande", "text": "Biografia.\nNato con il nome di Zhu Zhanji, figlio dell'Imperatore Hongxi, fu sin da bambino un grande appassionato di poesia e letteratura. A differenza del padre, Xuande decise di mantenere Pechino quale capitale del suo regno, secondo lo stile Yongle.\nLo zio di Xuande, Zhu Gaoxu, era noto per i suoi successi militari, ma aveva disobbedito alle disposizioni imperiali, cos\u00ec nel 1417 venne esiliato nel piccolo feudo di Le'an nello Shandong. Zhu Gaoxu non accett\u00f2 l'esilio, per cui diede inizio ad una rivolta. Il nuovo imperatore Xuande mosse contro di lui un esercito di 20.000 uomini e lo attacc\u00f2 a Le'an. Zhu Gaoxu fu sconfitto e venne catturato. Oltre seicento ufficiali ribelli vennero giustiziati in questa occasione, e oltre 2.200 vennero banditi dalla Cina. L'Imperatore, in un primo momento, non era intenzionato a giustiziare suo zio, ma per via del suo comportamento e per il peggioramento degli eventi, alla fine si decise a torturarlo a morte e a giustiziare successivamente i suoi figli.\nL'occupazione dell'Annam.\nL'Imperatore Xuande era intenzionato a ritirare le proprie truppe dalla regione dell'Annam, ma alcuni dei suoi consiglieri si erano dimostrati scettici verso questa iniziativa. Dopo che le truppe cinesi avevano subito, in questa regione, molte perdite, l'Imperatore invi\u00f2 nell'Annam, nel 1427, Liu Sheng con un esercito, che venne in gran parte sconfitto con una perdita finale di oltre 70.000 uomini. Le forze cinesi vennero disperse e Xuande venne costretto a riconoscere l'indipendenza dell'Annam. Sul confine a nord, Xuande, forte della presenza di 3.000 cavalieri, fu in grado nel 1428 di punire un raid organizzato dai Mongoli per invadere i confini cinesi, stabilendo che il capo dei locali, Arughtai, donasse ogni anno dei cavalli alla citt\u00e0 di Pechino; quest'ultimo, ad ogni modo, nel 1431, venne sconfitto dalla trib\u00f9 degli Oirati ed ucciso nel 1434, quando Toghon prese il controllo della Mongolia orientale. La corte Ming, ad ogni modo, mantenne relazioni amichevoli anche con gli Oirati. Nel 1432, vennero stabilite nuove relazioni anche con il Giappone e la Corea, anche se quest'ultima nazione aveva l'obbligo di donare periodicamente delle vergini per l'harem dell'Imperatore cinese.\nIl consiglio privato dell'Imperatore, composto prevalentemente da eunuchi, centralizz\u00f2 il potere e il controllo sulla polizia segreta di stato, la cui l'influenza continuava a crescere. nel 1428 il noto censore Liu Guan venne punito per i suoi abusi alla servit\u00f9 penale e rimpiazzato dall'incorruttibile Gu Zuo (m. 1446), che licenzi\u00f2 43 membri delle corti di Pechino e Nanchino per incompetenza. Altri censori vennero privati dei loro onori, imprigionati o banditi, ma nessuno di loro venne giustiziato. Quello stesso anno l'Imperatore riform\u00f2 le regole militari con la coscrizione obbligatoria e un trattamento esemplare ai disertori.\nUn problema non indifferente del governo di Xuande, fu, in alcune aree dell'impero, l'applicazione di tasse esose e differenziate gravanti sui contadini; questo fece s\u00ec che molti contadini abbandonassero le loro aree di coltivazione. Nel 1430 l'Imperatore ordin\u00f2 la riduzione delle tasse su tutte le terre imperiali nel tentativo di arginare questa \"defezione fiscale\" e coordinando l'amministrazione provinciale con l'esercizio del controllo civile e militare. Tent\u00f2 di eliminare anche le irregolarit\u00e0 e la corruzione degli stessi funzionari ma senza molti successi.\nXuande mor\u00ec nel 1435 di malattia, dopo dieci anni di governo, e la sua epoca \u00e8 ancora oggi ricordata dagli storici come l'et\u00e0 d'oro della dinastia Ming in Cina.\nL'imperatore artista.\nL'Imperatore Xuande era anche conosciuto per essere un pittore eccezionale, particolarmente dotato nella ritrattistica di animali. Molte delle sue opere sono giunte sino a noi e sono oggi conservate al Museo Nazionale di Palazzo a Taipei, oltre che in collezioni all'estero come quella di Arthur M. Sackler Museum (divisione dell'Harvard Art Museum). Robert D. Mowry, curatore della sezione di arte cinese dell'Arthur M. Sackler Museum, ha descritto Xuande come \"l'unico imperatore Ming ad aver mostrato un genuino talento artistico di grande interesse.\"\nLa sua tecnica si distingue per l'epoca in particolar modo per la precisione nelle esecuzioni pi\u00f9 che nell'originalit\u00e0 dei soggetti o delle composizioni."}
