{"id": "2909113", "revid": "101310454", "url": "https://it.wikipedia.org/wiki?curid=2909113", "title": "No More Mr. Nice Guy", "text": "No More Mr. Nice Guy \u00e8 un singolo di Alice Cooper tratto dall'album \"Billion Dollar Babies\" del 1973.\nCover.\nI seguenti artisti hanno realizzato una cover del brano \"No More Mr. Nice Guy\":"}
{"id": "2909115", "revid": "124123", "url": "https://it.wikipedia.org/wiki?curid=2909115", "title": "Publio Sestio Baculo", "text": "Vita e ruolo militare.\nPublio Sestio Baculo (Publius Sextius Baculus) \u00e8 stato un centurione primipilo nella XII legione romana di stanza in Gallia sotto Gaio Giulio Cesare al tempo della sua conquista. Le fonti storiche disponibili e gli stessi scritti del \"De bello gallico\" lo dipingono come un grande eroe pronto a battersi fino alla morte sotto l'insegna di Cesare. Si racconta anche che gli salv\u00f2 la vita, uccidendo un guerriero nemico in procinto di colpire il grande condottiero romano. Inoltre, nel \"De bello gallico\" si racconta nello scontro con i Nervi del 57 e poi ancora contro i Sugambri nel 52 dei suoi sforzi sul campo di battaglia nonostante ferite sanguinose: \nMolti lo chiamavano \"il bastone\", nomignolo affibbiatogli per il suo \"cognomen\",(questo infatti il significato di Baculus nella lingua latina), e per il bastone di vite che portavano i centurioni a simbolo del loro grado.\nSono ignote le circostanze della sua morte come quelle della sua nascita. C'\u00e8 chi ha ipotizzato che avesse intrapreso il suicidio dopo l'assassinio di Cesare a Ostia o che fosse morto in battaglia a Filippi, nello scontro decisivo, militando nelle file antoniane, contro i cesaricidi. Comunque sia, ipotesi cos\u00ec discordanti sono poco affidabili e, spesso, frutto di racconti leggendari. Sestio svolse per molto tempo il ruolo di uomo fidato di Giulio Cesare e di sua spia personale (\"speculator\", infatti, stava ad indicare gli informatori regi nella Lingua latina).\nDiede un contributo eccezionale nella battaglia contro i Nervi, come racconta Cesare stesso in questo brano tratto dal \"De bello gallico\":\nRomanzi storici.\nLa figura dell'eroe Publio Sestio Baculo \u00e8 stata anche frutto di nuove interpretazioni da parte di Valerio Massimo Manfredi nel suo libro Idi di Marzo, nel quale Sestio svolge un ruolo cardine per la vicenda."}
{"id": "2909116", "revid": "132266", "url": "https://it.wikipedia.org/wiki?curid=2909116", "title": "Commissione Militare Centrale", "text": ""}
{"id": "2909119", "revid": "132266", "url": "https://it.wikipedia.org/wiki?curid=2909119", "title": "Commissione Militare Centrale (RPDC)", "text": ""}
{"id": "2909126", "revid": "767487", "url": "https://it.wikipedia.org/wiki?curid=2909126", "title": "Los Angeles Heat", "text": "Il Los Angeles Heat \u00e8 stata una societ\u00e0 calcistica statunitense di Los Angeles, fondata nel 1986 e sciolta nel 1991.\nStoria.\nFondata da Roland Martin, Eugene Schiappa e Dave Graefe, partecip\u00f2 nel corso della sua breve esistenza a tre differenti leghe professionistiche nazionali, ottenendo il massimo piazzamento nel 1990, qualificandosi alla finale di conference della APSL."}
{"id": "2909127", "revid": "767487", "url": "https://it.wikipedia.org/wiki?curid=2909127", "title": "ASB Classic 2007", "text": "L'ASB Classic 2007 \u00e8 stato un torneo di tennis giocato sul cemento. \n\u00c8 stata la 22\u00aa edizione del ASB Classic, che fa parte della categoria Tier IV nell'ambito del WTA Tour 2007. \nSi \u00e8 giocato al ASB Tennis Centre di Auckland in Nuova Zelanda, dal 1\u00ba gennaio al 6 gennaio 2007.\nCampionesse.\nSingolare.\n Jelena Jankovi\u0107 ha battuto in finale Vera Zvonar\u00ebva 7-6(9), 5-7, 6-3\nDoppio.\n Paola Su\u00e1rez / Janette Hus\u00e1rov\u00e1 hanno battuto in finale Hsieh Su-wei Shikha Uberoi 6-0, 6-2"}
{"id": "2909136", "revid": "132266", "url": "https://it.wikipedia.org/wiki?curid=2909136", "title": "Repubblica popolare democratica di Corea", "text": ""}
{"id": "2909137", "revid": "1442080", "url": "https://it.wikipedia.org/wiki?curid=2909137", "title": "ASB Classic 2007 - Singolare", "text": "Il singolare del torneo di tennis ASB Classic 2007, facente parte del WTA Tour 2007, ha avuto come vincitrice Jelena Jankovi\u0107 che ha battuto in finale Vera Zvonar\u00ebva 7-6(9), 5-7, 6-3.\nTeste di serie.\n1 Jelena Jankovi\u0107 (12): Campionessesa\n2 Anastasija Myskina (16): \"Primo turno\"\n3 Daniela Hantuchov\u00e1 (17): \"Secondo turno\"\n4 Marion Bartoli (18): \"Secondo turno\"\n5 Vera Zvonar\u00ebva (24): \"Runner-Up\"\n6 Martina M\u00fcller (34): \"Primo turno\"\n7 El\u00e9ni Daniil\u00eddou (36): \"Quarter Finali\"\n8 Shenay Perry (44): \"Primo turno\""}
{"id": "2909138", "revid": "110157", "url": "https://it.wikipedia.org/wiki?curid=2909138", "title": "Gjoric\u00eb", "text": "Gjoric\u00eb \u00e8 una frazione del comune di Bulqiz\u00eb in Albania (prefettura di Dib\u00ebr).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bulqiz\u00eb, Fush\u00eb Bulqiz\u00eb, Martanesh, Ostren, Shupenz\u00eb, Trebisht e Zerqan a costituire la municipalit\u00e0 di Bulqiz\u00eb.\nLocalit\u00e0.\nLa frazione \u00e8 formata dall'insieme delle seguenti localit\u00e0:"}
{"id": "2909139", "revid": "599013", "url": "https://it.wikipedia.org/wiki?curid=2909139", "title": "La nostra vita", "text": ""}
{"id": "2909141", "revid": "767487", "url": "https://it.wikipedia.org/wiki?curid=2909141", "title": "Martanesh", "text": "Martanesh \u00e8 una frazione del comune di Bulqiz\u00eb in Albania (prefettura di Dib\u00ebr).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bulqiz\u00eb, Gjoric\u00eb, Fush\u00eb Bulqiz\u00eb, Ostren, Shupenz\u00eb, Trebisht e Zerqan a costituire la municipalit\u00e0 di Bulqiz\u00eb.\nLa regione di Martanesh \u00e8 situata in una zona isolata nei monti della regione di Dib\u00ebr, Tirana si trova ad ovest e Bulqiz\u00eb \u00e8 a nord. Nella regione si trovano le sorgenti del fiume Mat che scorre verso nord-ovest verso l'area del comune di Mat che si apre in un'ampia vallata.\nIl rilievo pi\u00f9 elevato dell'area \u00e8 il Maja e Dhoksit (2020 m s.l.m.) la parte occidentale del massiccio \u00e8 caratterizzata da strette valli e gole con fenomeni carsici, la parte orientale invece \u00e8 caratterizzata dalla presenza di rocce ultrabasiche di origine magmatica ricche di risorse minerali, in particolare il cromo che viene estratto in numerose miniere.\nDal punto di vista militare \u00e8 rilevante la base di Biza ( gestita dal governo statunitense) e la montagna di Kaptina che \u00e8 una delle montagne pi\u00f9 alte della zona ( da cui si pu\u00f2 veder a occhio nudo la cita confinante della Repubblica di Macedonia), fanno di quest'ultima un punto strategico.\nLa popolazione di questa zona \u00e8 Bektashi, e il posto pi\u00f9 sacro in assoluto \u00e8 Bam Sulltani, un luogo situato nella zona di Ballenje e madhe in cui ogni anno si organizzano pellegrinaggi e feste.\nMentre dal punto di vista storico, Martanesh \u00e8 conosciuta come una zona che ha contribuito alla causa nazionale a partire dal medioevo con il Principe di Mat e Dibra, Gjon Kastrioti il padre di Scanderbeg (eroe nazionale), che secondo il scrittore Marin Barleti e alcuni studi fatti dall'universit\u00e0 di Vienna, si sostiene che Scanderbeg \u00e8 nato proprio in queste zone (Mat).\nA partire dagli anni 1940, durante la guerra anti-fascista, nel paese furono creati Ceta e Martaneshit, appunto per aiutare la liberazione del paese dall'occupante. Successivamente il paese fu bersaglio anche dello stesso partito comunista; i partigiani ammazzarono ben 22 uomini, per cui c'\u00e8 stato una forte dissenso con il regime di Hoxha.\nDopo gli anni 1990, con la caduta del regime dittatoriale, furono molti gli intellettuali che sono diventati parte integrante della vita politica dell'Albania. (ministri come Luan Rama e Mustafa Xhani)."}
{"id": "2909142", "revid": "110157", "url": "https://it.wikipedia.org/wiki?curid=2909142", "title": "Ostren", "text": "Ostren \u00e8 una frazione del comune di Bulqiz\u00eb in Albania (prefettura di Dib\u00ebr).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bulqiz\u00eb, Gjoric\u00eb, Fush\u00eb Bulqiz\u00eb, Martanesh, Shupenz\u00eb, Trebisht e Zerqan a costituire la municipalit\u00e0 di Bulqiz\u00eb.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2909143", "revid": "1442080", "url": "https://it.wikipedia.org/wiki?curid=2909143", "title": "ASB Classic 2007 - Doppio", "text": "Il doppio del torneo di tennis ASB Classic 2007, facente parte del WTA Tour 2007, ha avuto come vincitrici Janette Hus\u00e1rov\u00e1 e Paolo Suarez che hanno battuto in finale Hsieh Su-wei e Shikha Uberoi 6-0, 6-2.\nTeste di serie.\n1. Janette Hus\u00e1rov\u00e1 / Paola Su\u00e1rez: Campionesse\n2. Gisela Dulko / Meilen Tu: \"Primo turno, ritiro\"\n3. El\u00e9ni Daniil\u00eddou / Jasmin W\u00f6hr: \"Semifinali\"\n4. Marta Domachowska / Jelena Kostani\u0107: \"Primo turno\""}
{"id": "2909150", "revid": "110157", "url": "https://it.wikipedia.org/wiki?curid=2909150", "title": "Shupenz\u00eb", "text": "Shupenz\u00eb \u00e8 una frazione del comune di Bulqiz\u00eb in Albania (prefettura di Dib\u00ebr).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bulqiz\u00eb, Gjoric\u00eb, Fush\u00eb Bulqiz\u00eb, Ostren, Martanesh, Trebisht e Zerqan a costituire la municipalit\u00e0 di Bulqiz\u00eb.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2909152", "revid": "110157", "url": "https://it.wikipedia.org/wiki?curid=2909152", "title": "Trebisht", "text": "Trebisht \u00e8 una frazione del comune di Bulqiz\u00eb in Albania (prefettura di Dib\u00ebr).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bulqiz\u00eb, Gjoric\u00eb, Fush\u00eb Bulqiz\u00eb, Ostren, Shupenz\u00eb, Martanesh e Zerqan a costituire la municipalit\u00e0 di Bulqiz\u00eb.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2909153", "revid": "110157", "url": "https://it.wikipedia.org/wiki?curid=2909153", "title": "\u00darvalsdeild 2010", "text": "La \u00darvalsdeild 2010 (anche nota come \"Pepsideild\" per ragioni di sponsor) \u00e8 stata la 99\u00aa edizione della massima serie del campionato di calcio islandese disputato tra il 10 maggio e il 25 settembre 2010 e concluso con la vittoria del Brei\u00f0ablik al suo primo titolo.\nStagione.\nNovit\u00e0.\nA seguito della retrocessione del \u00der\u00f3ttur e dell'Fj\u00f6lnir, i loro posti sono stati presi dai primi due classificati della seconda divisione islandese, il Selfoss e lo Haukar.\nFormula.\nCome nella stagione precedente le squadre partecipanti furono dodici e si incontrarono in un turno di andata e ritorno per un totale di ventidue partite.\nLe ultime due classificate retrocedettero in 1. deild karla.\nLe squadre qualificate alle coppe europee furono quattro: i campioni alla UEFA Champions League 2011-2012 mentre la seconda, la terza e il vincitore della coppa nazionale alla UEFA Europa League 2011-2012.\nClassifica finale.\nLegenda:\nNote:"}
{"id": "2909154", "revid": "278830", "url": "https://it.wikipedia.org/wiki?curid=2909154", "title": "\u263b", "text": ""}
{"id": "2909156", "revid": "438678", "url": "https://it.wikipedia.org/wiki?curid=2909156", "title": "\u263a", "text": ""}
{"id": "2909158", "revid": "767487", "url": "https://it.wikipedia.org/wiki?curid=2909158", "title": "Zerqan", "text": "Zerqan \u00e8 una frazione del comune di Bulqiz\u00eb in Albania (prefettura di Dib\u00ebr).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bulqiz\u00eb, Gjoric\u00eb, Fush\u00eb Bulqiz\u00eb, Ostren, Shupenz\u00eb, Trebisht e Martanesh a costituire la municipalit\u00e0 di Bulqiz\u00eb.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2909161", "revid": "1543377", "url": "https://it.wikipedia.org/wiki?curid=2909161", "title": "Dick Wathika", "text": "Biografia.\nGareggi\u00f2 con successo per la Makadara Elettorale, seggio parlamentare nel 2007 per le elezioni in Kenya. A sostegno di Wathika c'era il Partito di Unit\u00e0 Nazionale. L'elezione fu annullata a maggio 2010.\nLottava da anni per bloccare l'AIDS nel Kenya, e anche contro il razzismo e la discriminazione."}
{"id": "2909163", "revid": "110157", "url": "https://it.wikipedia.org/wiki?curid=2909163", "title": "Arras (Albania)", "text": "Arras \u00e8 una frazione del comune di Dib\u00ebr in Albania (prefettura di Dib\u00ebr).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Fush\u00eb \u00c7idh\u00ebn, Kala e Dod\u00ebs, Kastriot, Lur\u00eb, Luzni, Maqellar\u00eb, Melan, Muhurr, Peshkopi, Selisht\u00eb, Sllov\u00eb, Tomin, Zall Dardh\u00eb e Zall Re\u00e7 a costituire la municipalit\u00e0 di Dib\u00ebr.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2909164", "revid": "113458057", "url": "https://it.wikipedia.org/wiki?curid=2909164", "title": "Dicloruro di zolfo", "text": "Il dicloruro di zolfo \u00e8 un composto chimico formato da zolfo e cloro ed \u00e8 il pi\u00f9 semplice dei cloruri di zolfo.\nA temperatura ambiente si presenta come un liquido rosso. Il legame che si viene a formare tra il cloro e lo zolfo \u00e8 un legame covalente\nProduzione.\nIl SCl2 pu\u00f2 essere ottenuto bruciando dello zolfo in atmosfera di cloro con due reazioni:\nApplicazioni.\nUtilizzato per la vulcanizzazione della gomma (inserimento -S-S- tra catene polimeriche gomma)\nSicurezza.\nA contatto con l'acqua, il SCl2 rilascia acido cloridrico."}
{"id": "2909168", "revid": "196390", "url": "https://it.wikipedia.org/wiki?curid=2909168", "title": "Ribera del Duero (vino)", "text": ""}
{"id": "2909169", "revid": "53508", "url": "https://it.wikipedia.org/wiki?curid=2909169", "title": "Accordi della Tavola Rotonda", "text": "Gli accordi della Tavola Rotonda si tennero a Varsavia, in Polonia, dal 6 febbraio al 4 aprile 1989. Il governo diede inizio alla discussione con il sindacato Solidarno\u015b\u0107, soppresso per legge, e con altri gruppi di opposizione nel tentativo di calmare il crescente tumulto popolare.\nStoria.\nA seguito degli scioperi operai all'inizio degli anni ottanta e dopo la conseguente formazione (allora clandestina) del movimento Solidarno\u015b\u0107 sotto la guida di Lech Wa\u0142\u0119sa, la situazione politica in Polonia parve rilassarsi. Nonostante il tentativo del governo di abbattere i sentimenti anti-comunisti, il movimento aveva conquistato troppe simpatie per poterlo tenere lontano dalla vita politica. Inoltre, vi erano paure di rivolte sociali a causa del malessere e dell'inflazione che aveva colpito la Polonia e aveva fatto sprofondare la popolazione in uno stato di rabbia e frustrazione. Nel 1988 le autorit\u00e0 diedero inizio a trattative serie con l'opposizione.\nNel settembre 1988 l'ondata di scioperi si avvi\u00f2 al termine, e si tenne un incontro segreto a cui parteciparono, tra gli altri, il leader dell'opposizione Lech Wa\u0142\u0119sa ed il Ministro degli Interni Czes\u0142aw Kiszczak. Essi si accordarono sulla formazione della cosiddetta trattativa della \"Tavola Rotonda\" nell'immediato futuro, per pianificare le azioni da intraprendere all'interno della nazione. Gli accordi della Tavola Rotonda ebbero inizio il 6 febbraio 1989, comprendendo la \"fazione di opposizione Solidarno\u015b\u0107\" e la \"fazione della coalizione al governo\". Gli accordi si tennero presso la sede del Consiglio dei Ministri e furono presieduti da Lech Wa\u0142\u0119sa e Czes\u0142aw Kiszczak.\nI comunisti polacchi, guidati dal generale Wojciech Jaruzelski, speravano di assorbire i principali leader dell'opposizione all'interno del gruppo dirigente, senza stravolgere la struttura del potere politico. Nella realt\u00e0, le trattative alterarono radicalmente la forma del governo e della societ\u00e0 polacca. Gli eventi in Polonia precipitarono e furono il trampolino di lancio per la caduta dell'intero blocco comunista; gli Accordi di Jalta furono poi annullati poco dopo gli accordi della Tavola Rotonda.\nRiunioni.\nLe riunioni si suddivisero in tre gruppi principali:\nArgomenti specifici vennero trattati da questi gruppi di discussione ma spesso le riunioni giunsero ad un punto morto, soprattutto a causa della reciproca sfiducia delle due parti e della riluttanza della rappresentanza governativa a concedere parte del proprio potere. In questo contesto le questioni pi\u00f9 controverse furono:\nUn certo numero di movimenti politici di opposizione di ispirazione radicale osteggiarono i colloqui poich\u00e9 non credevano nelle buone intenzioni del governo. Ma a dispetto dei loro timori pi\u00f9 neri gli accordi vennero firmati il 5 aprile a conclusione dei colloqui, accordi che vennero ribattezzati appunto \"Accordi della Tavola Rotonda\".\nConseguenze.\nIl documento ufficiale venne sottoscritto il 4 aprile 1989. I punti pi\u00f9 importanti, compresi quelli ispirati al rinnovamento di Aprile furono:\nCome conseguenza principale di questi accordi, il potere politico venne trasferito fattivamente verso una legislatura bicamerale e da un presidente che sarebbe stato il capo del potere esecutivo. Altra conseguenza importantissima fu il riconoscimento del sindacato Solidarno\u015b\u0107 come organizzazione politica legalmente riconosciuta e non pi\u00f9 clandestina.\nLe elezioni tenutesi il 4 giugno 1989 portarono ad una vittoria quasi totale di Solidarno\u015b\u0107 con circa il 99% dei seggi del Senato e con la totale elezione del 35% dei seggi al Sejm. Jaruzelski, la cui candidatura era l'unica consentita dal Partito Comunista Polacco per il ballottaggio alla presidenza, vinse per un solo voto all'Assemblea Nazionale."}
{"id": "2909180", "revid": "287204", "url": "https://it.wikipedia.org/wiki?curid=2909180", "title": "24749 Grebel", "text": "24749 Grebel \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 3,1926205\u00a0UA e da un'eccentricit\u00e0 di 0,1662514, inclinata di 19,63918\u00b0 rispetto all'eclittica."}
{"id": "2909182", "revid": "287204", "url": "https://it.wikipedia.org/wiki?curid=2909182", "title": "29185 Reich", "text": "29185 Reich \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 3,0915716\u00a0UA e da un'eccentricit\u00e0 di 0,2240204, inclinata di 17,38091\u00b0 rispetto all'eclittica."}
{"id": "2909183", "revid": "767487", "url": "https://it.wikipedia.org/wiki?curid=2909183", "title": "La ragazza sotto il lenzuolo", "text": "La ragazza sotto il lenzuolo \u00e8 un film del 1961, diretto dal regista Marino Girolami.\nSi tratta di una commedia fantastica, un po' sulla falsariga delle precedenti \"La paura fa 90\" (1951) e \"Tempi duri per i vampiri\" (1959), o della coeva produzione tedesca \"La ballata dei fantasmi\" (\"Das Spukschlo\u00df im Spessart\", 1960) di Kurt Hoffmann, con Liselotte Pulver.\nLocation.\nIl film \u00e8 ambientato sulla riviera ligure, ma il castello-albergo \u00e8 il Castello Odescalchi di Bracciano, in provincia di Roma."}
{"id": "2909186", "revid": "147575", "url": "https://it.wikipedia.org/wiki?curid=2909186", "title": "Banda (organizzazione criminale)", "text": ""}
{"id": "2909187", "revid": "729019", "url": "https://it.wikipedia.org/wiki?curid=2909187", "title": "Scintigrafia miocardica", "text": "La scintigrafia miocardica \u00e8 un esame diagnostico che viene utilizzato per cercare possibili anomalie nella perfusione del miocardio sotto stress (con opportuni test di provocazione) e a riposo. Il maggior campo di utilizzo riguarda la cardiopatia ischemica (infarto del miocardio, \"angina pectoris\") dove serve spesso per fornire indicazioni all'esecuzione di una coronarografia, e se necessario di un'angioplastica coronarica; ma \u00e8 utilizzata anche per altre indicazioni cardiologiche.\nPer comprendere meglio l'argomento, \u00e8 bene leggere anche le voci circolazione coronarica, infarto miocardico e cuore.\nTest provocativi.\nSono test che permettono lo studio della riserva coronarica, cio\u00e8 della capacit\u00e0 dei vasi coronarici di compensare a un aumento delle richieste metaboliche mediante un aumento del flusso ematico (il cuore estrae tutto l'ossigeno disponibile gi\u00e0 a riposo, quindi per fornirne una quota aggiuntiva l'unica soluzione possibile \u00e8 aumentare il flusso). La scintigrafia miocardica consente di rilevare non solo l'entit\u00e0 di tale parametro, ma anche le sedi cardiache in cui questo \u00e8 alterato e la reversibilit\u00e0 di suddette alterazioni a riposo. Il test di provocazione pi\u00f9 immediato da eseguire \u00e8 il test da sforzo; condotto facendo eseguire al paziente uno sforzo fisico (ad esempio facendolo pedalare in una \"cyclette\"), ma a volte questo non pu\u00f2 essere praticato. In tali casi esiste la possibilit\u00e0 di \"simulare\" lo sforzo fisico mediante la somministrazione di alcuni farmaci, che provocano un aumento del flusso coronarico anche in condizioni di riposo. Il farmaco usato pi\u00f9 spesso in questi casi \u00e8 il dipiridamolo, ma si possono usare anche l'adenosina, il regadenoson (un agonista selettivo dei recettori A2A dell'adenosina) e la dobutamina. La stanza dove vengono eseguiti questi test \u00e8 munita in ogni caso di attrezzatura da pronto soccorso da utilizzare in caso di pericolo per il paziente.\nTest da sforzo.\nSI esegue facendo eseguire al paziente uno sforzo che viene man mano incrementato. Lo sforzo aumenta la domanda di ossigeno cardiaca e questa provoca un aumento del flusso coronarico. Se possibile, il test andrebbe eseguito in maniera tale da esplorare adeguatamente questo parametro (in tal caso si dice che lo sforzo \u00e8 stato \"massimale\"). Per definire questo limite esistono dei valori di frequenza cardiaca specifici per l'et\u00e0 del paziente; nel test \"massimale\" viene raggiunto almeno l'85% del valore cercato (220 \u2212 et\u00e0 del paziente [anni]) senza comparsa di sintomi o segni di ischemia, senza calo della pressione sistolica &lt;20 mmHg dal valore basale o di modificazioni dell'elettrocardiogramma. Se il test non raggiunge tale soglia, la sua sensibilit\u00e0 diminuisce. Raggiunto il massimo sforzo, questo viene mantenuto per almeno 90 secondi dopo la somministrazione del radiofarmaco \"[vedi dopo]\". Questo lasso di tempo consente il crearsi della differenza di flusso fra le aree ischemiche e quelle sane.\nPer eseguire adeguatamente il test, \u00e8 necessario che il paziente abbia sospeso le terapie con beta bloccanti a lunga emivita per 4 giorni, con beta bloccanti a breve emivita e/o calcio antagonisti per 48 ore e 24 ore per i nitrati. In quanto questi farmaci possono alterare le immagini. Il differente tempo di sospensione \u00e8 dovuto alle differenze di emivita di queste molecole. La terapia con questi farmaci viene comunque mantenuta nel caso serva a proteggere il paziente durante il test.\nQuesto test \u00e8 sempre quello di prima scelta, in quanto \u00e8 quello che pi\u00f9 simula la realt\u00e0 clinica del paziente. In alcuni casi pu\u00f2 non essere eseguito; ad esempio se il paziente non \u00e8 in grado di muoversi (o pedalare), cos\u00ec come nel caso questo non collabori, presenti aneurisma dell'aorta o \"claudicatio intermittens\", oppure nei casi in cui non si raggiunga un buon \"end point\". Altres\u00ec non si pu\u00f2 eseguire nel caso l'elettrocardiogramma non sia valutabile (come nei portatori di pacemaker o in pazienti affetti da blocco di branca sinistro)\nIn caso di malattia multivasale pu\u00f2 verificarsi il fenomeno della \"stenosi dominante\". In sostanza l'esame in tali casi consentir\u00e0 di distinguere solo la stenosi di grado maggiore (denominata \"culprit lesion\"), nascondendo le altre in quanto questa mostrer\u00e0 prima i segni della sua presenza, facendo interrompere il test.\nTest con dipiridamolo e con adenosina.\nQuesti test esplorano la riserva coronarica senza aumentare la domanda di ossigeno, in pratica questi farmaci provocano un globale aumento di flusso in tutti i distretti tranne in quelli coi vasi afferenti stenotici (il meccanismo di base \u00e8 lo stesso nei due casi e consiste in una vasodilatazione indotta dall'adenosina che agisce sull'endotelio vasale. Il dipiridamolo, essendo un inibitore del \"reuptake\" della sostanza precedente, agisce con analogo effetto). Le immagini quindi mostreranno le aree stenotiche come relativamente meno perfuse delle altre. Questa tipologia di esame ha il notevole vantaggio di non provocare ischemia da aumentata domanda al contrario del test da sforzo (pu\u00f2 comunque provocare ischemia \"da furto\", dovuta al fatto che i vasi dilatati, aumentando il proprio afflusso di sangue, possono privarne le aree stenotiche). Il fenomeno del furto pu\u00f2 avvenire sia \"verticalmente\" (col subendocardio meno perfuso delle aree pi\u00f9 superficiali) sia orizzontalmente per deviazione del flusso verso aree a pi\u00f9 bassa resistenza. Altro vantaggio di questa tipologia di test \u00e8 quella di risentire in maniera differente (vedi tabella) della terapia coronaroattiva, cos\u00ec come essere meno influenzato del fenomeno della stenosi dominante descritto prima. Alla fine del test viene somministrata aminofillina al paziente come antidoto al dipiridamolo, in modo da bloccarne gli effetti. Le controindicazioni sono: asma e BPCO (in quanto questi farmaci influenzano i beta agonisti somministrati per trattare queste patologie), un evento ischemico cerebrale recente (la vasodilazione indotta dal farmaco avviene anche a livello cerebrale), il blocco atrio-ventricolare (perch\u00e9 viene accentuato da questi farmaci), una forte ipotensione (&lt;100 mmHg). Nel caso vengano somministrati questi farmaci \u00e8 anche opportuno che il paziente non assuma teofillina (contenuta nel t\u00e8) o sostanze simili come la caffeina contenuta nel caff\u00e8 cos\u00ec come nel cioccolato (anche le poche tracce presenti nel prodotto \"decaffeinato\" possono disturbare i risultati dell'esame).\nTest con dobutamina.\n\u00c8 un test utilizzato nel caso i pazienti non possano eseguire i due precedenti. Si esegue somministrando la dobutamina che ha effetto inotropo positivo a basse dosi (aumenta la contrattilit\u00e0 cardiaca in quanto \u00e8 un simpaticomimetico) mentre ad alte dosi aumenta la frequenza cardiaca ed agisce da vasocostrittore. Se necessario si somministra anche atropina (un parasimpaticolitico) cos\u00ec da accentuarne l'effetto. Gli antidoti utilizzati pi\u00f9 spesso sono l'atenololo e il propranololo (simpaticolitici). Questo test \u00e8 simile al test da sforzo, infatti l'aumento della perfusione \u00e8 provocato da un aumento della domanda di ossigeno cardiaca. Questo farmaco in alcuni soggetti pu\u00f2 dare crisi ipertensive o aritmie, quindi \u00e8 sempre consigliato un attento monitoraggio del paziente, inoltre questo test non \u00e8 preferibile nei pazienti affetti da glaucoma o iperplasia prostatica in quanto i farmaci usati per trattare tali patologia inibiscono l'azione dell'atropina.\nI traccianti.\nI traccianti sono sostanze radioattive con differenti caratteristiche che dipendono dalla loro struttura chimica. Nella scintigrafia miocardica questi composti vengono iniettati al paziente e, una volta arrivati al cuore, vengono captati (con differenti meccanismi) dalle cellule cardiache. Di conseguenza, tale captazione sar\u00e0 direttamente proporzionale al flusso ematico che raggiunge tali cellule. Queste sostanze sono: il tallio 201 cloruro e i traccianti tecneziati.\n201Tl-Cl.\nSi ritiene che il tallio-201 entri nelle cellule pompato attivamente nel citosol tramite la pompa sodio-potassio \u2013 entra \"mimando\" il potassio (K+), in quanto di norma lo ione talloso ha una carica positiva. La captazione \u00e8 influenzata sia dal flusso ematico regionale sia dalla vitalit\u00e0 del tessuto cardiaco (in quanto la pompa sodio-potassio richiede ATP per funzionare) Mimando il potassio, questo ione una volta trasportato nella cellula, pu\u00f2 anche uscire dopo un po' di tempo, fino al raggiungimento di uno stato di equilibrio col liquido extracellulare. Questa caratteristica consente di valutare la riserva coronarica in un'unica somministrazione fatta subito dopo il test di provocazione (al contrario dei traccianti tecneziati). Dapprima infatti si osserver\u00e0 accumulo del farmaco in tutte le aree irrorate \u2013 le aree necrotiche, senza vascolarizzazione significativa, non capteranno nulla \u2013, mentre successivamente il fenomeno della ridistribuzione descritto prima far\u00e0 in modo \u2013 nei tessuti ben irrorati \u2013 che il farmaco da questi venga portato via, lasciando captanti le aree con stenosi in cui questo processo \u00e8 pi\u00f9 lento. Tuttavia, nonostante questi vantaggi, i traccianti tecneziati sono anche molto usati in quanto il tallio non \u00e8 sempre disponibile in urgenza, inoltre presenta caratteristiche farmacocinetiche, di energia del fotone gamma emesso e di emivita non ottimali.\nTraccianti tecneziati.\nSono molecole che incorporano al loro interno un atomo di tecnezio-99m radioattivo. Le principali utilizzate sono il sestamibi e la tetrafosmina. Anche queste molecole hanno una carica positiva, ma si accumulano nel miocardio con un meccanismo differente dal tallio, sono in grado di attraversare la membrana plasmatica dei miocardiociti per diffusione passiva e per gradiente elettrochimico, e successivamente di accumularsi nella superficie dei mitocondri carica negativamente sfruttando la loro carica positiva. Una volta dentro, al contrario del tallio, queste molecole rimangono intrappolate; quindi \u00e8 impossibile fare studi di perfusione con un'unica somministrazione. Il farmaco viene quindi somministrato 2 volte, in protocolli che possono essere a singola o a doppia giornata, a seconda del centro entro cui sono eseguiti. Esistono comunque altri traccianti neutri in grado di accumularsi a livello mitocondriale, probabilmente tramite interazione diretta con qualche componente di questi organelli cellulari.\nAcquisizione delle immagini.\nPer ottenere le immagini si usa una gamma camera a singola, o meglio a doppia testata per una migliore acquisizione con tecnica SPECT. Spesso nell'elaborazione delle immagini viene anche eseguita una correzione per l'attenuazione (che permette di stimare la perdita di fotoni dovuta all'impatto di questi con le strutture corporee e con l'ambiente di acquisizione) e il \"gating\", ossia la sincronizzazione dell'input che arriva dalla gamma camera con l'ECG. Quest'ultima caratteristica dell'esame \u00e8 utile per studiare anche la cinesi ventricolare, oltre che per ridurre gli artefatti.\nIl paziente deve essere a digiuno da almeno 8 ore prima dell'acquisizione dell'esame. Nei paesi anglosassoni \u00e8 comune acquisire le immagini sotto stress utilizzando traccianti tecneziati e il tallio a riposo. Questa tecnica ha il vantaggio di usare al meglio le caratteristiche dei 2 traccianti, ma al contempo comporta il confronto di emissioni gamma con energie differenti.\nLa refertazione viene fatta poi ricostruendo le immagini nello spazio 3D. Dopo riallineamento vengono poi analizzate sia a occhio nudo che con l'ausilio di speciali algoritmi da parte del medico nucleare. Per mappare le aree ipoperfuse si usa uno schema di suddivisione della parete ventricolare che si basa su uno standard internazionale. Oltre alle ricostruzioni ottenute \"affettando\" il ventricolo sinistro nei 3 assi dello spazio (asse corto, asse lungo orizzontale e asse lungo verticale) esiste una quarta ricostruzione chiamata \"bull's eye\" (\"occhio di toro\" in inglese) ottenuta \"schiacciando\" il ventricolo lungo l'asse corto. Questa visualizzazione \u00e8 utile per ottenere una visione pi\u00f9 d'insieme dell'intero organo.\nAcquisizione \"gated\" ECG.\nSpesso l'acquisizione delle immagini \u00e8 fatta impiegando la tecnica \"gated\" che sincronizza l'ottenimento delle immagini con l'elettrocardiogramma. Questa tecnica non solo riduce gli artefatti, ma consente anche di studiare la cinetica del ventricolo sinistro, calcolare la frazione di eiezione e altri parametri come lo spessore ventricolare (anche a livello regionale). Per essere attuata, richiede che il paziente non presenti aritmie o grosse variazioni del ritmo, altrimenti la sincronizzazione fallisce e la macchina \"rigetta\" i battiti, facendo perdere dati al momento dell'acquisizione (alcune macchine sono comunque in grado di recuperarli e usarli per un'indagine \"non-gated\").\nCorrezione per l'attenuazione ed artefatti.\nL'attenuazione fotonica \u00e8 dovuta all'interposizione di tessuti corporei (dotati di una loro radiopacit\u00e0) fra il cuore e la gamma camera. Nel sesso femminile la causa pi\u00f9 frequente sono le mammelle che possono portare a una falsa ipocaptazione rilevata in sede anteriore (questa pu\u00f2 anche cambiare sede anche a seconda del differente posizionamento delle stesse). Nel maschio invece \u00e8 possibile osservare un'area di ipocaptazione inferiore dovuta al diaframma. Per effettuare un migliore calcolo di questo fenomeno, in commercio sono presenti macchine SPECT-TC dove l'acquisizione TC serve a stimare la densit\u00e0 dei tessuti corporei analizzati.\nAltro fenomeno che pu\u00f2 causare artefatti \u00e8 il movimento del paziente durante l'acquisizione. Inoltre a volte pu\u00f2 capitare che anse intestinali alte o la colecisti trattengano parte del farmaco, disturbando la visualizzazione del cuore. Nel primo caso pu\u00f2 essere utile far bere al paziente acqua (meglio se gassata) per velocizzare il wash out della sostanza, mentre nel caso in cui sia la colecisti a trattenere la molecola, un pasto grasso pu\u00f2 aiutare a farla svuotare.\nAnche il movimento del diaframma pu\u00f2 comportare uno spostamento del cuore, cos\u00ec come alcune patologie cardiache come l'ipertrofia (che pu\u00f2 presentare aree pi\u00f9 calde del normale) o il blocco di branca sinistro che pu\u00f2 portare a un quadro di ipocaptazione antero-settale. Anche malfunzionamenti delle macchine possono produrre immagini falsamente alterate.\nGamma camere cardiodedicate.\nRecentemente sono entrati in commercio nuovi modelli di gamma camera specificatamente dedicati allo studio del cuore. Queste nuove macchine permettono di ottenere immagini di qualit\u00e0 superiore (migliore risoluzione spaziale e di contrasto, con conseguente miglior valutazione della motilit\u00e0 cardiaca e della frazione di eiezione) riducendo nel contempo l'attivit\u00e0 di radiofarmaco somministrata al paziente. Questo netto miglioramento di performance \u00e8 stato reso possibile grazie all'utilizzo di cristalli semiconduttori CZT (Cadmio-Zinco-Tellurio) associati a speciali collimatori \"pin-hole\" che permettono anche la costruzione di rilevatori pi\u00f9 piccoli (che possono essere incorporati anche in una poltrona anzich\u00e9 in un lettino, molto utili in caso il paziente sia claustrofobico). Questo nuovo tipo di rilevatori consente inoltre di misurare direttamente il flusso coronarico iniettando il radiofarmaco dopo aver posizionato il paziente nella macchina, eventualmente eseguendo anche uno stress farmacologico, (in modo simile alla PET cardiaca con traccianti di perfusione) in quanto le acquisizioni fatte da queste macchine sono gi\u00e0 nativamente volumetriche anzich\u00e9 planari. Altra caratteristica interessante di queste apparecchiature \u00e8 data dalla risoluzione energetica dei rilevatori, che \u00e8 nettamente superiore a quella delle gamma camere tradizionali. Grazie a questa caratteristica \u00e8 possibile eseguire in contemporanea acquisizioni con isotopi diversi; ad esempio somministrando nello stesso momento un tracciante tecneziato e la 123I-metaiodobenzilguanidina per lo studio del sistema simpatico cardiaco, oppure eseguendo a breve distanza di tempo un'acquisizione sotto stress con un tracciante tecneziato ed un'acquisizione a riposo col tallio-201; senza il rischio di sovrapposizione fra le due immagini.\nQuadri patologici e normali.\nDi norma i polmoni non sono visualizzabili alla SPECT miocardica (la loro presenza indica malattia coronarica multivasale) e il ventricolo destro lo \u00e8 al massimo solo debolmente (\u00e8 ben visibile nei casi di sua ipertrofia). Inoltre il setto fibroso e il piano valvolare del cuore risultano di norma freddi, in quanto non contengono tessuto contrattile (e quindi consumano meno risorse metaboliche rispetto al resto del cuore).\nDi norma, se un difetto di perfusione sotto stress persiste anche a riposo, ci si trova dinanzi a un'area necrotica. Al contrario, nel caso in cui le immagini sotto stress in un determinato punto siano ipocaptanti e a riposo invece no, si pu\u00f2 parlare di ischemia inducibile nel caso si sia usato un test da sforzo. Nel caso sia stato usato il dipiridamolo si parla invece di distribuzione non uniforme inducibile (in quanto non si induce un'ischemia di norma con questi farmaci).\nCaptazioni extracardiache di tracciante non fisiologiche e focali (es. polmonari) possono essere anche secondarie a neoplasie e pertanto vanno indagate con ulteriori accertamenti.\nAccuratezza della SPECT miocardica.\nLa scintigrafia miocardica \u00e8 ampiamente utilizzata per valutare la perfusione del tessuto miocardico nei pazienti coronaropatici. Rispetto alla coronarografia infatti questo tipo di esame \u00e8 meno operatore-dipendente e soprattutto vede l'irrorazione del tessuto (al contrario della coronarografia che visualizza il grado di stenosi dei vasi, quadro che non sempre correlato col deficit perfusorio). In un terzo dei casi la coronarografia viene eseguita su pazienti con coronarie senza alterazioni. L'analisi SPECT con tallio \u00e8 migliore dell\"'imaging\" planare e la metodica semi-quantitativa \u00e8 migliore dell'analisi visiva. La tipologia di tracciante sembra invece non influenzare in modo significativo i risultati della metodica, ma l'uso di quelli tecneziati da migliori risultati in pazienti obesi o con mammelle voluminose in quanto forniscono: risoluzione migliore, maggior numero di conteggi e minore attenuazione rispetto al tallio.\nCon le metodiche \"gated\" \u00e8 possibile analizzare vari parametri come la cinesi cardiaca e lo spessore della parete nelle varie fasi del ciclo cardiaco. Alterazioni dello spessore possono far pensare a un infarto o a quadri come il \"miocardio stordito\". Nel caso di infarto tali parametri non variano nell'acquisizione a riposo. I movimenti rilevati con la tecnica \"gated\" sono correlabili con quelli rilevabili dall'ecocardiografia.\nAnche la severit\u00e0 della malattia del paziente pu\u00f2 influenzare l'esito dell'esame. Pazienti coronaropatici da tempo infatti avranno una vascolarizzazione pi\u00f9 compromessa, quindi il loro esame sar\u00e0 pi\u00f9 facilmente positivo. Anche il numero di vasi alterati influenza i risultati. La sensibilit\u00e0 infatti cresce all'aumentare del numero di vasi coinvolti da circa l'85% al 95% se sono coinvolti tutti e tre i rami principali. Anche l'entit\u00e0 della stenosi \u00e8 critica nel determinare la positivit\u00e0. Se la stenosi \u00e8 severa questa \u00e8 oltre il 70%, altrimenti scende al 63%. I vasi pi\u00f9 spesso riconosciuti come stenotici sono la discendente anteriore e la coronaria destra all'analisi visiva; mentre la metodica semi-quantitativa funziona meglio per la destra e la circonflessa. Indici di malattia trivasale sono, oltre ai deficit diffusi alle aree coinvolte, anche la captazione polmonare del radiofarmaco e la dilatazione transitoria del lume ventricolare sinistro dopo sforzo.\nConfronto con l'ECG sotto sforzo.\nL'elettrocardiogramma sotto sforzo ha una sensibilit\u00e0 del 68% e una specificit\u00e0 del 77%. Anche la scintigrafia miocardica sotto sforzo ha caratteristiche simili, inoltre la metodica medico nucleare rispetto all'ECG ha il vantaggio di non essere influenzata dalle anomalie del tratto ST. Il valore predittivo positivo dell'ECG sotto sforzo aumenta con il numero di vasi coinvolti da stenosi ed \u00e8 inferiore nelle donne rispetto agli uomini, mentre per quello negativo vale il contrario, in relazione alla differente prevalenza della patologia nei 2 sessi. Anche in pazienti con disturbi del ritmo o ipertrofia ventricolare sinistra il sottoslivellamento del tratto ST pu\u00f2 avere basso valore; cos\u00ec come il non raggiungimento della frequenza cardiaca massimale. Nella metodica medico nucleare quest'ultimo problema pu\u00f2 essere superato simulando uno sforzo farmacologicamente.\nAnalogamente, anche l'uso di terapie coronaroattive pu\u00f2 influire sull'esito dell'esame: calcio antagonisti e beta bloccanti lo fanno riducendo la domanda di ossigeno cardiaca e la frequenza; ci\u00f2 pu\u00f2 provocare il non rilevamento di aree fornite da vasi stenotici. Inoltre nei pazienti coronaropatici, assieme ai nitrati, influiscono sulla comparsa del tipico sottoslivellamento del tratto ST all'ECG. In generale la metodica medico-nucleare mostra comunque una sensibilit\u00e0 maggiore in queste condizioni rispetto al solo ECG.\nI circoli collaterali che riforniscono aree con vasi tributari stenotici provocano il non rilevamento del difetto di perfusione dovuto alla stenosi. Anche il blocco di branca sinistro pu\u00f2 influire sul rilevamento, in quanto nei pazienti affetti da questa patologia lo spessore del setto interventricolare \u00e8 diminuito e la pressione interventricolare aumentata, cos\u00ec come le resistenze periferiche. Queste anomalie possono produrre alterazioni di flusso dovute a variazioni della contrattilit\u00e0, indipendenti dall'ischemia. In particolare l'asincronia settale pu\u00f2 produrre compressione dei vasi che irrorano questa zona (in questi casi l'esame mostrer\u00e0 dei falsi cali perfusori a livello antero-settale, con associata ridistribuzione del flusso negli altri distretti). In tali casi \u00e8 impossibile diagnosticare l'ischemia in questi pazienti se non ricorrendo ai test con dipiridamolo o adenosina.\nPresenza o assenza di malattia coronarica.\nCome per ogni test diagnostico, i valori predittivi positivo e negativo dipendono dalla prevalenza della patologia nella popolazione esaminata. Il teorema di Bayes permette anche di stimare i valori di sensibilit\u00e0 e specificit\u00e0 di test combinati. Quindi per eseguire il test con le indicazioni giuste \u00e8 necessario creare protocolli che tengano conto della probabilit\u00e0 pre-test che la malattia sia presente nei soggetti in esame. Per stimare questo valore si dovrebbe tener conto di alcune covariate che correlino con la patologia coronarica. All'atto pratico, pazienti con un'elevata probabilit\u00e0 pre-test (&gt;68%) presentano di solito dolore anginoso tipico (dolore toracico tipico della malattia ischemica) e un test da sforzo positivo. In tali casi va sempre eseguita una coronarografia dopo la SPECT miocardica, qualunque risultato questa mostri in quanto la metodica medico-nucleare mostra le aree ischemiche ma non permette di ottenere informazioni sui vasi da trattare. Se invece i sintomi sono atipici o non sono presenti la SPECT miocardica pu\u00f2 costituire una valida alternativa non invasiva alla coronarografia. In tali casi se la SPECT sotto sforzo mostrer\u00e0 anomalie che scompaiono a riposo, la coronarografia \u00e8 fondamentale per pianificare una possibile rivascolarizzazione percutanea.\nSe il paziente presenta dolore anginoso atipico, accompagnato da presenza di fattori di rischio coronarico, la probabilit\u00e0 pre-test \u00e8 bassa (10-25%). in tali casi la presenza di un test da sforzo negativo porta la probabilit\u00e0 di malattia a &lt;10%, rendendo vani ulteriori approfondimenti diagnostici.\nNei casi con probabilit\u00e0 pre-test di malattia intermedia (25-68%), come i soggetti con sintomi anginosi dubbi o quelli asintomatici con test da sforzo positivo, la scintigrafia miocardica va sempre eseguita.\nPrognosi e rischio cardiovascolare.\nNon tutti i pazienti sottoposti a rivascolarizzazione percutanea possono trarre beneficio dal trattamento. La scintigrafia miocardica consente di identificare, con una metodica non invasiva, i migliori candidati a questa metodica terapeutica, isolando pazienti che possono trarre beneficio solo dalla terapia medica. In particolare i pazienti con un esame scintigrafico normale presentano una probabilit\u00e0 molto bassa di contrarre un infarto entro un anno dalla diagnosi (&lt;1%), confrontabile con quella della popolazione generale. Analogamente, se l'\"imaging\" relativo al paziente \u00e8 normale, la prognosi non \u00e8 dissimile dal caso precedente anche in presenza di gravi alterazioni vasali o test da sforzo positivo. Inoltre \u00e8 l'esame che fornisce il migliore contributo diagnostico se associato sia allo stesso test da sforzo sia alla coronarografia. Il confronto fra l'\"imaging\" sotto stress e quello a riposo poi \u00e8 molto utile per dedurre quali pazienti trattare efficacemente e quali no (sono da trattare i pazienti che presentano alterazioni sotto stress che scompaiono a riposo) in quanto le immagini correlano anche con la presenza di tessuto vitale, ma disfunzionale. In particolare, nelle 24 ore post-infarto, la SPECT miocardica con dipiridamolo \u00e8 in grado di identificare i pazienti ad alto rischio per altri eventi ischemici durante il ricovero o dopo la dimissione, in quanto permette di osservare i fenomeni di ridistrubuzione del flusso coronarico nel post-ischemia. Questi dati non si possono ottenere tramite prove angiografiche. Anche nei tempi successivi l'evento ischemico, in pazienti con angina ricorrente l\"'imaging\" perfusorio rimane utile per identificare pazienti al alto rischio, risultati meno brillanti si hanno coi pazienti a basso rischio. In presenza di infarto non-Q all'ECG tali metodiche hanno dimostrato che nel 30-40% dei pazienti \u00e8 ancora presente miocardio vitale nelle zone colpite.\nNei pazienti con angina instabile o trattati \u00e8 anche necessario decidere se utilizzare unicamente la terapia medica, o se optare anche per trattamenti pi\u00f9 invasivi; anche il tali casi l\"'imaging\" perfusorio \u00e8 utile nel processo decisionale. Analogamente i pazienti trattati con la terapia trombolitica possono essere con questo esame sorvegliati nel tempo. L'acquisizione \"gated\" fornisce informazioni sulla cinetica ventricolare. In particolare la frazione di eiezione a riposo, rilevabile con queste metodiche, \u00e8 uno dei pi\u00f9 importanti indici prognostici per la mortalit\u00e0 dovuta ad eventi cardiovascolari, cos\u00ec come la diminuzione di questo valore all'esercizio. In pazienti con tale caratteristica si \u00e8 visto che i trattamenti di rivascolarizzazione migliorano la prognosi, cosa che non accade nei pazienti dove lo sforzo fa aumentare la frazione di eiezione. Inoltre nel post infarto, se tale parametro \u00e8 &lt;35%, il rischio di morte da eventi cardiaci \u00e8 incrementato. L'incremento di &lt;5% di tale parametro con lo sforzo in questi pazienti ha una sensibilit\u00e0 del 95% e una specificit\u00e0 del 96% nel rilevare un rischio cardiovascolare elevato.\nAnche pazienti candidati a interventi di chirurgia vascolare non cardiaca o ad altri interventi chirurgici possono essere stratificati con questa metodica per stimare il rischio cardiovascolare perioperatorio. In tali casi, la scintigrafia miocardica \u00e8 utile soprattutto nei pazienti a rischio intermedio (presenza di 1-2 fattori di rischio) piuttosto che in quelli ad alto o basso rischio cardiovascolare. La presenza di difetti reversibili in questi pazienti correla con un tasso di sopravvivenza del 50% a lungo termine.\nRicerca del miocardio vitale.\nLa definizione di miocardio vitale identifica una regione cardiaca con funzione e flusso ridotti, ma ancora metabolicamente attiva. Dal punto di vista fisiopatologico, entro questa definizione, \u00e8 possibile distinguere il miocardio stordito e il miocardio ibernato. Il primo caso \u00e8 conseguenza di un evento ischemico recente risoltosi spontaneamente o dopo terapia, dopo il cui verificarsi il tessuto contrattile permane temporaneamente ancora ipofunzionante e con un metabolismo alterato nonostante il flusso sia stato ripristinato. Il miocardio ibernato invece \u00e8 caratterizzato da un'alterata funzione conseguenza di una ipoperfusione cronica, probabilmente instaurata come meccanismo difensivo nei confronti dell'ischemia. In passato l'identificazione di tali regioni cardiache era effettuata mediante scintigrafia con 201Tl, in quanto questo elemento per entrare nei miocardiociti necessita di energia sotto forma di ATP, la cui disponibilit\u00e0 dipende dal metabolismo della cellula stessa. Il \"gold standard\" oggi disponibile \u00e8 la PET cardiaca con FDG, ma \u00e8 possibile ottenere buoni risultati anche mediante scintigrafia con farmaci tecneziati (ormai molto pi\u00f9 diffusi del tallio) eseguendo l'esame prima sotto stress e poi a riposo dopo somministrazione di nitrati per via sublinguale o endovenosa. Essendo questi farmaci dei potenti vasodilatatori, con il loro utilizzo \u00e8 possibile dilatare anche le aree tributarie di vasi stenotici, rendendo pi\u00f9 evidente sulle immagini eventuali differenze di flusso fra l'acquisizione sotto stress e quella a riposo secondarie alla stenosi stessa.\nAltre tecniche scintigrafiche.\nAngiocardioscintigrafia all'equilibrio.\n\u00c8 una tecnica che era utilizzata molto prima dell'introduzione dell'ecocardiogramma e delle tecniche \"gated\" in cardioscintigrafia. Fornisce precise informazioni sulle funzioni ventricolari. Si effettua marcando i globuli rossi del paziente con tecnezio (operazione che pu\u00f2 essere fatta sia \"in vivo\" iniettando il radiofarmaco sia \"in vitro\" marcando i globuli in 10 mL di sangue prelevati e poi reiniettandoli. Questo consente di ottenere rese di marcatura un po' pi\u00f9 elevate). Le immagini vengono poi acquisite con una gamma camera posizionando il paziente con il braccio sinistro alzato e inclinato di 45\u00b0 per meglio discriminare i due ventricoli. Al momento della refertazione vengono poi selezionate due \"regioni di interesse\" a livello dei 2 ventricoli in modo da ottenere dati valutabili sia visivamente dall'operatore sia tramite computer utilizzando appositi programmi, anche visualizzando il cuore in movimento. Oltre l'acquisizione basale, se necessario possono essere eseguite anche acquisizioni sotto sforzo.\nAccuratezza della tecnica.\nQuesto esame esclude la presenza di deficit coronarico se la frazione di eiezione che rileva \u00e8 &gt;50% e mostra un incremento sotto sforzo di almeno il 5% senza anomalie della cinesi. Nei pazienti sintomatici tale metodica presenta una sensibilit\u00e0 del 90% e una specificit\u00e0 del 73%. Il valore di sensibilit\u00e0 \u00e8 simile all'imaging cardiaco di perfusione, mentre la specificit\u00e0 \u00e8 pi\u00f9 bassa rispetto a quest'ultima metodica. Quattro variabili indipendenti correlano con la presenza di patologia multivasale o del tronco comune; queste sono il sesso maschile, l'ammontare del doppio prodotto, della frazione di eiezione e del sottoslivellamento del tratto ST. Nelle donne la tolleranza alla sforzo di solito \u00e8 minore e questo pu\u00f2 portare a non avere un aumento della frazione di eiezione, abbassando la specificit\u00e0 del test. La frequenza cardiaca poi pu\u00f2 influenzare la sensibilit\u00e0. Di norma lo sforzo va incrementato in modo lento, in quanto un incremento troppo rapido porta a un calo della frazione di eiezione anzich\u00e9 a un incremento. Anche la terapia coronaroattiva pu\u00f2 influenzare l'esito del test come descritto per l'esame precedente cos\u00ec come la presenza di circoli collaterali. L'esame poi pu\u00f2 essere in questo caso condotto sia in posizione supina che eretta indifferentemente. Da notare come, oltre alla cardiopatia ischemica anche altre variabili possono produrre alterazioni della cinesi (altre patologie cardiache, farmaci, et\u00e0, sesso femminile).\nScintigrafia con marcatori di necrosi.\nLe aree di necrosi, che contengono calcio libero, possono essere evidenziate usando pirofosfati marcati che lo legano. Per far in modo che il fissaggio avvenga ovviamente il tessuto necrotico deve avere almeno un minimo livello di perfusione. Quindi se l'area infartuata \u00e8 molto estesa, l'immagine ottenuta sar\u00e0 \"positiva\" per la zona pi\u00f9 vicina a quella normale e \"negativa\" nella zona centrale. I pirofosfati sono usati anche per la scintigrafia ossea, quindi anche lo scheletro del torace sar\u00e0 visibile con questa tecnica; ma se sono presenti aree di necrosi queste avranno una captazione maggiore dell'osso. Questo tipo di esame \u00e8 positivo solo 24-48 ore dall'evento ischemico (in quanto la necrosi per comparire nel tessuto come tale impiega tempo), prima e dopo questo lasso di termine l'esame sar\u00e0 negativo anche in sua presenza. Questo inconveniente limita fortemente l'utilizzo di questa tecnica.\nScintigrafia con MIBG per lo studio dell'innervazione cardiaca.\nSi usa in tal caso metaiodobenzilguanidina marcata con iodio-123. Questa sostanza si lega, oltre che alle localizzazioni dei tumori secernenti catecolamine, anche alle sinapsi postgangliari del sistema simpatico afferente il cuore permettendone la visualizzazione. Le immagini possono essere anche rilevate a distanza di tempo per stimare il \"wash-out\" del tracciante mentre tramite tecnica SPECT \u00e8 anche possibile definire le zone di miocardio con i deficit se presenti. Una perdita di captazione di questo tracciante si pu\u00f2 avere dopo un evento ischemico (in tali casi una SPECT \u00e8 spesso indispensabile per evidenziare un difetto settoriale), nella cardiomiopatia dilatativa o nei diabetici. Anche in campo neurologico questo esame pu\u00f2 avere implicazioni nella diagnosi differenziale fra malattia di Parkinson e demenza a corpi di Lewy (in cui la captazione a livello cardiaco \u00e8 assente o diminuita) e parkinsonismi o demenza di Alzheimer (in cui l'innervazione simpatica cardiaca \u00e8 conservata). \u00c8 possibile anche eseguire un'analisi \"semiquantitativa\" della captazione cardiaca facendo il rapporto dei conteggi a livello di tale organo ottenuti mediante un'apposita ROI e dividendoli per quelli presenti a livello di una regione di Interesse posizionata sul mediastino. Il valore ottenuto viene poi confrontato con un \"cut-off\" di normalit\u00e0.\nAltre indicazioni cliniche.\nCardiopatia ipertensiva.\nL'angiocardioscintigrafia a riposo permette di valutare globalmente la funzione ventricolare sinistra, e quindi permette di studiare l'ipertensione che soggiace all'ipertrofia cardiaca; mentre lo stesso studio sotto sforzo non \u00e8 indicato in questi pazienti con coronaropatia in quanto variazioni della frazione di eiezioni sono comuni anche senza eseguire il test, specie in quelli con disfunzione diastolica ed ipertrofia ventricolare sinistra. Pu\u00f2 essere utile invece in pazienti non coronaropatici che lamentano disturbi sotto sforzo ma, in ogni caso, il danno aterosclerotico con questa tecnica non \u00e8 distinguibile da quello dovuto alla malattia di base. Questo esame \u00e8 utile, e forse un po' pi\u00f9 accurato, dell'ecocardiogramma nel rilevare i segni di rimodellamento e di ipertrofia dell'organo. Si \u00e8 visto che alcuni farmaci come i beta-bloccanti, i calcio antagonisti e gli ACE inibitori, possono ridurre l'ipertrofia sul ventricolo. Le metodiche che consentono di stimare il riempimento ventricolari quindi possono essere molto utili per valutare la risposta del paziente alla terapia.\nCardiomiopatie.\nCardiomiopatia dilatativa.\nIn questi pazienti l'angiocardioscintigrafia consente di rilevare le dimensioni cardiache e la cinesi regionale; fornendo al medico informazioni prognostiche e terapeutiche. Mentre l\"'imaging\" perfusorio \u00e8 utile nella diagnosi differenziale con la cardiopatia ischemica. in tali pazienti, l'imaging perfusorio pu\u00f2 mostrare di norma captazione disomogenea o piccole anomalie apicali dovute all'attenuazione dei fotoni gamma date dal sangue presente nel ventricolo. Di norma solo difetti ampi correlano con la diagnosi di cardiopatia ischemica.\nCardiomiopatia ipertrofica.\nL'osservazione clinica abbinata allo studio ecografico del cuore e all'elettrocardiogramma \u00e8 sufficiente per la diagnosi; le metodiche medico-nucleari di norma non sono quindi necessarie. L'angiocardioscintigrafia \u00e8 utile soprattutto per studiare in maniera pi\u00f9 accurata rispetto alla metodica ecografica l'ipertrofia dell'organo (specie a livello apicale e del setto). Nell\"'imaging\" perfusorio spesso la cavit\u00e0 ventricolare si vede piccola, il miocardio capta molto e sono presenti anomalie non dovute a malattia coronarica.\nCardiomiopatia restrittiva.\nL'angiocardioscintigrafia \u00e8 utile nei pazienti affetti per osservare la tipica disfunzione diastolica dovuta alla malattia. Di solito \u00e8 normale osservare in questi pazienti anche deficit perfusivi. In pazienti selezionati tali tecniche essere utile per monitorare il decorso della patologia.\nTossicit\u00e0 cardiaca da chemioterapia.\nLa principale categoria di farmaci cardiotossici usati nella chemioterapia antitumorale \u00e8 rappresentata dalle antraclicline. La tossicit\u00e0 cardiaca dovuta a questi farmaci pu\u00f2 essere acuta o cronica, e pu\u00f2 dare danno irreversibile anche prima della comparsa di segni di scompenso. Il danno poi \u00e8 anche cumulativo: all'aumentare del numero di somministrazioni infatti i singoli danni causati dalle singole dosi si sommano fra loro. L'angiocardioscintigrafia \u00e8 la metodica pi\u00f9 utilizzata per stimare il danno cardiaco in questi pazienti (altre sono: l'ecocardiografia con dobutamina, la scintigrafia con MIBG, la scintigrafia con anticorpi anti-miosina marcati, la risonanza magnetica e la biopsia miocardica). Al momento non esiste un \"gold standard\" per questa condizione clinica. In ogni caso, tutti i pazienti che fanno uso di questi farmaci dovrebbero essere controllati (in particolare se il dosaggio \u00e8 elevato, se hanno oltre 70 anni, se hanno altre patologie cardiache). L'esame andrebbe eseguito dopo la terza dose di farmaco (di solito prima le dosi somministrate sono basse e non si hanno danni irreversibili), prima del trattamento se soggetti a rischio e dopo 14 giorni dalla fine del trattamento per valutare gli effetti a lungo termine. Se la frazione di eiezione scende al di sotto del 50% va considerata l'opzione di sospendere o cambiare la terapia.\nTrapianto cardiaco.\nIl rigetto del trapianto cardiaco \u00e8 distinto in una forma acuta e in una cronica. Nell'acuto la disfunzione \u00e8 soprattutto diastolica e, se rilevata precocemente, mediante un potenziamento della terapia immunosoppressiva \u00e8 possibile migliorare la prognosi del paziente. La biopsia miocardica \u00e8 l'esame \"gold standard\" ma \u00e8 anche molto rischiosa e costosa. Altri esami utili sono la valutazione dell'ampiezza complesso QRS all'ECG e la misurazione della massa cardiaca e della compliance con l'ecocardiogramma, che per\u00f2 mostrano segni solo a rigetto avanzato; mentre l'ecografia Doppler e l'angiocardioscintigrafia possono dare evidenzia pi\u00f9 precoce, pur comunque rimanendo necessari ulteriori accertamenti. Altre tecniche medico-nucleari includono la scintigrafia con linfociti marcati (che per\u00f2 \u00e8 aspecifica, essendo positiva anche in molti altri processi infiammatori, specie da CMV e toxoplasma). Altra metodica impiega l'uso di anticorpi anti-miosina marcati.\nPatologie valvolari.\nL'esame principale utilizzato in queste patologie \u00e8 l'ecocardiografia doppler. L'angiocardioscintigrafia \u00e8 poco utilizzata, riservata solo a quei casi dove non siano ottenibili con la metodica precedente delle buone immagini per una cattiva finestra acustica o dove tale esame \u00e8 dubbio. L'accuratezza della metodica medico-nucleare e della metodica ecografica sono comunque sovrapponibili. Tali esami sono utili per capire se sottoporre il paziente a un intervento di sostituzione valvolare. In particolare nell'insufficienza aortica se la frazione di eiezione scende sotto il 45%. Altro uso di questi esami \u00e8 nel \"follow up\" del paziente post intervento o durante la terapia medica.\nCardiopatie congenite.\nShunt destro sinistro.\nIn questi casi l'angiocardioscintigrafia mostra un'elevata persistenza dell'attivit\u00e0 a livello del ventricolo destro e dei polmoni, mentre a livello delle cavit\u00e0 sinistre l'attivit\u00e0 rimane bassa. Questo vale per numerose patologie come: perviet\u00e0 del dotto arterioso di Botallo difetti interatriali e interventricolari, il ritorno anomalo dei vasi polmonari e gli shunt destro-sinistra usati per correggere molte cardiopatie congenite. L'entit\u00e0 dello shunt \u00e8 calcolata disegnando una ROI polmonare e facendo il rapporto del valore di intensit\u00e0 di questa con il valore relativo al circolo sistemico. Se tale rapporto \u00e8 maggiore di 1,3, il risultato correla molto bene con quello ottenibile dal metodo ossimetrico; ma perch\u00e9 tale condizione sia valida il tracciante andrebbe somministrato in un bolo unico, preferibilmente tramite la vena giugulare destra. I risultati pi\u00f9 attendibili con questa metodica sono quelli che mostrano uno shunt di entit\u00e0 compresa fra il 16% e il 66% della portata polmonare.\nShunt sinistro destro.\nIn tali patologie il quadro osservato sar\u00e0 opposto al precedente. In tal caso si usa di norma albumina marcata con tecnezio che va ad accumularsi, solo se lo shunt \u00e8 presente a livello sistemico (cervello e altri organi splancnici) invece che a livello polmonare (come avviene quando si esegue una scintigrafia perfusoria polmonare).\nValutazione cardiaca.\nAnche in questi casi l'angiocardioscintigrafia \u00e8 in grado anche di valutare la funzione cardiaca, mentre la scintigrafia perfusoria pu\u00f2 rilevare anomalie nella distribuzione del flusso coronarico. In ogni caso le metodiche medico-nucleari, a causa della loro scarsa risoluzione spaziale rispetto all'ecocardiografia, sono una metodica di seconda scelta rispetto a questa."}
{"id": "2909188", "revid": "287204", "url": "https://it.wikipedia.org/wiki?curid=2909188", "title": "29214 Apitzsch", "text": "29214 Apitzsch \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,8781426\u00a0UA e da un'eccentricit\u00e0 di 0,1417907, inclinata di 2,97232\u00b0 rispetto all'eclittica.\nL'asteroide \u00e8 dedicato all'astronomo tedesco Rolf Apitzsch."}
{"id": "2909189", "revid": "287204", "url": "https://it.wikipedia.org/wiki?curid=2909189", "title": "Minnesota Timberwolves 2009-2010", "text": "La stagione 2009-10 dei Minnesota Timberwolves fu la 21\u00aa nella NBA per la franchigia.\nI Minnesota Timberwolves arrivarono quinti nella \"Northwest Division\" della \"Western Conference\" con un record di 15-67, non qualificandosi per i play-off."}
{"id": "2909191", "revid": "287204", "url": "https://it.wikipedia.org/wiki?curid=2909191", "title": "29250 Helmutmoritz", "text": "29250 Helmutmoritz \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,7747680\u00a0UA e da un'eccentricit\u00e0 di 0,1738466, inclinata di 7,58867\u00b0 rispetto all'eclittica."}
{"id": "2909192", "revid": "767487", "url": "https://it.wikipedia.org/wiki?curid=2909192", "title": "Ansongo", "text": "Ansongo \u00e8 un comune rurale del Mali, capoluogo del circondario omonimo, nella regione di Gao.\nIl comune \u00e8 stato istituito il 4 novembre 1996 ed \u00e8 composto da 6 nuclei abitati:\nIl suo territorio \u00e8 attraversato per 20 km dal fiume Niger che, essendo navigabile, ha consentito ad Ansongo uno sviluppo come mercato per prodotti agricoli (soprattutto cereali e bestiame) e per prodotti minerari (in particolare antimonio).\nNella parte orientale del suo territorio \u00e8 situata la Riserva faunistica di Ansongo-M\u00e9naka, che copre una superficie di 1.750.000 ettari."}
{"id": "2909193", "revid": "287204", "url": "https://it.wikipedia.org/wiki?curid=2909193", "title": "30827 Lautenschl\u00e4ger", "text": "30827 Lautenschl\u00e4ger \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 2,3668203 UA e da un'eccentricit\u00e0 di 0,1403826, inclinata di 3,96511\u00b0 rispetto all'eclittica."}
{"id": "2909195", "revid": "4507", "url": "https://it.wikipedia.org/wiki?curid=2909195", "title": "Juve 98 Baseball Club", "text": "La Juve 98 Baseball Club \u00e8 la squadra di baseball di Torino, nata nel 1998 dalle ceneri della \"Juventus 48\", fondata appunto nel 1948 e fallita nel 1997. Nel 1995 e 1996, la societ\u00e0 ha disputato due semifinali del Campionato italiano di baseball, che costituiscono il miglior risultato nella massima serie anche per la citt\u00e0 di Torino.\nStoria.\nDopo una serie di campionati in Serie A2, la Juve 98 nel 2010 \u00e8 tra le 20 formazioni ammesse al neonato campionato di Serie A federale, che a seguito della trasformazione della vecchia Serie A1 in una lega professionistica, la Italian Baseball League, da quest'anno assegna il titolo di campione d'Italia.\nCronistoria presenze in Serie A.\nDal 1986 e cio\u00e8 da quando la Serie A di baseball disputa i play-off, la Juve 98 vanta 8 partecipazioni alla massima serie, ma nel 1997 \u00e8 costretta al ritiro nel corso del campionato"}
{"id": "2909201", "revid": "92723", "url": "https://it.wikipedia.org/wiki?curid=2909201", "title": "Enrico di Borgogna (vescovo)", "text": "\u00c8 stato vescovo di Losanna dal 985 al 1018.\nBiografia.\nEnrico era nipote dell'imperatrice Adelaide e figlio di Rodolfo II di Borgogna e fu ordinato vescovo di Losanna nel 985. Appare tra il 993 e il 1018 in diversi atti del re burgundo Rodolfo III, che nel 1011 gli concesse il titolo di conte del Vaud.\nA lui si deve la ricostruzione della cattedrale di Losanna, avvenuta verso il 1000.\nPrese parte nel 1007 al sinodo di Francoforte. Mor\u00ec di morte violenta, probabilmente vittima del conflitto tra Rodolfo III e l'imperatore Enrico II."}
{"id": "2909202", "revid": "287204", "url": "https://it.wikipedia.org/wiki?curid=2909202", "title": "30827 Lautenschlager", "text": ""}
{"id": "2909203", "revid": "1728", "url": "https://it.wikipedia.org/wiki?curid=2909203", "title": "Enrico di Schw\u00e4nis", "text": ""}
{"id": "2909205", "revid": "287204", "url": "https://it.wikipedia.org/wiki?curid=2909205", "title": "30829 Wolfwacker", "text": "30829 Wolfwacker \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 2,3031637\u00a0UA e da un'eccentricit\u00e0 di 0,1476827, inclinata di 4,36628\u00b0 rispetto all'eclittica."}
{"id": "2909208", "revid": "1856513", "url": "https://it.wikipedia.org/wiki?curid=2909208", "title": "Contact Air", "text": "Contact Air Flugdienst GmbH, pi\u00f9 semplicemente Contact Air, \u00e8 stata una compagnia aerea regionale con sede a Stoccarda, in Germania.\nHa operato voli di linea per conto di Lufthansa, per la quale faceva parte del gruppo Lufthansa Regional, operando dalla sua base principale di Stoccarda, e per Swiss International Air Lines (sussidiaria di Lufthansa), con base l'aeroporto di Zurigo-Kloten.\nNel luglio 2012 \u00e8 stata acquistata dalla OLT Express Germany, dalla quale \u00e8 stata completamente assorbita il 1\u00ba settembre 2012.\nStoria.\nLa compagnia aerea \u00e8 stata fondata da Gunther Eheim come compagnia di linea e charter executive ed ha iniziato l'attivit\u00e0 nel 1974.\nInizi\u00f2 ad operare con una flotta di aeromobili Dassault Falcon 20 e Bombardier Learjet.\nDivenne la prima compagnia aerea partner dell'attuale gruppo Lufthansa Regional nell'aprile del 1996, entrando nell'alleanza Team Lufthansa.\nIl 16 ottobre 2003 la compagnia aerea introdusse il nuovo marchio, entrando a far parte di Lufthansa Regional, ed incominci\u00f2 a operare con esso all'inizio del 2004.\nEssa era interamente controllata da Gunther Eheim; nel luglio 2012, la OLT Express Germany ha acquistato la compagnia.\nIl 1\u00ba settembre 2012 \u00e8 stata completamente assorbita dalla nuova compagnia madre, cessando di far parte di Lufthansa Regional.\nTutti gli aeromobili sono stati integrati nella flotta della compagnia madre ed il marchio \"Contact Air\" ha cessato di esistere.\nDestinazioni.\nContact Air ha operato, fino al termine di agosto 2012, diverse destinazioni europee per conto di Lufthansa, focalizzandosi presso l'aeroporto di Stoccarda.\nLa compagnia operava anche per conto di Swiss International Air Lines (sussidiaria di Lufthansa) dal hub di Zurigo, verso diverse citt\u00e0 europee.\nFlotta.\nLa flotta di Contact Air, prima dell'integrazione in OLT Express Germany, ad agosto 2012, consisteva nei seguenti aeromobili:"}
{"id": "2909217", "revid": "287204", "url": "https://it.wikipedia.org/wiki?curid=2909217", "title": "30847 Lampert", "text": "30847 Lampert \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 3,0047167\u00a0UA e da un'eccentricit\u00e0 di 0,0961760, inclinata di 10,88631\u00b0 rispetto all'eclittica."}
{"id": "2909221", "revid": "86599", "url": "https://it.wikipedia.org/wiki?curid=2909221", "title": "30882 Tomhenning", "text": "30882 Tomhenning \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,6018071\u00a0UA e da un'eccentricit\u00e0 di 0,1618139, inclinata di 13,12621\u00b0 rispetto all'eclittica."}
{"id": "2909230", "revid": "92723", "url": "https://it.wikipedia.org/wiki?curid=2909230", "title": "Vescovo di Losanna", "text": ""}
{"id": "2909233", "revid": "287204", "url": "https://it.wikipedia.org/wiki?curid=2909233", "title": "11256 Fuglesang", "text": "11256 Fuglesang \u00e8 un asteroide della fascia principale. Scoperto nel 1978, presenta un'orbita caratterizzata da un semiasse maggiore pari a 2,3980853\u00a0UA e da un'eccentricit\u00e0 di 0,1785159, inclinata di 1,22045\u00b0 rispetto all'eclittica."}
{"id": "2909234", "revid": "1305772", "url": "https://it.wikipedia.org/wiki?curid=2909234", "title": "Enrico di Borgogna (disambigua)", "text": "Enrico di Borgogna si pu\u00f2 riferire a:"}
{"id": "2909235", "revid": "86599", "url": "https://it.wikipedia.org/wiki?curid=2909235", "title": "12197 Jan-Otto", "text": "12197 Jan-Otto \u00e8 un asteroide della fascia principale. Scoperto nel 1980, presenta un'orbita caratterizzata da un semiasse maggiore pari a e da un'eccentricit\u00e0 di 0,1962817, inclinata di 5,33197\u00b0 rispetto all'eclittica.\nL'asteroide \u00e8 dedicato al chimico svedese Jan-Otto Carlsson."}
{"id": "2909239", "revid": "287204", "url": "https://it.wikipedia.org/wiki?curid=2909239", "title": "12229 Paulsson", "text": "12229 Paulsson \u00e8 un asteroide della fascia principale. Scoperto nel 1985, presenta un'orbita caratterizzata da un semiasse maggiore pari a 2,2514843\u00a0UA e da un'eccentricit\u00e0 di 0,1553491, inclinata di 4,60441\u00b0 rispetto all'eclittica."}
{"id": "2909247", "revid": "729019", "url": "https://it.wikipedia.org/wiki?curid=2909247", "title": "Ferrovia Losanna-Ouchy", "text": "La ferrovia Losanna-Ouchy \u00e8 stata, prima una funicolare, in seguito una ferrovia a cremagliera costruita per collegare l'area industriale di Flon e la stazione delle FFS di Losanna con Ouchy, sulle rive del lago di Ginevra, in Svizzera. Oggi \u00e8 una metropolitana automatica su gomma e costituisce la linea M2.\nStoria.\nAlla fine degli anni sessanta del XIX secolo l'incremento delle esigenze di trasporto tra l'area industriale di Flon, la stazione ferroviaria e il molo di Ouchy rese necessaria la costruzione di un sistema di trasporto che sostituisse quello di scarsa potenzialit\u00e0 costituito da carri a trazione animale. Data l'elevata differenza di livello si decise la costruzione di una funicolare. A tale scopo il 12 marzo 1874 venne costituita la societ\u00e0 \"Chemin de fer Losanna-Ouchy\". L'apertura della linea avvenne il 16 marzo 1877. Nel 1879 in seguito all'aumento di traffico venne realizzata una seconda funicolare parallela alla prima sul tratto Flon-Gare che effettuava servizio a spola.\nIn seguito, tra il 1954 e il 1958, \u00e8 avvenuta la modernizzazione e la linea \u00e8 stata ricostruita come ferrovia a cremagliera a scartamento normale mantenendo la doppia linea parallela tra Flor e Gare CFF. Nel 2006 \u00e8 stata chiusa per i lavori di trasformazione.\nDal settembre 2008 \u00e8 stata trasformata in una metropolitana su gomma automatizzata (Metro Losanna M2) inaugurata ufficialmente il 18 settembre. La \"Societ\u00e0 M\u00e9tro Lausanne-Ouchy SA\" \u00e8 controllata al 100% dalla municipalit\u00e0, mentre i rotabili sono gestiti dalla \"Transport de la r\u00e9gion lausannois\".\nCaratteristiche.\nLa ferrovia venne costruita a scartamento normale e a binario unico con una lunghezza di 1.482 m, con 5 stazioni e posto di incrocio alla stazione Montriond. Superava un dislivello di 106 metri per mezzo di cremagliera sistema Strub, con la pendenza massima del 116 per mille. Le stazioni \"Flon\" e \"Gare CFF\" (Stazione FFS) furono realizzate in sotterraneo. Il servizio della ferrovia era giornaliero con cadenza ogni otto minuti. Tra Flon e la stazione FFS il servizio era invece a navetta, continuo, con un unico rotabile che circolava su un secondo binario parallelo della lunghezza di 318 m e con la pendenza del 120 per mille. Nel 2006 il servizio fu sospeso per la trasformazione in metropolitana su gomma.\nL'attuale linea M2, che ha sostituito la ferrovia, \u00e8 una metropolitana su gomma interamente automatica che viene guidata da un binario tradizionale ma usa per la trazione le ruote in gomma. Contestualmente ai lavori il percorso \u00e8 stato prolungato a Epalinges elevando la lunghezza della tratta a circa 6\u00a0km. \nNella stazione di Flon avviene l'interscambio con i treni della Losanna-Echallens-Bercher e con i rotabili della metropolitana M1."}
{"id": "2909248", "revid": "287204", "url": "https://it.wikipedia.org/wiki?curid=2909248", "title": "Adrian Martin", "text": ""}
{"id": "2909249", "revid": "287204", "url": "https://it.wikipedia.org/wiki?curid=2909249", "title": "27967 Beppebianchi", "text": "27967 Beppebianchi \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,6268338\u00a0UA e da un'eccentricit\u00e0 di 0,1887719, inclinata di 9,45600\u00b0 rispetto all'eclittica."}
{"id": "2909252", "revid": "132266", "url": "https://it.wikipedia.org/wiki?curid=2909252", "title": "Commissione Statale della Repubblica Popolare Cinese per il Controllo dei Narcotici", "text": ""}
{"id": "2909253", "revid": "287204", "url": "https://it.wikipedia.org/wiki?curid=2909253", "title": "29568 Gobbi-Belcredi", "text": "29568 Gobbi-Belcredi \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,8633730\u00a0UA e da un'eccentricit\u00e0 di 0,1018041, inclinata di 3,20883\u00b0 rispetto all'eclittica."}
{"id": "2909255", "revid": "287204", "url": "https://it.wikipedia.org/wiki?curid=2909255", "title": "31015 Boccardi", "text": "31015 Boccardi \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,2583916\u00a0UA e da un'eccentricit\u00e0 di 0,0757559, inclinata di 5,47022\u00b0 rispetto all'eclittica.\nL'asteroide \u00e8 dedicato all'italiano Giovanni Boccardi, direttore dell'Osservatorio astronomico di Torino."}
{"id": "2909258", "revid": "86599", "url": "https://it.wikipedia.org/wiki?curid=2909258", "title": "31028 Cerulli", "text": "31028 Cerulli \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,2070980\u00a0UA e da un'eccentricit\u00e0 di 0,1374794, inclinata di 3,67692\u00b0 rispetto all'eclittica.\nL'asteroide \u00e8 dedicato all'astronomo italiano Vincenzo Cerulli."}
{"id": "2909261", "revid": "287204", "url": "https://it.wikipedia.org/wiki?curid=2909261", "title": "31134 Zurria", "text": "31134 Zurria \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,4061968\u00a0UA e da un'eccentricit\u00e0 di 0,1237635, inclinata di 3,61149\u00b0 rispetto all'eclittica."}
{"id": "2909263", "revid": "287204", "url": "https://it.wikipedia.org/wiki?curid=2909263", "title": "Philadelphia 76ers 2009-2010", "text": "La stagione 2009-10 dei Philadelphia 76ers fu la 61\u00aa nella NBA per la franchigia.\nI Philadelphia 76ers arrivarono quarti nella \"Atlantic Division\" della \"Eastern Conference\" con un record di 27-55, non qualificandosi per i play-off."}
{"id": "2909264", "revid": "11959", "url": "https://it.wikipedia.org/wiki?curid=2909264", "title": "31271 Nallino", "text": "31271 Nallino \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 3,1375709\u00a0UA e da un'eccentricit\u00e0 di 0,0994609, inclinata di 1,71916\u00b0 rispetto all'eclittica.\nL'asteroide \u00e8 dedicato all'arabista e islamista Carlo Alfonso Nallino, che tradusse e comment\u00f2 in lingua latina il \"Kit\u0101b al-z\u012b\u01e7\" (Il libro delle tavole astronomiche) composto nel X secolo dall'astronomo arabo Mu\u1e25ammad ibn J\u0101bir al-\u1e24arr\u0101n\u012b al-Batt\u0101n\u012b, migliorando di molto la prima traduzione del XII secolo di Platone da Tivoli (Plato Tiburtinus)."}
{"id": "2909270", "revid": "287204", "url": "https://it.wikipedia.org/wiki?curid=2909270", "title": "43890 Katiaottani", "text": "43890 Katiaottani \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,2965887\u00a0UA e da un'eccentricit\u00e0 di 0,2408607, inclinata di 2,93791\u00b0 rispetto all'eclittica."}
{"id": "2909273", "revid": "287204", "url": "https://it.wikipedia.org/wiki?curid=2909273", "title": "52480 Enzomora", "text": "52480 Enzomora \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,1706642\u00a0UA e da un'eccentricit\u00e0 di 0,0430921, inclinata di 4,12134\u00b0 rispetto all'eclittica."}
{"id": "2909274", "revid": "147575", "url": "https://it.wikipedia.org/wiki?curid=2909274", "title": "Peckham boys", "text": ""}
{"id": "2909275", "revid": "98077", "url": "https://it.wikipedia.org/wiki?curid=2909275", "title": "Luchtmans", "text": ""}
{"id": "2909276", "revid": "1543377", "url": "https://it.wikipedia.org/wiki?curid=2909276", "title": "Bara (Mali)", "text": "Bara \u00e8 un comune rurale del Mali facente parte del circondario di Ansongo, nella regione di Gao.\nIl comune \u00e8 composto da 6 nuclei abitati:"}
{"id": "2909279", "revid": "237256", "url": "https://it.wikipedia.org/wiki?curid=2909279", "title": "Platon Zubov", "text": ""}
{"id": "2909280", "revid": "287204", "url": "https://it.wikipedia.org/wiki?curid=2909280", "title": "18349 Dafydd", "text": "18349 Dafydd \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 2,8887958\u00a0UA e da un'eccentricit\u00e0 di 0,2328680, inclinata di 16,35697\u00b0 rispetto all'eclittica."}
{"id": "2909282", "revid": "420108", "url": "https://it.wikipedia.org/wiki?curid=2909282", "title": "Re dell'acquario", "text": ""}
{"id": "2909285", "revid": "181699", "url": "https://it.wikipedia.org/wiki?curid=2909285", "title": "Gong Festival", "text": "Il Gong - Rock in Progress Festival, abbreviato Gong Festival, \u00e8 un festival musicale interamente dedicato al rock progressivo che si svolge a Reggio Emilia.\nNell'arco delle sue edizioni, il festival ha riunito alcuni dei gruppi pi\u00f9 significativi della scena del nuovo rock progressivo nazionale e internazionale, diventando tra le pi\u00f9 rappresentative manifestazioni italiane del genere, e .\nL'organizzazione del festival \u00e8 curata da Distilleria Music Factory che Gigi Cavalli Cocchi ha creato insieme a Cristiano Roversi (Moongarden, John Wetton Band e The Watch), attiva anche come etichetta discografica.\nAll'interno del Festival si possono trovare spazi espositivi dedicati al rock progressivo italiano ed internazionale, banchi con CD, dvd, libri, fanzines ed etichette indipendenti.\nStoria.\nIl festival nasce nel 2004 a Reggio Emilia da un'idea di Gigi Cavalli Cocchi, (batterista di Luciano Ligabue, C.S.I., Clan Destino, Massimo Zamboni e Mangala Vallis), e si pone come vetrina di quel rock che pur prendendo le sue fonti di ispirazione nel rock colto dei primi anni settanta (dai Genesis ai King Crimson, dagli Area ai Soft Machine), prosegue il suo percorso di ricerca e di proposta tenendo fede ad una sola regola: \u201cnon avere regole\u201d. Rock che \u00e8 espressione di libert\u00e0 compositiva e contaminazione e che si fonde con altri generi come l'elettronica, il Jazz, il Metal ed ogni forma di espressione musicale.\nA novembre 2006 inizi\u00f2 una parentesi indoor con il \"marchio\" Gong Festival, un progetto sperimentale per portare il rock progressivo nei club mediante appuntamenti mensili. L'evento si \u00e8 svolto con tre serate in tre mesi al \"Club Klakson\" di Montecavolo a pochi chilometri da Reggio Emilia, terminando gli appuntamenti a gennaio 2007 dopo aver portato sul palco Arti &amp; Mestieri, Mangala Vallis e The Watch.\nNel 2009 il festival si \u00e8 spostato a Parma, ricevendo il patrocinio dell'Assessorato al Benessere e alla Creativit\u00e0 Giovanile del Comune di Parma, per poi trasferirsi ulteriormente a Bologna nel 2013, e tornare a Reggio Emilia nel 2016 al Campovolo.\nArtisti partecipanti.\nElenco di alcuni gruppi italiani e internazionali, che si sono esibiti al Festival nel corso delle sue passate edizioni e nel progetto sperimentale del 2006/2007:"}
{"id": "2909288", "revid": "420108", "url": "https://it.wikipedia.org/wiki?curid=2909288", "title": "Symphysodon aequifasciatus aequifasciatus", "text": ""}
{"id": "2909292", "revid": "420108", "url": "https://it.wikipedia.org/wiki?curid=2909292", "title": "Symphysodon aequifasciata axelrodi", "text": ""}
{"id": "2909293", "revid": "420108", "url": "https://it.wikipedia.org/wiki?curid=2909293", "title": "Symphysodon aequifasciata haraldi", "text": ""}
{"id": "2909303", "revid": "767487", "url": "https://it.wikipedia.org/wiki?curid=2909303", "title": "Torneo di Wimbledon 1885 - Singolare femminile", "text": "Maud Watson ha battuto in finale Blanche Bingley 6-1, 7-5."}
{"id": "2909308", "revid": "287204", "url": "https://it.wikipedia.org/wiki?curid=2909308", "title": "Carcharhinus sorrah", "text": "Carcharhinus sorrah () \u00e8 una specie di squalo del genere Carcharhinus e della famiglia Carcharhinidae.\nAreale.\nAbitano l'Oceano Indiano e quello Pacifico occidentale. Dal Mar Rosso e l'Africa orientale in particolare presso il Madagascar, Mauritius e le Seychelles sino alle Filippine, alla Cina, all'Australia. Sono stati rinvenuti anche presso Vanikoro e le Isole Salomone. In modo pi\u00f9 raro si osservano presso il Golfo di Aden, il Golfo di Oman e lo Sri Lanka.\nHabitat.\nVivono in acque tra la superficie ed i 140 metri di profondit\u00e0, spesso presso barriere coralline.\nAspetto.\nIl record di dimensioni per questa specie \u00e8 di 160\u00a0cm, mentre quello di massa corporea \u00e8 di 28\u00a0kg. La massima et\u00e0 mai riscontrata \u00e8 di 8 anni. Il corpo \u00e8 snello ed allungato, il muso arrotondato, gli occhi grandi e circolari, i denti serrati e con cuspidi oblique. La seconda pinna dorsale \u00e8 molto ridotta in dimensioni. La cresta interdorsale \u00e8 presente. Le punte delle pinne pettorali, dorsale ed il lobo inferiore della caudale sono scure. La prima dorsale ha una punta sottile, ma visibilmente scura, mentre le pinne pelviche e ed il lobo superiore della caudale sono monotinta. Il corpo in senso generale \u00e8 grigio o marrone sul dorso, bianco sul ventre con una zona dorata tra le fessure branchiali e gli occhi. Una banda scura si estende sui fianchi a partire dalle pinne pelviche verso la coda.\nComportamento.\nNormalmente frequentano acque costiere anche se a volte si trovano anche al largo. Tendono inoltre a spostarsi vicino al fondo durante il giorno ed a risalire in superficie nelle ore notturne. Spesso nel corso della loro vita non si muovono per pi\u00f9 di 50\u00a0km, ma succede che emigrino per un totale di 1000. Anche se prediligono pesci teleosti, si nutrono occasionalmente di cefalopodi e crostacei\nRiproduzione.\nLa specie \u00e8 vivipara\nInterazioni con l'uomo.\nViene catturato con una certa regolarit\u00e0 attraverso tutto il suo areale specialmente ad opera di pescherecci di scala ridotta. La sua carne viene utilizzata per l'alimentazione umana e le pinne alimentano il famoso commercio asiatico. Dall'olio del fegato si estraggono vitamine e le viscere come esca per altri pesci."}
{"id": "2909310", "revid": "767487", "url": "https://it.wikipedia.org/wiki?curid=2909310", "title": "Gordon Duncan", "text": "Gordon Duncan \u00e8 stato uno dei primi, di una giovane generazione di pipers scozzesi, che ha aperto la scena ad un approccio pi\u00f9 innovativo della cornamusa.\nBiografia.\nGordon Duncan inizi\u00f2 a suonare all'et\u00e0 di 8 anni, sotto l'ala di Bill Hepburn (\"pipe major\" in quel tempo della Turriff and District Pipe Band) poi fu suo padre e in seguito suo fratello maggiore Ian Duncan a occuparsi di lui, fino a diventare un di grande successo e un altrettanto valido \"pipe major\".\nGi\u00e0 da ragazzo comincio a mostrare le sue stupefacenti abilit\u00e0, piazzandosi ai massimi livelli come junior competitor, finch\u00e9, all'et\u00e0 di 17 anni decise di focalizzarsi maggiormente sulla scena folk. Ha registrato e suonato con alcune delle compagini pi\u00f9 importanti del panorama dello scottish folk come Wolfstone, Tannahill Weavers, Ceolbag e la Dougie MacLenan Band.\nNonostante il suo grande successo nella folk music Gordon ha continuato a partecipare a competizioni locali e su invito, come la MacAllan Competition dove i pipers danno mostra della loro bravura in differenti tipi di musica di ambito celtico facendo vedere tutti i loro virtuosismi.\nNel 1993 venne invitato ad una competizione per giovani piper (che per la cronaca vinse), nelle sale del College of piping a Glasgow; in questa occasione il principale della scuola, il pluridecorato Seumas MacNeill pronuncio alla radio, riferendosi alla musica di Gordon, la famosa frase \"Se questo \u00e8 il piping contemporaneo \u00e8 ora di riprendere in mano il fiddle\".\nSolo un anno dopo, nel 1994, Gordon pubblic\u00f2 il suo primo album da solista (il primo disponibile su larga scala dopo una prima raccolta di brani precedentemente incisa) intitolandolo \"Just for Seumas\", con un chiaro riferimento proprio all'episodio dell'anno precedente.\nIl disco spazia da una raccolta di brani tradizionali per competizioni come marce 2/4 oppure hornpipe (il primo brano presentato \u00e8 composto proprio da due hornpipe provenienti dalla raccolta personale di Seumas MacNeill) ad arrangiamenti e combinazioni meno puriste, come era nel suo stile, inserendo, tra l'altro, anche altri strumenti (batteria, chitarra e bouzouki).\nAlla fine di questo viaggio musicale si arriva ad una track finale: un set di Gordon portato a livelli di tecnica ineguagliabili, accompagnato da un beat di tamburi che crea davvero un'atmosfera fantastica e nel quale si sente in sottofondo ad un certo punto quello che all'epoca venne visto come un vero e proprio sacrilegio; Gordon, infatti, aveva inserito il primo rigo del primo ground del Piobaireachd \"Lament for Mary MacLeod\" come armonia sullo sfondo di un reel. La reazione di MacNeill all'album non venne mai conosciuta.\nSubito dopo Just for Seumas incide \"Circular Breath\", con Gerry O'Connor al banjo; grande innovazione dell'album \u00e8 che quasi tutte le composizioni suonate appaiano come spartito all'interno della copertina.\nSebbene tutti i pipers conoscessero da centinaia di anni che \u00e8 possibile manipolare il chanter della cornamusa per ottenere alterazioni al di fuori della scala misolidia propria della Great Highland Bagpipe, questa caratteristica non venne mai utilizzata o considerata fino al 1980, quando pochi pipers iniziarono a pensare di poterla sfruttare. Duncan fu proprio uno dei primi tra tali innovatori a presentarci un sorprendente reel in A minore \"Andy Renwick's Ferret\" che comparve alla fine degli anni ottanta.\nDuncan ha continuato a cercare ispirazione da tutte le fonti per il suo ultimo album, \"Thunderstruck\", uscito nel 2003 dove ci presenta la sorprendente \"Belly Dancer\", un pezzo inedito e \"thunderstruck\" (da cui il nome dell'album) sviluppando un famoso riff di un pezzo del gruppo rock AC/DC, con il quale ha dimostrato di avere ancora molto da dire in ambito musicale.\nMa dietro questo grande artista e piper si nascondeva una persona fragile, logorata dalle continue critiche dei puristi che gli puntavano il dito contro e lo accusavano di corrompere una musica fino ad allora restata pura da qualsivoglia altra cotaminazione musicale. Tutto ci\u00f2 port\u00f2 Gordon sulla strada dell'alcool fino a che il 14 dicembre 2005 nella sua casa di Pitlochry sopraffatto dalla frustrazione decise di togliersi la vita."}
{"id": "2909311", "revid": "420108", "url": "https://it.wikipedia.org/wiki?curid=2909311", "title": "Pigeon Blood", "text": ""}
{"id": "2909316", "revid": "420108", "url": "https://it.wikipedia.org/wiki?curid=2909316", "title": "Symphysodon discus willischwartzi", "text": ""}
{"id": "2909317", "revid": "767487", "url": "https://it.wikipedia.org/wiki?curid=2909317", "title": "Olav Magnusson di Norvegia", "text": "Biografia.\nEra figlio di Magnus III di Norvegia e di una sua amante, Sigrid Saxesdatter. Il re ebbe soltanto figli illegittimi che ebbero pari diritti al trono.\nPer evitare guerre di successione, alla morte di Magnus III nel 1103 salirono al trono Olav e i fratelli Sigurd I di Norvegia e \u00d8ystein I di Norvegia.\nAvendo solo quattro anni al momento dell'incoronazione, i suoi fratelli pi\u00f9 grandi furono nominati reggenti.\nNel 1115 si ammal\u00f2 e mor\u00ec il 22 dicembre. I suoi anni di regno, per di pi\u00f9 sotto la reggenza di Sigurd ed Eystein, furono cos\u00ec brevi e la sua influenza politica cos\u00ec irrilevante che molti storici non tengono in considerazione Olav al fine della numerazione cronologica dei re norvegesi suoi omonimi: con il nome di Olav IV di Norvegia quindi si intende il figlio del re Haakon VI di Norvegia divenuto a sua volta sovrano di Norvegia nel 1380."}
{"id": "2909318", "revid": "454774", "url": "https://it.wikipedia.org/wiki?curid=2909318", "title": "Rubino Bonaventura", "text": ""}
{"id": "2909319", "revid": "1543377", "url": "https://it.wikipedia.org/wiki?curid=2909319", "title": "Scilla (vino)", "text": " \nLo Scilla \u00e8 un vino ad Indicazione Geografica Tipica (IGT) la cui produzione \u00e8 consentita nella provincia di Reggio Calabria ed \u00e8 riservata ai vini rossi e rosati prodotti nel solo comune di Scilla. Si ottiene con uve dai vitigni di Nerello cappuccio, Calabrese nero, Castiglione. Se ne produce anche un tipo secco. La resa massima dell'uva in vino non deve essere superiore al 75%.\nSi vendemmia a met\u00e0 ottobre con raccolta manuale. Dopo essere state pigiate, le uve fermentano in fusti in acciaio a 28\u00a0\u00b0C, poi vengono pressate ed il mosto viene messo in serbatoi d'acciaio per circa 8 giorni a temperatura controllata per poi fatto maturare sempre in acciaio. La gradazione alcoolica \u00e8 di 12\u00b0. \nAbbinamenti consigliati.\nLo Scilla si abbina perfettamente con il pesce o le carni bianche, ma si esalta con formaggi e, in particolare, con ricotte fresche. Si serve preferibilmente alla temperatura di 16\u00a0\u00b0C.\nProduzione.\n\"Provincia, stagione, volume in ettolitri\""}
{"id": "2909327", "revid": "767487", "url": "https://it.wikipedia.org/wiki?curid=2909327", "title": "Mithyu\u00ea", "text": "Carriera.\nPromessa del calcio a 5 brasiliano, nel 2008 tenta la carriera nel calcio, accordandosi con il . Dopo alcune stagioni avare di soddisfazioni, nel 2014 torna al calcio a 5 per indossare la maglia del , societ\u00e0 che lo aveva fatto esordire nel 2007 in prima squadra. Nel 2016 passa al , con cui vince immediatamente una Coppa Intercontinentale. Dopo una breve esperienza nel campionato cinese, nell'estate del 2020 si trasferisce in quello spagnolo, venendo tesserato dal ."}
{"id": "2909336", "revid": "729019", "url": "https://it.wikipedia.org/wiki?curid=2909336", "title": "Torneo di Wimbledon 1886 - Singolare femminile", "text": "Blanche Bingley ha battuto nel challenge round la detentrice del titolo Maud Watson 6-3, 6-3."}
{"id": "2909342", "revid": "31442962", "url": "https://it.wikipedia.org/wiki?curid=2909342", "title": "Criminale gentiluomo", "text": ""}
{"id": "2909345", "revid": "237256", "url": "https://it.wikipedia.org/wiki?curid=2909345", "title": "Pyotr Alekseyevich Graf von Pahlen", "text": ""}
{"id": "2909347", "revid": "729019", "url": "https://it.wikipedia.org/wiki?curid=2909347", "title": "Scholt\u00e8s", "text": "Scholt\u00e8s \u00e8 stata un'azienda francese produttrice di elettrodomestici.\nStoria.\nFondata nel 1922 come Eug\u00e8ne Scholt\u00e8s SA, da Eug\u00e8ne Scholt\u00e8s a Manom, cittadina nel dipartimento della Mosella vicino Thionville.\nIl marchio \"Scholt\u00e8s\" si fa conoscere subito lanciando nel 1923 una stufa in acciaio smaltato, il primo in assoluto di produzione francese, che riscuote un successo immediato. L'apparecchio \u00e8 stato un'invenzione dello stesso fondatore, e nel 1934, Scholt\u00e8s accresce il proprio prestigio con la realizzazione del primo fornello elettrico, che ha avuto all'epoca un successo maggiore. Diventa cos\u00ec il maggior produttore francese del settore.\nL'azienda francese prosegue la propria evoluzione nel corso del secondo dopoguerra, quando nel 1962 \u00e8 la prima in assoluto a presentare una gamma completa di elettrodomestici, mentre nel 1969 \u00e8 la prima in Europa a lanciare il primo forno pirolitico. Altre innovazioni di Scholt\u00e8s sono state anche quelle del piano cottura del 1974, e la cottura a induzione del 1979.\nNel 1989 la societ\u00e0 conta 600 dipendenti e realizza un fatturato di 441 milioni di franchi (93,4 miliardi di lire di allora), e l'anno dopo viene rilevata dalla Merloni Elettrodomestici che prende possesso dell'82% delle azioni. Sotto la propriet\u00e0 del gruppo italiano, saranno prodotti negli altri stabilimenti del gruppo, anche frigoriferi, cappe e lavastoviglie a marchio Scholtes.\nIl marchio Scholt\u00e8s fa il suo debutto nel mercato italiano soltanto nel 2002.\nNel 2005, il gruppo italiano, divenuto \"Indesit Company\", decide di chiudere lo storico stabilimento di Manom e di licenziare i 160 lavoratori rimasti, dopo numerosi esuberi iniziati nel 2003, e di trasferire la produzione a marchio Scholt\u00e8s in Polonia e Italia.\nIl marchio diventa di propriet\u00e0 della Whirlpool in seguito all'acquisizione del 2013. Nel maggio 2017, Whirlpool rivende il marchio Scholt\u00e8s all'impresa francese Admea."}
{"id": "2909351", "revid": "149485", "url": "https://it.wikipedia.org/wiki?curid=2909351", "title": "B\u00e9la Guttman", "text": ""}
{"id": "2909354", "revid": "767487", "url": "https://it.wikipedia.org/wiki?curid=2909354", "title": "Jorge Marcelo Rodr\u00edguez", "text": ""}
{"id": "2909355", "revid": "287204", "url": "https://it.wikipedia.org/wiki?curid=2909355", "title": "Jorge Marcelo Rodriguez", "text": ""}
{"id": "2909356", "revid": "288300", "url": "https://it.wikipedia.org/wiki?curid=2909356", "title": "Jorge Marcelo Rodr\u00edguez N\u00fa\u00f1ez", "text": ""}
{"id": "2909359", "revid": "287204", "url": "https://it.wikipedia.org/wiki?curid=2909359", "title": "Jorge Marcelo Rodriguez Nunez", "text": ""}
{"id": "2909362", "revid": "767487", "url": "https://it.wikipedia.org/wiki?curid=2909362", "title": "Allegri masnadieri", "text": "Allegri masnadieri \u00e8 un film del 1937 diretto da Marco Elter.\nTrama.\nDue imbranati servitori hanno l'incarico di ricondurre a casa la figlia del loro padrone, fuggita su un brigantino corsaro per sfuggire dalle nozze con un nobile cui era destinata da tempo. Il veliero ospita un prigioniero: \u00e8 l'uomo di cui la ragazza \u00e8 innamorata. Costui riesce a liberarsi e provoca il naufragio del brigantino, consentendo alla ragazza e ai due servi di salvarsi."}
{"id": "2909368", "revid": "767487", "url": "https://it.wikipedia.org/wiki?curid=2909368", "title": "Sebasti\u00e1n Bruno Fern\u00e1ndez", "text": "Carriera.\nClub.\nDopo le esperienze in patria col Miramar, col Defensor Sporting e col Banfield, nell'agosto 2010 passa al M\u00e1laga."}
{"id": "2909369", "revid": "287204", "url": "https://it.wikipedia.org/wiki?curid=2909369", "title": "Sebastian Fernandez", "text": ""}
{"id": "2909370", "revid": "288300", "url": "https://it.wikipedia.org/wiki?curid=2909370", "title": "Sebasti\u00e1n Bruno Fern\u00e1ndez Miglierina", "text": ""}
{"id": "2909371", "revid": "287204", "url": "https://it.wikipedia.org/wiki?curid=2909371", "title": "Sebastian Bruno Fernandez Miglierina", "text": ""}
{"id": "2909377", "revid": "547992", "url": "https://it.wikipedia.org/wiki?curid=2909377", "title": "Lucia Stara", "text": "Biografia.\nNata a Roma, debutta come attrice a teatro con Gigi Proietti al teatro Verdi di Montecatini con \"Di che vizio sei\"; successivamente recita in teatro nella commedia del suo maestro Mario Scaccia \"Chicchignola\" di Ettore Petrolini, dove interpreta il ruolo di Lalletta, proseguendo con \"Gli innamorati\" di Carlo Goldoni, per la regia di E. Sala.\nNel cinema, nel 1987 recita nel film \"Montecarlo Gran Casin\u00f2\" di Carlo Vanzina, prendendo parte anche a \"Camerieri\" di Leone Pompucci. Prende parte anche al kolossal \"La passione di Cristo\" di Mel Gibson. In anni pi\u00f9 recenti \u00e8 nei film \"Colpi di fulmine\" e \"Ma tu di che segno 6?\" diretti da Neri Parenti. \u00c8 comparsa anche in numerose serie televisive, tra le quali \"Classe di ferro\" di Bruno Corbucci."}
{"id": "2909387", "revid": "726373", "url": "https://it.wikipedia.org/wiki?curid=2909387", "title": "Carnivores", "text": "Carnivores \u00e8 un videogioco sulla caccia di genere sparatutto in prima persona prodotto dalla Action Forms e distribuito dalla WizardWorks Software nel 1998. \u00c8 il primo della \"serie Carnivores\"."}
{"id": "2909388", "revid": "767487", "url": "https://it.wikipedia.org/wiki?curid=2909388", "title": "\u00d8ystein I di Norvegia", "text": "Biografia.\nEra figlio di Magnus III di Norvegia e di una sua amante. Magnus ebbe solo figli illegittimi da diverse amanti ma tutti ebbero eguale diritto di salire sul trono.\nPer evitare guerre di successione, alla morte di Magnus nel 1103 salirono sul trono sia \u00d8ystein sia due suoi fratelli, Sigurd e Olav.\nOlav mor\u00ec in giovane et\u00e0 nel 1115 lasciando il regno in mano ai fratelli.\nMentre Sigurd fu impegnato nelle crociate tra il 1107 e il 1111, \u00d8ystein funse da reggente per l'intero regno.\nI rapporti tra i due fratelli erano tesi ma un aperto conflitto venne evitato. A Sigurd and\u00f2 il merito di aver reso importante la Norvegia sul piano internazionale, a \u00d8ystein quello di aver lavorato per il progresso economico e culturale del paese.\n\u00d8ystein fece costruire numerose chiese, l'abbazia di Munkeliv a Bergen, un porto a Agdenes e ostelli per i viaggiatori. Port\u00f2 la provincia di J\u00e4mtland sotto il governo norvegese, secondo quanto vuole la saga di Sigurd e dei suoi fratelli narrata nel Heimskringla.\n\u00d8ystein e sua moglie Ingebj\u00f8rg Guttormsdatter ebbero una sola figlia: "}
{"id": "2909389", "revid": "110157", "url": "https://it.wikipedia.org/wiki?curid=2909389", "title": "Formuladeildin 2010", "text": "La Formuladeildin 2010 (anche nota come \"Vodafonedeildin\" per ragioni di sponsor) \u00e8 la 68\u00aa edizione della massima competizione calcistica nelle Isole F\u00e6r \u00d8er. Ebbe inizio il 31 marzo e si \u00e8 conclusa nell'ottobre 2010.\nNovit\u00e0.\nIl K\u00cd Klaksv\u00edk e lo 07 Vestur furono retrocessi in 1. deild alla fine della stagione precedente, rimpiazzate dalle neopromosse VB/Sumba (rinominata ad inizio stagione come FC Su\u00f0uroy) e B71 Sandur.\nFormula.\nVisto l'esiguo numero di squadre partecipanti (10), sono previste tre tornate, anzich\u00e9 le classiche due di andata e ritorno, il che permette la disputa di un totale di 27 giornate.\nLa squadra campione delle Isole F\u00e6r \u00d8er ha il diritto a partecipare alla UEFA Champions League 2011-2012, partendo dal primo turno preliminare.\nLe squadre classificate al secondo e terzo posto sono ammesse alla UEFA Europa League 2011-2012, partendo entrambe dal primo turno preliminare.\nIl vincitore della Coppa Nazionale \u00e8 ammesso alla UEFA Europa League 2011-2012, partendo dal secondo turno preliminare.\nRetrocedono direttamente le ultime due squadre in classifica."}
{"id": "2909392", "revid": "726373", "url": "https://it.wikipedia.org/wiki?curid=2909392", "title": "Carnivores 2", "text": "Carnivores 2 \u00e8 un videogioco sulla caccia di genere sparatutto in prima persona prodotto dalla Action Forms e distribuito dalla WizardWorks Software nel 1999. \u00c8 il sequel di \"Carnivores\" ed \u00e8 il secondo videogioco della serie."}
{"id": "2909394", "revid": "124470489", "url": "https://it.wikipedia.org/wiki?curid=2909394", "title": "Svevi di Satu Mare", "text": "Gli Svevi di Satu Mare (in tedesco \"Sathmarer Schwaben\") sono un gruppo etnico germanico che risiede nei distretti (Jude\u021be) Satu Mare e Maramures in Romania.\nAppartengono al gruppo maggiore degli Svevi del Danubio e sono originari della regione della Svevia in Germania.\nArrivarono in Romania nel corso del XVIII secolo."}
{"id": "2909404", "revid": "7", "url": "https://it.wikipedia.org/wiki?curid=2909404", "title": "Sturlunghi", "text": ""}
{"id": "2909405", "revid": "34862", "url": "https://it.wikipedia.org/wiki?curid=2909405", "title": "Campionato di calcio delle Isole F\u00e6r \u00d8er 2008", "text": ""}
{"id": "2909406", "revid": "34862", "url": "https://it.wikipedia.org/wiki?curid=2909406", "title": "Campionato di calcio delle Isole F\u00e6r \u00d8er 2007", "text": ""}
{"id": "2909407", "revid": "34862", "url": "https://it.wikipedia.org/wiki?curid=2909407", "title": "Campionato di calcio delle Isole F\u00e6r \u00d8er 2006", "text": ""}
{"id": "2909408", "revid": "34862", "url": "https://it.wikipedia.org/wiki?curid=2909408", "title": "Campionato di calcio delle Isole F\u00e6r \u00d8er 2005", "text": ""}
{"id": "2909415", "revid": "767487", "url": "https://it.wikipedia.org/wiki?curid=2909415", "title": "Guy di Prangins", "text": "\u00c8 stato vescovo di Losanna dal 1375 al 1394.\nBiografia.\nGuy nel 1361 era prevosto di Losanna e consigliere del conte Amedeo VI di Savoia, che lo invi\u00f2 nel 1373 assieme a Heinrich von Romainm\u00f4tier da Alberto III e Leopoldo III d'Austria, per negoziare un'alleanza. Nel 1374 fu canonico e cantore a Lione. Nel 1375 divenne vescovo di Losanna. Dopo l'inizio dello Scisma d'Occidente si schier\u00f2 dalla parte dell'obbedienza avignonese. Il vescovo inviato dall'obbedienza romana Johann M\u00fcnch di Landskron (1389/90) non si pot\u00e9 insediare nella sede di Losanna; solo il canton Berna pass\u00f2 nel 1392 all'obbedienza romana.\nGuy \u00e8 il primo vescovo di Losanna a mettere il proprio nome sulla proprie monete con la legenda "}
{"id": "2909420", "revid": "339392", "url": "https://it.wikipedia.org/wiki?curid=2909420", "title": "Campionato kazako di calcio 2010", "text": ""}
{"id": "2909422", "revid": "339392", "url": "https://it.wikipedia.org/wiki?curid=2909422", "title": "Campionato kazako di calcio 2009", "text": ""}
{"id": "2909423", "revid": "599013", "url": "https://it.wikipedia.org/wiki?curid=2909423", "title": "Robbie Doyle", "text": "Carriera.\nIn carriera ha militato in sei diverse squadre irlandesi ed in una inglese. Nel novembre 2009 ha vinto il suo primo trofeo, la FAI Cup, con la maglia dello Sporting Fingal."}
{"id": "2909424", "revid": "31444695", "url": "https://it.wikipedia.org/wiki?curid=2909424", "title": "Etesio", "text": ""}
{"id": "2909432", "revid": "287204", "url": "https://it.wikipedia.org/wiki?curid=2909432", "title": "Magnus IV di Norvegia", "text": "Biografia.\nEra figlio di Sigurd I di Norvegia e Borghild Olavsdotter.\nQuando suo padre mor\u00ec nel 1130, Magnus divenne re di Norvegia insieme a suo zio Harald IV.\nDopo quattro anni di pace difficile, inizi\u00f2 a prepararsi per la guerra aperta contro Harald.\nIl 9 agosto 1134 sconfisse Harald in una battaglia decisiva a F\u00e4rlev in Bohusl\u00e4n e Harald fugg\u00ec in Danimarca.\nContro il parere dei suoi consiglieri, Magnus sciolse il suo esercito e si rec\u00f2 a Bergen per trascorrere l'inverno.\nHarald poi torn\u00f2 in Norvegia con un nuovo esercito e, incontrando poca opposizione, raggiunse Bergen prima di Natale. Magnus aveva pochi uomini e cos\u00ec la citt\u00e0 cadde facilmente sotto l'attacco dell'esercito di suo zio il 7 gennaio 1135.\nMagnus venne catturato e detronizzato. Venne accecato, castrato e aveva una gamba tagliata. Dopo questo era conosciuto come \"Magnus il cieco\".\nSi ritir\u00f2 per un certo periodo di tempo in un monastero conducendo una vita monacale.\nHarald IV venne ucciso nel 1136 da Sigurd Slembe, un altro pretendente al trono che si era proclamato re nel 1135. Sigurd prelev\u00f2 Magnus dall'abbazia e lo fece co-re. Decisero di dividere le loro forze militare e Magnus si diresse verso est dove si sentiva maggiormente il supporto del popolo. L\u00ec per\u00f2 fu sconfitto a Minne dal re Inge I di Norvegia.\nFugg\u00ec in G\u00f6taland e successivamente in Danimarca, dove cerc\u00f2 di ottenere aiuto per la sua causa. Un tentativo di invasione della Norvegia da parte del re Erik II di Danimarca fall\u00ec miseramente.\nMagnus e Sigurd Slembe infatti ebbero scarso sostegno in Norvegia. Dopo qualche tempo i due affrontarono il re Inge I e il re Sigurd II di Norvegia in una battaglia finale a Hvaler il 12 novembre 1139. Magnus cadde durante i combattimenti mentre Sigurd Slembe fu catturato e ucciso."}
{"id": "2909437", "revid": "31444872", "url": "https://it.wikipedia.org/wiki?curid=2909437", "title": "Erik II di Danimarca", "text": ""}
{"id": "2909440", "revid": "114636042", "url": "https://it.wikipedia.org/wiki?curid=2909440", "title": "Cliodinamica", "text": "Cliodinamica \u00e8 un'area di ricerca multidisciplinare incentrata sulla modellizzazione matematica delle dinamiche storiche.\nI principali risultati ottenuti sono stati effettuati in relazione alla modellizzazione matematica dei cicli delle dinamiche socio-demografici e le principali tendenze delle dinamiche del mondo.\nPrecursore di questi studi \u00e8 lo storico e filosofo italiano Giuseppe Ferrari, con le sue opere \"Teoria dei periodi politici\", 1874, e \"L'aritmetica nella storia\", 1875."}
{"id": "2909452", "revid": "339392", "url": "https://it.wikipedia.org/wiki?curid=2909452", "title": "Scuola Militare Aeronautica Giulio Douhet", "text": ""}
{"id": "2909454", "revid": "123185891", "url": "https://it.wikipedia.org/wiki?curid=2909454", "title": "Cefalonia (miniserie televisiva)", "text": "Cefalonia \u00e8 una miniserie televisiva italiana.\nDescrizione.\nNel formato originario, la fiction \u00e8 composta da due puntate, che vennero trasmesse in prima visione su Rai 1 nell'aprile del 2005. Nello stesso formato, la miniserie venne trasmessa in replica da Rai Storia nell'aprile 2010.\nLa regia \u00e8 di Riccardo Milani. L'autore delle musiche originali \u00e8 il maestro Ennio Morricone, il cui brano completo si intitola \"Dammi la mano\".\nRacconta, in modo romanzato, i fatti avvenuti a partire dall'8 settembre 1943 che hanno visto la distruzione della divisione Acqui ad opera di forze tedesche (eccidio di Cefalonia). Le riprese si sono svolte in gran parte presso la Tonnara del Secco di San Vito Lo Capo; riprese, anche, nella riserva naturale orientata Monte Cofano di Custonaci (Grotta Mangiapane, Torre della Tonnara di Cofano), nella riserva naturale orientata dello Zingaro, nelle saline Ettore e Infersa di Marsala, presso i ruderi di Poggioreale e il Porto di Castellammare del Golfo.\nTrama.\nProtagonista \u00e8 il sergente Saverio (Luca Zingaretti) che assiste o partecipa a tutti i principali avvenimenti, la gioia delle truppe italiane per l'armistizio, la decisione di resistere con le armi alle intimazioni dei tedeschi, i combattimenti, l'eccidio degli ufficiali presi prigionieri, la resistenza, nei mesi successivi, dei militari sopravvissuti, il ritiro delle truppe tedesche. Saverio torner\u00e0 in Italia con la donna che ama, sopravvissuta come lui a tutti i tragici avvenimenti."}
{"id": "2909456", "revid": "1543377", "url": "https://it.wikipedia.org/wiki?curid=2909456", "title": "Fritz M\u00fchlbrecht", "text": "Studio presso la Accademia delle belle arti di Monaco di Baviera, presso Johann Caspar Herterich e Franz von Stuck. \nLa sua arte riflette lo stile Jugendstil di Monaco di Baviera. Le sue opere sono state pubblicate sulla rivista Jugend.\nM\u00fchlbrecht \u00e8 stato anche autore di numerosi exlibris artistici."}
{"id": "2909459", "revid": "132266", "url": "https://it.wikipedia.org/wiki?curid=2909459", "title": "Scuola navale militare Francesco Morosini", "text": ""}
{"id": "2909460", "revid": "200568", "url": "https://it.wikipedia.org/wiki?curid=2909460", "title": "Korotayev", "text": ""}
{"id": "2909462", "revid": "339392", "url": "https://it.wikipedia.org/wiki?curid=2909462", "title": "Scuola Militare Nunziatella", "text": ""}
{"id": "2909464", "revid": "767487", "url": "https://it.wikipedia.org/wiki?curid=2909464", "title": "Harald IV di Norvegia", "text": "Il suo soprannome deriva molto probabilmente da \"Gilla Crist\", cio\u00e8 \"servo di Cristo\".\nBiografia.\nEra figlio di Magnus III di Norvegia e di una donna irlandese e nacque in Irlanda.\nAttorno al 1127, and\u00f2 in Norvegia e dichiar\u00f2 di essere un figlio di re Magnus III, che aveva visitato l'Irlanda poco prima della sua morte nel 1103, e di conseguenza un fratellastro del re regnante, Sigurd I di Norvegia.\nLa presunta relazione tra suo padre e una donna irlandese venne riconosciuta da Sigurd a condizione che il fratellastro non avanzasse il diritto ad alcuna parte al governo del regno durante la sua vita o quella di suo figlio Magnus.\nVisse in rapporti amichevoli con il re, e Harald mantenne presente il loro accordo fino alla morte di Sigurd nel 1130.\nHarald era in T\u00f8nsberg quando seppe della morte di suo fratello. Convoc\u00f2 una riunione e decise di tenere al suo diritto al trono. Re Magnus fu cos\u00ec costretto a dividere il regno con Harald in due parti.\nGovernarono il paese in pace per qualche tempo, ma dopo quattro anni di pace difficile, Magnus inizi\u00f2 a prepararsi per la guerra contro Harald. Il 9 agosto 1134 Harald venne sconfitto a F\u00e4rlev in Bohusl\u00e4n, e dovette fuggire in Danimarca.\nSuccessivamente Magnus sciolse il suo esercito e si rec\u00f2 a Bergen per trascorrere l'inverno. Harald ritorn\u00f2 in Norvegia con un nuovo esercito trovando poca opposizione, cos\u00ec che raggiunse Bergen prima di Natale. Dal momento che Magnus aveva pochi uomini, la citt\u00e0 cadde facilmente per mano di Harald il 7 gennaio 1135. Magnus fu catturato e detronizzato.\nHarald govern\u00f2 da solo il paese fino al 1136, quando fu ucciso da Sigurd Slembedjakn, un altro figlio bastardo di Magnus III.\nHarald era sposato con Ingrid Ragnvaldsdottir, da cui ebbe un figlio:\nEbbe inoltre altri tre figli con altre donne:\nTutti e quattro figli furono in seguito re di Norvegia.\nEbbe inoltre tre figlie illegittime:"}
{"id": "2909472", "revid": "287204", "url": "https://it.wikipedia.org/wiki?curid=2909472", "title": "Scuola Militare &quot;Teuli\u00e8&quot;", "text": ""}
{"id": "2909475", "revid": "76963", "url": "https://it.wikipedia.org/wiki?curid=2909475", "title": "Minako Honda", "text": "Divenne famosa come la \"Madonna del Giappone\" per il suo fascino e le sue esibizioni a met\u00e0 degli anni ottanta.\nBiografia.\nMinako amava cantare sin da giovane e riusc\u00ec ad entrare nel mondo dello spettacolo quando fu scoperta per le strade di Harajuku dall'agenzia Bond, che le fece ottenere un contratto con la Toshiba / EMI.\nLa sua iniziale carriera fu costruita sulla falsariga di Madonna, anche se in una versione pi\u00f9 graziosa e giovanile. L'artista prese il nome di Minako Honda probabilmente con un collegamento all'ambizione di voler essere di fama internazionale come le automobili Honda, alcuni teorizzano anche che il nome era un gioco di parole che indica ch'ella era pronta a far battaglia con Mazda (la pronuncia giapponese della marca dell'automobile \u00e8 lo stesso del nome di famiglia dell'idol Seiko Matsuda)."}
{"id": "2909476", "revid": "1543377", "url": "https://it.wikipedia.org/wiki?curid=2909476", "title": "Bourra", "text": "Bourra \u00e8 un comune rurale del Mali facente parte del circondario di Ansongo, nella regione di Gao.\nIl comune \u00e8 composto da 14 nuclei abitati:"}
{"id": "2909477", "revid": "2056951", "url": "https://it.wikipedia.org/wiki?curid=2909477", "title": "Sigurd Slembedjakn", "text": "Biografia.\nSosteneva di essere un figlio illegittimo del defunto re Magnus III di Norvegia e pretese dal suo presunto fratellastro re Harald IV di Norvegia di condividere il potere con lui, come co-re.\nSigurd si proclam\u00f2 re nel 1135. Nel 1136 uccise Harald IV nel sonno e rivendic\u00f2 il potere in nome suo e di Magnus IV di Norvegia.\nNella battaglia di Holmengr\u00e5 nel 1139, Magnus e Sigurd affrontarono i sostenitori dei diritti sul trono del piccolo re Inge I di Norvegia, figlio di Harald IV. Magnus venne ucciso in battaglia; Sigurd fu imprigionato e giustiziato.\nLe principali fonti di Sigurd e della sua epoca sono rappresentate dalle saghe Heimskringla, Fagrskinna e Morkinskinna, il cui autore, Eir\u00edkr Oddsson, aveva forse assistito agli eventi o ne era venuto a conoscenza da altri testimoni. \n\"Sigurd Slembe\" \u00e8 il nome di un dramma storico scritto dal drammaturgo norvegese Bj\u00f8rnstjerne Bj\u00f8rnson nel 1863."}
{"id": "2909482", "revid": "1543377", "url": "https://it.wikipedia.org/wiki?curid=2909482", "title": "Ouattagouna", "text": "Ouattagouna \u00e8 un comune rurale del Mali facente parte del circondario di Ansongo, nella regione di Gao.\nIl comune \u00e8 composto da 21 nuclei abitati:"}
{"id": "2909487", "revid": "1543377", "url": "https://it.wikipedia.org/wiki?curid=2909487", "title": "Il vero e il falso", "text": "Il vero e il falso, sottotitolato \"Passeggiando tra le stelle e a casa nostra\", \u00e8 un libro scritto da Antonino Zichichi composto da 15 capitoli. "}
{"id": "2909489", "revid": "450297", "url": "https://it.wikipedia.org/wiki?curid=2909489", "title": "Dentato", "text": ""}
{"id": "2909490", "revid": "450297", "url": "https://it.wikipedia.org/wiki?curid=2909490", "title": "Innestato", "text": ""}
{"id": "2909491", "revid": "1543377", "url": "https://it.wikipedia.org/wiki?curid=2909491", "title": "Talataye", "text": "Talataye \u00e8 un comune rurale del Mali facente parte del circondario di Ansongo, nella regione di Gao."}
{"id": "2909496", "revid": "119730426", "url": "https://it.wikipedia.org/wiki?curid=2909496", "title": "Samuele Jesi", "text": "Biografia.\nSamuele Beniamino Jesi nasce a Correggio il 4 settembre 1788 da genitori ebrei. Rimasto orfano in giovane et\u00e0 e dovendo accudire i fratellini, gi\u00e0 sorretto economicamente dall'Universit\u00e0 Israelitica, per potersi mantenere agli studi \u00e8 costretto a chiedere ripetutamente altri sussidi sia alla Municipalit\u00e0, sia alle Opere Pie della sua citt\u00e0 natale. \nLa passione per il disegno lo spinge ad allacciare i primi rapporti nel mondo dell'arte con personaggi correggesi fra cui l'incisore Giuseppe Asioli, che gli procura disegni e stampe come modelli. Dal 1806 al 1808 frequenta la Reale Accademia di Belle Arti di Modena, seguendo lezioni di disegno e di pittura. Nel 1808 sar\u00e0 allievo di Francesco Rosaspina alla Scuola d'Incisione dell'Accademia di Belle Arti di Bologna, dove rester\u00e0 fino al 1811. La lezione di Rosaspina sar\u00e0 fondamentale nella formazione artistica e precipuamente dell'arte incisoria di Samuele Jesi, poich\u00e9 in questi anni egli impara la necessit\u00e0 di una scrittura chiara e lineare e la capacit\u00e0 di entrare in sintonia con l'autore del dipinto da tradurre. \nDi debole costituzione, il giovane Jesi cadr\u00e0 gravemente ammalato tra il 1809 il 1810, probabilmente sono i primi sintomi della tisi che gli stroncher\u00e0 la vita nel 1853. I medici gli consigliano di allontanarsi dal clima di Bologna e cos\u00ec si trasferisce a Milano, dove nel novembre del 1811, comincer\u00e0 a frequentare le lezioni di Giuseppe Longhi alla Scuola d'Incisione della Reale Accademia di Belle Arti. Durante gli studi accademici sia a Bologna che a Milano partecipa ad alcuni piccoli concorsi vincendo nelle classi del disegno di figura e nel disegno di rilievo. \nDurante gli anni milanesi partecipa con quattro incisioni alla pubblicazione del primo catalogo della Pinacoteca di Brera (1812-1833), diretto dall'incisore ed editore Michele Bisi e dal bibliotecario Robustiano Gironi. Tra il 1818 e il 1821 realizza tre incisioni per due imprese editoriali di Nicol\u00f2 Bettoni sulla vita e ritratti di uomini illustri. Inizia cos\u00ec il suo rapporto con gli editori e i librai ricoprendo il ruolo di intermediario tra questi e collezionisti, artisti, amatori; un'attivit\u00e0 che svolger\u00e0 durante tutto l'arco della sua vita e che gli consentir\u00e0 un sostentamento economico di supporto a quello d'artista. Supporto fondamentale, in quanto l'attivit\u00e0 artistica di Jesi si riveler\u00e0 quantitativamente esigua a causa sia della sua gracile costituzione che lo costringe a periodi d'inattivit\u00e0, sia per la lentezza di esecuzione dovuta alla meticolosit\u00e0 con cui dedica tempo ad un'arte che si basa su una tecnica lunga e laboriosa.\nCon un'incisione tratta da un dipinto del Guercino, il \"Ripudio di Agar\", nel 1821 vince il Grande Concorso indetto dall'Accademia di Brera, e nel 1822, dopo altri otto mesi di lavoro sulla lastra per migliorare l'intaglio, l'incisione viene pubblicata a Firenze presso l'editore e calcografo Luigi Bardi. Quest'opera rappresenta lo spartiacque tra periodo studentesco ed et\u00e0 matura, l'inizio pertanto di una nuova fase nell'evoluzione artistica di Jesi.\nNel capoluogo granducale comincia ad allacciare rapporti con uomini di cultura e con la nobilt\u00e0 fiorentina presso cui ottiene protezione come artista. Dal 1825 risieder\u00e0 stabilmente a Firenze, prima in via del Ciliegio e poi in piazza Mozzi, nel palazzo del marchese Pietro Torrigiani, che gli sar\u00e0, insieme alla sua famiglia, anche amico. Frequenter\u00e0 i salotti delle nobildonne fiorentine, luogo d'incontri tra artisti e letterati; sar\u00e0 un assiduo frequentatore del Gabinetto letterario del colto editore ginevrino Gian Pietro Vieusseux. Nel 1826 si trasferisce temporaneamente a Lucca per trarre da un dipinto di Fra' Bartolomeo, che si trova nella cattedrale della citt\u00e0, un disegno preparatorio ad un'incisione commissionatagli dagli editori Artaria e Fontatine di Mannheim. L'incisione, denominata Madonna della Cattedrale di Lucca, sar\u00e0 realizzata a Firenze nel 1833.\nTra il 1835 e il 1836, Firenze viene colpita dal colera, come gran parte della penisola, Jesi si rifugia prima nel Veneto e poi nel Friuli, mantenendo tuttavia i contatti sia con Firenze che con Bologna, con Milano e con Correggio. Tornato a Firenze mette mano alla Madonna Tempi, un'incisione tratta dal famoso dipinto del Sanzio. La lastra gi\u00e0 incisa nel 1826, dovette essere ribattuta e reintagliata in seguito a danni inspiegabili subiti durante la permanenza a Lucca dell'artista. Nel 1840 presso Vieusseux esce il manifesto per gli associati, annunciante l'imminente pubblicazione del Leone X, dal dipinto di Raffaello, che Jesi pubblicher\u00e0 quattro anni dopo a Parigi presso gli editori Goupil e Vibert; gli stessi che gli commissioneranno e pubblicheranno nel 1847 un'altra incisione La Vierge \u00e0 la Vigne, traduzione di un dipinto di Paul Delaroche. \nL'incisione Leone X sar\u00e0 presentata all'Esposizione di Parigi nel 1843 ed avr\u00e0 ampio spazio di critica sulla rivista del Salon. Nominato Corrispondente dell'Istituto Reale di Francia, Socio dell'Accademia Reale di Belle Arti di Firenze e di quella bolognese, decorato Cavaliere della Legion d'Onore dal sovrano francese Luigi Filippo, con il Leone X riceve onori da ogni parte d'Europa. L'ultima sua impresa artistica, rimasta incompiuta per la morte sopravvenuta dopo complicazioni aggiunte a una lunga malattia, \u00e8 costituita da un'incisione di grandi dimensioni, raffigurante il Cenacolo di Foligno, tratta da un affresco fiorentino attribuito dai contemporanei a Raffaello e dalla critica del XX secolo a Perugino e alla sua scuola. \nSamuele Jesi \u00e8 artista conosciuto e stimato dai suoi contemporanei come incisore e disegnatore (ma la produzione disegnativa risulta essere pressoch\u00e9 dispersa) meticoloso e fedele all'opera originale, cos\u00ec come deve essere un incisore di traduzione. La sua vis creativa si esprime nella grande variet\u00e0 di tagli e controtagli, ottenuti con becchi di bulino di forma e grossezza diversi, che gli permettono di raggiungere, attraverso un'attenta lettura, gli stessi effetti \u201cpittorici\u201d dell'opera d'arte tradotta. Ma la maestr\u00eca di Jesi nel saper aderire cos\u00ec fedelmente al dipinto originale consiste anche nella capacit\u00e0 di colloquiare con l'autore dell'opera pittorica, attraverso un'intima corrispondenza empatica. L'aura densa di affettuosit\u00e0 di cui sono compenetrate le sue incisioni salvano Jesi dal rischio di essere un incisore di traduzione riconoscibile solo per la grande perizia tecnica, ossia un virtuoso del bulino, qualit\u00e0 ampiamente apprezzata a met\u00e0 secolo, che tuttavia spesso si converte in opere fredde ed esanimi. Alla sua morte, Firenze gli tributer\u00e0 solenni onoranze funebri e verr\u00e0 coniata una medaglia in bronzo con la sua effigie."}
{"id": "2909498", "revid": "115801230", "url": "https://it.wikipedia.org/wiki?curid=2909498", "title": "Dolce Valentina", "text": "Dolce Valentina (titolo originale: \"Mi gorda bella\") \u00e8 una telenovela venezuelana prodotta dalla Coral e trasmessa da RCTV nel 2002. Ha la durata di 178 puntate ed \u00e8 stato un successo in tutto il Sud America. I protagonisti sono Natalia Streignard e Juan Pablo Raba, altri interpreti sono Norkys Batista e Jeronimo Gil. Il ruolo di antagonista \u00e8 stato ricoperto da Hilda Abrahamz, che aveva gi\u00e0 vestito i panni della perfida Maria Paola nella telenovela \"Marilena\". In Italia \u00e8 stata trasmessa in prima visione su Lady Channel, che ha curato anche il doppiaggio italiano, ed \u00e8 stata trasmessa successivamente anche da Telenorba 7, Telenorba 8, Antenna Sicilia, Video Calabria, T9, Teletna e Canale 77 in Rosa. Nel 2015 \u00e8 stata trasmessa su Mediaset Extra nel contenitore mattutino Novela. \nTrama.\nValentina Villanueva Lanz \u00e8 una ragazza un po' sovrappeso che ha trascorso tutta l'adolescenza in un collegio: il giorno del diploma, la madre decide di riportarla con s\u00e9 nella casa dei Villanueva, ma Olimpia Mercuri, perfida moglie di Giancarlo Villanueva nonch\u00e9 l'eterna rivale della madre di Valentina, temendo che quest'ultima l'avrebbe cacciata di casa, incarica il suo braccio destro di far esplodere l'aereo con il quale avrebbe fatto ritorno. Cos\u00ec Valentina va a vivere da sola a casa dello zio Giancarlo, dove verr\u00e0 malamente accolta da Olimpia e dalla figlia Arianna, che non perderanno mai occasione di tormentarla.\nMa a darle conforto c'\u00e8 il cugino Roberto, di cui lei \u00e8 innamorata sin da bambina: Valentina sa che il suo \u00e8 un sogno impossibile, non solo essendo suo cugino, ma poich\u00e9 Roberto \u00e8 fidanzato con Chiquinquir\u00e0 \"Chiqui\" Lorenz, una famosa modella che incarna il prototipo della ragazza ricca, frivola, e viziata.\nSar\u00e0 l'amore per Roberto a dare a Valentina la forza di affrontare le avversit\u00e0 che le si presentano davanti e di tenere testa a Olimpia, che vuole a tutti i costi impossessarsi dell'eredit\u00e0 che le avevano lasciato i suoi genitori e che in tutti i modi, a sua insaputa, cerca di farla fuori.\nIntanto la ragazza, nonostante il suo aspetto, riesce a conquistare Roberto, che si innamora perdutamente di lei e lascia la sua fidanzata.\nTuttavia il loro amore si ritrover\u00e0 presto minacciato: un giorno, infatti, Valentina ha un malore e scopre che i cioccolatini che gli regalava sempre Roberto erano avvelenati.\nA quel punto Valentina fugge da casa Villanueva per rifugiarsi in Spagna dove vive la sua prozia Celeste, sottoponendosi ad una rigida dieta che la far\u00e0 tornare in piena forma e progettando di vendicarsi contro tutti i Villanueva, convinta che anche Roberto fosse stato coinvolto nel complotto della madre.\nDopo un anno, essendo ritornata magra, approfitta del suo nuovo aspetto per tornare in Venezuela e acquistare una nuova identit\u00e0, presentandosi a tutti il giorno del matrimonio di Roberto con Chiqui come Bella de la Rosa Montiel.\nValentina, sotto mentite spoglie, va a vivere nella pensione di sua zia Sas\u00e0 e a lavorare presso l'agenzia dello zio, ma nonostante i suoi propositi vendicativi si rende conto di essere ancora innamorata di Roberto, che si trova in crisi con la moglie e disconoscendo la sua vera identit\u00e0 si innamora di nuovo di lei.\nCercher\u00e0 ad ogni modo di smascherare Olimpia, che \u00e8 riuscita abilmente ad ingannare tutti e a condurre una doppia vita (in realt\u00e0 \u00e8 una spogliarellista che balla in un locale frequentato da persone losche e intrattiene una relazione segreta con Lorenzo, il padre di Chiqui), ma soprattutto di far venire a galla tutti i suoi crimini.\nNel frattempo anche Roberto agisce in incognito, facendosi passare come \u201cIl lirio de plata\u201d, usando il suo travestimento per rubare ai ricchi e dare ai poveri, e scopre di non essere figlio di Giancarlo, bens\u00ec di Carlo Emanuele Sevilla, un uomo con il quale la madre aveva avuto una relazione prima di conoscere il marito.\nVerso la fine della storia, \u201cBella de La Rosa Montiel\u201d viene accusata di aver ucciso il giudice Gomez, ossia un magistrato che Olimpia aveva corrotto per ottenere l'eredit\u00e0 di Valentina, e cos\u00ec si procurer\u00e0 un costume da grassa per assumere di nuovo la sua vera identit\u00e0.\nAlla fine Olimpia verr\u00e0 smascherata e finir\u00e0 in galera a causa di tutti i delitti commessi: in carcere non avr\u00e0 vita facile, ma si mette d'accordo con Rocco, che l'accoltella di proposito per fare in modo di facilitare il suo piano di fuga.\nMa Olimpia riesce a resistere e grazie all'aiuto del suo assistente Rocco riesce a scappare dall'ospedale in cui era ricoverata: i due si recano su uno yacht ma a causa di un suo errore lo fa esplodere provocando la morte di entrambi.\nSuperati tutti gli ostacoli, Valentina e Roberto possono finalmente vivere in pace felici e contenti con la loro famiglia, ritrovando la pace e l'unit\u00e0 che era sempre mancata.\nPuntate.\nGli episodi sono divisi in tre parti Dal 1 fino al 63 poi dal 64 al 121 e infine il 121 al 178."}
{"id": "2909499", "revid": "1543377", "url": "https://it.wikipedia.org/wiki?curid=2909499", "title": "Abbazia di San Tommaso dei Borgognoni", "text": "L'abbazia di San Tommaso, comunemente detta dei Borgognoni, era un complesso religioso, oggi scomparso, dell'isola di Torcello.\nStoria.\nLa chiesa era pi\u00f9 antica del monastero, rappresentando originariamente una pieve. Sul finire del XII secolo il pievano Rodolfo e il patrizio Marco Trevisan, detto \"il Grande\", decisero di affidarla ad una congregazione religiosa. Costruito il monastero con le offerte del nobile, nel 1190 vi si insediarono gli agostiniani, che tuttavia la abbandonarono poco dopo. Pass\u00f2 dunque ad un gruppo di cistercensi originari della Borgogna, da cui l'appellativo. Nel 1205 il complesso otteneva il titolo di abbazia.\nIn breve San Tommaso divenne uno dei pi\u00f9 ricchi e celebri conventi dell'estuario, sia per le consistenti donazioni, sia per la fama dei suoi monaci, che in pi\u00f9 occasioni furono scelti dai papi come legati.\nEbbe propriet\u00e0 a Venezia, nel Padovano e nel Trevigiano, ma anche nei territori di Costantinopoli e Capodistria; dal 1208 gli dipese il monastero di Santo Stefano dei Greci di Costantinopoli, dal 1218 il convento di Gerari e dal 1230 quello di Santa Maria Varangorum, entrambi sull'isola di Candia. Per un periodo i monaci ebbero inoltre il privilegio di eleggere il proprio abate.\nIn un diploma di papa Gregorio IX viene lodato l'abate Aimone, ambasciatore in Francia e Ungheria. Il successore Conrado, distintosi presso Baldovino II di Costantinopoli, nel 1240 ottenne la protezione del pontefice sul suo monastero. Da ricordare poi Pietro IV, altro legato pontificio sotto Clemente V e presente al concilio di Vienne. Quindi un Niccol\u00f2, al servizio di Giovanni XXII contro i Fraticelli. Successivamente, si distinse l'abate Giacomo, inviato per esortare Riccardo II d'Inghilterra all'ubbidienza verso papa Bonifacio IX.\nSul finire del Trecento sorse una disputa tra i cistercensi e la famiglia Trevisan, la quale rivendicava il giuspatronato sull'abbazia; la lite si risolse a favore dei nobili e da allora questi poterono eleggere il priore, che dal 1544 fu sempre un membro della famiglia.\nAnche San Tommaso, come molte altre istituzioni religiose poste ai margini della laguna Veneta, sub\u00ec un periodo di grave decadenza dovuta alle problematiche ambientali della zona. Nel 1593 l'abate Stefano intendeva trasferire i frati in un nuovo monastero da erigere a Venezia, nella parrocchia di Santa Margherita. Tuttavia il progetto non and\u00f2 in porto e solo nel 1669 gran parte dei monaci si trasfer\u00ec alla Madonna dell'Orto. Il complesso rimase in qualche modo attivo sino alle soppressioni napoleoniche di inizio Ottocento e alle successive demolizioni.\nEdificio.\nNel 1832 l'area dei Borgognoni \u00e8 stata oggetto di scavi condotti da Giovanni Davide Weber, delegato ufficiale del catasto per le Isole di Venezia. Un'altra campagna si svolse sul finire dell'Ottocento.\nLe operazioni si limitarono alla sola zona absidale, non essendo stati rinvenuti altri reperti di rilevanti. La chiesa seguiva la tipica architettura cistercense, con pianta a croce latina. Resiste inoltre parte della sagrestia, oggi inglobata in una casa privata.\nScarse le notizie storiche e artistiche circa l'aspetto del complesso. Fondamentale in questo senso \u00e8 un'incisione di Francesco Tironi, che presenta la chiesa come un edificio imponente, aspetto acquisito con il rifacimento quattrocentesco.\nNelle vicinanze sono stati rinvenuti anche i resti di un'altra chiesa, a croce greca, di cui per\u00f2 se ne ignora la storia. Il Weber la ritenne fondata su un precedente tempio pagano, riferendo di un pronao di epoca romana e della massiccia presenza di urne cinerarie nei dintorni. Potrebbe dunque trattarsi della pi\u00f9 antica chiesa torcellana, anticipando persino la Cattedrale. Non sono stati trovati resti pi\u00f9 antichi sotto la chiesa di San Tommaso, ma si pu\u00f2 comunque supporre veritiera la tradizione che parla di una chiesa precedente."}
{"id": "2909501", "revid": "339392", "url": "https://it.wikipedia.org/wiki?curid=2909501", "title": "Conf\u00e9d\u00e9ration Africaine de Rugby", "text": ""}
{"id": "2909502", "revid": "125090263", "url": "https://it.wikipedia.org/wiki?curid=2909502", "title": "Gli osservatori", "text": "Gli osservatori (\"Those Who Watch\") \u00e8 un romanzo di fantascienza dello scrittore statunitense Robert Silverberg del 1967.\nTrama.\nUn'astronave proveniente dal pianeta Dirna sorvola il Nuovo Messico; non \u00e8 la sola astronave dirnana che, nel 1982, \u00e8 impegnata a pattugliare la Terra osservandola ad alta quota. L'equipaggio della nave spaziale, come abitudine dirnana, \u00e8 composto da un \"gruppo sessuale\" di tre elementi, insieme da pi\u00f9 di un secolo: due maschi, il pi\u00f9 anziano Mirtin e il capo informale Vorneen, e una femmina, Glair. L'astronave ha un'avaria e, per cercare di riparare il guasto al nucleo di fusione, l'equipaggio \u00e8 costretto a disattivare il dispositivo di occultamento. Nonostante ora siano visibili non c'\u00e8 pericolo che i terrestri li attacchino visto che di frequente vi sono stati altri avvistamenti senza conseguenze. Il gruppo tenta di risolvere l'avaria ma il problema si aggrava sempre di pi\u00f9 e, in automatico, un segnale di soccorso viene inviato alle altre molte altre astronavi dirnane di pattuglia. Vorneen \u00e8 costretto a prendere una grave e delicata decisione e ordina all'equipaggio di abbandonare in fretta l'astronave prima che il nucleo di fusione esploda.\nGli osservatori dirnani presenti intorno alla Terra vengono equipaggiati con un esoscheletro artificiale che li fa assomigliare ai terrestri; solo analisi cliniche ne rileverebbero le differenze. Il loro vero corpo \u00e8 connesso a questo esoscheletro e sono talmente in simbiosi con esso che non sopravviverebbero senza. I tre dirnani, dopo aver indossato l'equipaggiamento standard per effettuare il salto, si gettano nel vuoto, verso la superficie della Terra cadendo nei pressi di Albuquerque. L'astronave, dopo pochi minuti, esplode in cielo. Sulla Terra alcuni abitanti notano lo strano bagliore.\nLa stragrande maggioranza di chi vede l'esplosione la scambia per una stella cadente. Ma non tutti. Charley Estancia, undici anni, ha visto l'esplosione in cielo ed il suo amico Marty Moquino asserisce che sia stata provocata da un disco volante. Kathryn Mason, vedova di un pilota, arriva alle medesime conclusioni di Marty analizzando il fenomeno in modo diverso. Quello appena visto non \u00e8 un fenomeno naturale e nemmeno un fenomeno creato dall'uomo. Tom Falkner \u00e8 un colonnello del SOA - Studio Oggetti Atmosferici. La sua carriera era incominciata come astronauta del progetto Apollo, il progetto che port\u00f2 gli uomini sulla Luna. Poi gli diagnosticarono un problema fisico e fu la fine del suo sogno e della carriera militare. Da l\u00ec fu spostato al Progetto Blue Book, il progetto dell'aeronautica militare americana dove finivano tutti i militari non pi\u00f9 utili, nato con il preciso scopo di tranquillizzare l'opinione pubblica americana sull'esistenza dei dischi volanti. Poi il progetto fu rinominato SOA. Anche i radar del SOA hanno notato qualche cosa di anormale. Tom Falkner ed il suo assistente Bronstein organizzano una ricerca dell'oggetto rilevato dai loro sofisticati strumenti. Per caso si imbattono in una donna svenuta, Glair, che indossa una strana tuta spaziale e le prestano soccorso.\nNel frattempo, mentre passeggia nel deserto con il suo cane, Charley Estancia fa un incontro imprevisto. Si imbatte in Mirtin, uno degli alieni, gravemente ferito: ha la spina dorsale del suo esoscheletro danneggiata e non \u00e8 in grado di muoversi. Dopo un primo momento di smarrimento, Charley aiuta Mirtin a ripararsi in una grotta. Mirtin \u00e8 costretto a rivelare a Charley la propria vera origine e anche che la sua provenienza: il suo pianeta di origine ruota attorno a una stella presente nella costellazione che i terrestri chiamano Orione.&lt;br&gt;\nAnche Kathryn Mason ha uno strano incontro: di notte, incuriosita da strani rumori provenienti dal retro dell'abitazione, esce di casa e trova un uomo ferito. Sollevandolo, si rende conto che \u00e8 stranamente leggero malgrado la corporatura robusta. Lo porta in casa e lo adagia sul letto. Con alcune difficolt\u00e0 riesce a togliergli una specie di tuta protettiva; mentre effettua questa operazione il dirnano, Vorneen, si risveglia.\nL'esplosione dell'astronave dirnana ha attirato l'attenzione di altri alieni, i kranazoi, le cui astronavi, come quelle dei dirnani, pattugliano lo spazio intorno alla Terra. Uno dei loro equipaggi ha registrato l'esplosione appena avvenuta ed ha osservato i tre membri dirnani gettarsi nel vuoto verso la superficie terrestre, in piena violazione dei trattati di pace, che stabiliscono che la Terra sia un territorio neutrale. Ogni violazione pu\u00f2 provocare gravi ripercussioni, persino la guerra. Anche i kranazoi come i dirnani hanno un esoscheletro artificiale che li fa assomigliare ai terrestri. Bar-48-Codon-adf, membro dell'equipaggio kranazoi, sospetta che l'esplosione sia stata solo un pretesto dei dirnani per poter scendere sulla Terra in aperta violazione dei trattati di pace; decide quindi di scendere sulla Terra per indagare e capire le vere intenzioni dei nemici.\nIntanto passano i giorni e Glair si sveglia. Tom Falkner si \u00e8 preso cura di lei ed ha scoperto la sua provenienza non terrestre. Non riesce a spiegarsi il motivo per cui non l'ha consegnata alle autorit\u00e0 militari o portata in un ospedale militare. Anche Mirtin \u00e8 stato fortunato: Charley Estancia, il ragazzino terrestre che l'ha trovato e trascinato dentro ad una grotta, lo sta nutrendo e dissetando in cambio di piccole informazioni su Dirna. Anche a Vorneer le cose stanno andando tutto sommato bene; Kathryn ha capito che non \u00e8 un umano, ma si sta prendendo cura di lui con amorevole dedizione. Nel frattempo i dirnani hanno captato il segnale di soccorso e si sono messi alla ricerca dei tre dispersi; dalla postazione permanente dirnana sulla Terra \u00e8 partita una squadra di soccorso. Tale postazione \u00e8 del tutto abusiva e se i Kranazoi scoprissero la sua esistenza potrebbe scoppiare una guerra tra Dirna e Kranaz. Intanto le relazioni emotive dei tre extraterrestri con i loro rispettivi conoscenti umani si stanno intensificando e approfondendo; Glair e Tom hanno una relazione e lo stesso avviene tra Kathryn e Vorneen. Bar-48-Codon-adf, sceso sulla Terra, si \u00e8 messo subito alla ricerca dei dirnani, informandosi sulla palla di fuoco osservata nel cielo alcune sere prima.\nUno dei membri della missione di soccorso dirnana si imbatte, per puro caso, nel kranazoi che \u00e8 sbarcato sulla Terra, riconoscendolo; la stessa missione riesce inoltre a individuare Mirtin e a recuperarlo. A sua volta Glair viene individuata dai suoi simili, anche grazie all'aiuto involontario del kranazoi sbarcato. Stessa sorte \u00e8 toccata anche a Vorneer. Entrambi vengono portati via e si ricongiungono a Mirtin. Tutti e tre gli alieni si congedano dai loro salvatori, non senza reciproca tristezza.\nGrazie ai suggerimenti dei dirnani, Kathryn Mason e Tom Falkner si incontrano e incominciano a frequentarsi."}
{"id": "2909504", "revid": "1543377", "url": "https://it.wikipedia.org/wiki?curid=2909504", "title": "Tessit", "text": "Tessit \u00e8 un comune rurale del Mali facente parte del circondario di Ansongo, nella regione di Gao.\nIl comune \u00e8 composto da 19 nuclei abitati:"}
{"id": "2909508", "revid": "125980291", "url": "https://it.wikipedia.org/wiki?curid=2909508", "title": "Abigail (gruppo musicale)", "text": "Gli Abigail sono un gruppo black/thrash metal giapponese formato nel 1992 a Tokyo. La band \u00e8 meglio nota per essere il side-project di Yasuyuki Suzuki, ex-bassista del celebre gruppo black metal Sigh.\nStoria.\nHanno una discografia estremamente vasta, composta soprattutto da numerosi split dovuti a collaborazioni tra diverse band dell'underground giapponese.\nDefiniscono il loro stile musicale \"Street Metal\", unendo black metal e thrash metal, e proponendo come risultato finale un genere violento, grezzo, aggressivo e distorto, tipico della prima ondata del black metal."}
{"id": "2909514", "revid": "1543377", "url": "https://it.wikipedia.org/wiki?curid=2909514", "title": "Tin-Hama", "text": "Tin-Hama \u00e8 un comune rurale del Mali facente parte del circondario di Ansongo, nella regione di Gao.\nIl comune \u00e8 composto da 10 nuclei abitati:"}
{"id": "2909515", "revid": "149727", "url": "https://it.wikipedia.org/wiki?curid=2909515", "title": "Schmalspurbahn Landquart-Davos", "text": ""}
{"id": "2909516", "revid": "767487", "url": "https://it.wikipedia.org/wiki?curid=2909516", "title": "Sigurd II di Norvegia", "text": "Biografia.\nEra figlio di Harald IV di Norvegia e di una sua amante Tora Guttormsdotter.\nAlla morte di suo padre nel 1136 ucciso da Sigurd Slembedjakn, co-regn\u00f2 con i fratelli Inge I di Norvegia e \u00d8ystein II di Norvegia attraverso i loro tutori.\nI rispettivi tutori dei figli di Harald IV riunirono le forze per sconfiggere Slembedjakn ed il detronizzato Magnus IV di Norvegia, che vennero sconfitti nel 1139 in seguito alla battaglia di Hvaler.\nDopo questi scontri segu\u00ec un periodo di pace. Durante la minore et\u00e0 dei fratelli, Sigurd, Inge e Magnus, la nobilt\u00e0 norvegese (il lendmenn) collabor\u00f2 al governo del regno.\nNel 1142 dalla Scozia arriv\u00f2 un fratellastro di Sigurd, \u00d8ystein, la cui origine venne accettata dal momento che Harald IV aveva ammesso di aver un figlio all'estero. \u00d8ystein divenne cos\u00ec re e co-reggente insieme a Sigurd e Inge. Magnus, di cui poco si sa, \u00e8 morto per cause naturali a un certo punto nel 1140.\nNel 1152 la Norvegia venne visitata dal legato pontificio Nicola Breakspear. Durante la sua visita, la chiesa in Norvegia venne organizzata in un arcivescovado a parte, con sede a Nidaros.\nCrescendo cominci\u00f2 a crescere l'ostilit\u00e0 tra i fratelli.\nNel 1155 Inge accus\u00f2 Sigurd e Eystein di un tentativo di detronizzarlo. Sigurd neg\u00f2 le accuse ma pochi giorni dopo una delle guardie di Inge venne uccisa da un uomo di Sigurd.\nSu consiglio di sua madre Ingrid e del suo consulente Gregorius Dagsson, Inge ordin\u00f2 ai suoi uomini il 6 febbraio 1155 di assaltare la casa dove risiedeva Sigurd.\nSigurd aveva con s\u00e9 pochi uomini e fin\u00ec ucciso. Fu sepolto presso la vecchia cattedrale di Bergen, in seguito demolita e poi sostituita da una pi\u00f9 grande."}
{"id": "2909517", "revid": "767487", "url": "https://it.wikipedia.org/wiki?curid=2909517", "title": "Norman Connors", "text": "Durante la sua carriera ha conseguito diverse fortunate \"hit\" R&amp;B, specialmente tra le ballate d'amore.\nConnors cominci\u00f2 ad interessarsi al jazz da bambino cominciando a suonare la batteria. Studi\u00f2 musica alla Temple University e Julliard.\nLa sua prima registrazione fu presente nel singolo del 1967 \"Magic Of JuJu\" firmato Archie Shepp. Suon\u00f2 negli anni seguenti con Pharaoh Sanders prima di firmare per la Cobblestone Records nel 1972, pubblicando il suo primo album da bandleader. Successivamente continu\u00f2 ad incidere nuovi album jazz con artisti come Carlos Garnett, Gary Bartz, Dee Dee Bridgewater e Herbie Hancock.\nDurante la seconda met\u00e0 degli anni settanta la produzione musicale di Connors cominci\u00f2 a focalizzarsi maggiormente sul genere R&amp;B. alcune delle sue canzoni furono delle vere hit negli Stati Uniti, con brani che annoveravano artisti come Michael Henderson, Joan Carn e Phyllis Hyman. Alcune delle sue canzoni di maggior successo furono: \"You Are My Starship\" (featuring M. Henderson) e \"Valentine Love\".\nLa sua ultima fatica si chiama \"Star Power\", un album maggiormente orientato verso il genere smooth jazz e lo urban crossover music, con la partecipazione di Howard Hewett, Bobby Lyle, Ray Parker, Jr, Peabo Bryson, Michael Henderson e Antoinette."}
{"id": "2909518", "revid": "767487", "url": "https://it.wikipedia.org/wiki?curid=2909518", "title": "Bamba (Bourem)", "text": "Bamba \u00e8 un comune rurale del Mali facente parte del circondario di Bourem, nella regione di Gao."}
{"id": "2909519", "revid": "436907", "url": "https://it.wikipedia.org/wiki?curid=2909519", "title": "Miss You", "text": ""}
{"id": "2909522", "revid": "131358", "url": "https://it.wikipedia.org/wiki?curid=2909522", "title": "Eureka seveN", "text": ""}
{"id": "2909524", "revid": "339392", "url": "https://it.wikipedia.org/wiki?curid=2909524", "title": "Personaggi di Eureka seveN", "text": ""}
{"id": "2909527", "revid": "1516087", "url": "https://it.wikipedia.org/wiki?curid=2909527", "title": "British Petroleum Company", "text": ""}
{"id": "2909530", "revid": "69794", "url": "https://it.wikipedia.org/wiki?curid=2909530", "title": "Cimitero comunale di Condera", "text": "Il cimitero comunale di Condera si estende sul colle di Condera, quartiere della parte alta di Reggio Calabria ed \u00e8 costituito da due distinti blocchi costruiti in diversa epoca. Gli ingressi principali si aprono sulla via Reggio Campi II tronco e rappresenta il camposanto pi\u00f9 grande tra i ventitr\u00e9 presenti in citt\u00e0 inoltre risulta il pi\u00f9 importante dal punto di vista storico e architettonico ospitando alcune cappelle e monumenti funerari monumentali. Oltre alle inumazioni nei campi, vi sono colombari, ossari, cinerari, tombe di famiglia e due grandi sacrari dedicati alle vittime del terremoto del 1908 e ai Caduti di tutte le guerre. Nella parte nuova della struttura \u00e8 stata predisposta una zona per la sepoltura delle salme delle comunit\u00e0 di fede islamica.\nStoria.\nLa costruzione del monumentale cimitero comunale risale al 1783, anno in cui la citt\u00e0 sub\u00ec le conseguenze di un catastrofico terremoto che la rase al suolo, e fu edificato in un luogo allora lontano dall'abitato. I primi morti che l\u00ec ebbero sepoltura furono oltre duemila delle pi\u00f9 numerose vittime che il sisma provoc\u00f2, alle quali, successivamente, si aggiunsero quelle conseguenti al sisma del 1908, la maggior parte delle quali sono custodite in un grande sacrario. Ulteriormente ingrandito nel corso degli anni, fino ad inglobare tutti i territori ad esso adiacenti, la parte antica copre un'area complessiva di circa 78.000\u00a0m\u00b2 e conserva monumenti di pregevole fattura, posti sulle tombe e nelle cappelle di stile liberty, gotico e neoclassico di importanti famiglie reggine. Negli anni '90 del secolo scorso si \u00e8 dato avvio al suo allargamento e alla costruzione di una nuova area cimiteriale posta sul lato opposto della via Reggio Campi, separata dal vecchio camposanto, dall'aspetto moderno e con ingresso autonomo.\nPersonalit\u00e0 sepolte.\nNel cimitero di Condera riposano le salme di numerose personalit\u00e0 di rilievo locale e nazionale, tra esse ricordiamo:"}
{"id": "2909534", "revid": "767487", "url": "https://it.wikipedia.org/wiki?curid=2909534", "title": "Inge I di Norvegia", "text": "Nome.\nA Ingi \u00e8 attribuito il soprannome \"kr\u00f3khryggr\", che significa \"il Gobbo\". Questo epiteto gli viene attribuito solo in due saghe, Morkinskinna e Heimskringla. Snorri racconta che nel 1137, durante una battaglia, Inge venne portato sul campo dal proprio tutore, \u00c1mund Gyr\u00f0arson, un capo della Norvegia orientale.\nSassone Grammatico, invece, spiega che durante l'infanzia una servitrice che lo lasci\u00f2 cadere per sbaglio sul pavimento, procurandogli cos\u00ec una deformazione che lo accompagn\u00f2 per tutta la vita.\nBiografia.\nInfanzia e ascesa al trono.\nEra figlio di Harald IV Gille di Norvegia e di sua moglie Ingir\u00ed\u00f0r Ragnvaldsd\u00f3ttir, di origine svedese e nipote di Ingold I di Svezia. Pur essendo un figlio legittimo, ci\u00f2 non lo rendeva automaticamente un erede certo al trono. Fino alla met\u00e0 del XIII secolo non vi fu, in Norvegia, una legge chiara sulla successione reale: era sufficiente essere o proclamare di essere il discendente di un re, anche illegittimo, per aspirare al trono. Anche a partire da questa mancanza la Norvegia fu attraversata dalla guerra civile tra i diversi pretendenti.\nNel 1136 Harald IV venne ucciso dal pretendente e presunto fratellastro Sigurd Slembedjakn. Inge, di un solo, venne proclamato re insieme al fratellastro Sigurd II di Norvegia, anche lui in minore et\u00e0. Non sembra invece che l'altro fratellastro, Magnus Haraldsson, fosse stato elevato a re in quel contesto. Attraverso diversi tutori, i due co-regnavano su territori diversi della Norvegia che coincidevano con il \u00deing in cui erano stati acclamati: Inge nel Borgar\u00feing, l'attuale \u00d8stfold, Sigurd nell'Eyra\u00feing, una zona del Tr\u00f8ndelag. I rispettivi tutori dei re unirono le forze per sconfiggere Sigurd Slembedjakn e il detronizzato Magnus IV di Norvegia, che vennero sconfitti nel 1139 nella battaglia di Holmengr\u00e5, vicino Hvaler.\nDopo questi scontri segu\u00ec un periodo di pace, in cui Inge regna in accordo con il fratellastro (o forse entrambi i fratellastri) e la nobilt\u00e0 norvegese (\"Lendmenn\").\nEt\u00e0 adulta e inizio del conflitto civile.\nNel 1142 dalla Scozia arriv\u00f2 un terzo figlio illegittimo di Harald, \u00d8ysteinn, che era stato riconosciuto dal re prima di morire. I fratellastri accettarono quindi di dividere il potere con lui. Questa divisione, che non sembra aver comportato spartizioni territoriali ma soltanto di potere (come altre volte era successo in Norvegia), funzion\u00f2 al meglio finch\u00e9 i tutori dei re rimasero in vita. Nel 1152 la Norvegia venne visitata dal legato pontificio Nicola Breakspear. Durante la sua visita, la chiesa in Norvegia venne organizzata in un Arcivescovado a parte, con sede a Nidaros.\nUna volta morti i tutori, i re entrarono in possesso del totale potere e iniziarono i primi conflitti.\nNel 1155 un incontro tra Inge e Sigurd a Bergen sfoci\u00f2 in uno scontro armato tra le rispettive forze. Sigurd mor\u00ec. \u00d8ysteinn, arrivato a Bergen quando Sigurd era gi\u00e0 morto, venne a un compromesso con Inge, che tuttavia non dur\u00f2 a lungo. Solo due anni dopo, nel 1157, gli eserciti dei due fratellastri si fronteggiarono a Moster ed essendo la forza di Inge preponderanti costrinse \u00d8ysteinn alla fuga. \u00d8ysteinn venne tuttavia catturato e ucciso nel Bohusl\u00e4n. Il conflitto tra Inge e \u00d8ysteinn rimane ancora oggi inspiegato. Le saghe suggeriscono che Sigurd e \u00d8ysteinn tramavano di deporre Inge e dividere il potere tra loro: tuttavia molti studiosi tendono a rigettare questa spiegazione.\nUltimo periodo.\nMorti i fratellastri, Inge rimase l'unico sovrano di Norvegia. Le fonti gli attribuiscono una grande popolarit\u00e0 tra la nobilt\u00e0 del regno (i Lendmenn) per via del fatto che, a differenza di alcuni predecessori, li coinvolse nel governo del paese. Il conflitto dinastico tuttavia non si risolse: H\u00e5kon, un figlio illegittimo di Sigurd, capt\u00f2 il supporto dei vecchi seguaci di suo padre e di \u00d8ysteinn."}
{"id": "2909537", "revid": "1086846", "url": "https://it.wikipedia.org/wiki?curid=2909537", "title": "Associazione Calcio Fiorentina 1932-1933", "text": "Questa voce raccoglie le informazioni riguardanti l'Associazione Calcio Fiorentina nelle competizioni ufficiali della stagione 1932-1933.\nStagione.\nLa compagine viola finisce il campionato quinta in classifica a pari merito con la .\nPetrone in questa stagione venne spostato ad ala destra dall'allenatore Felsner. Questo lo port\u00f2 ad avere dei contrasti col tecnico. Il 24 marzo 1933 la decisione presa dalla societ\u00e0 di schierarsi col tecnico e multare con un'ammenda Petrone, spinse il giocatore ad abbandonare la squadra con una fuga nella notte per far ritorno in Uruguay. Fu il giocatore con pi\u00f9 gol segnati complessivamente nei 44 incontri disputati (37 reti)."}
{"id": "2909545", "revid": "1934238", "url": "https://it.wikipedia.org/wiki?curid=2909545", "title": "Montagna Grande", "text": "Montagna Grande ( m) \u00e8 il monte pi\u00f9 alto della catena dei Peloritani.\nDescrizione.\nLa cima \u00e8 sita nel territorio di Motta Camastra, comune italiano della citt\u00e0 metropolitana di Messina. Dalla vetta si scorge a nord la catena dei Monti Peloritani, il mar Tirreno, le Isole Eolie, lo stretto di Messina, la punta della Calabria e l'Aspromonte ( m), ad est il mar Ionio, a sud l'Etna ( m) e ad ovest la Rocca Novara ( m) e i Monti Nebrodi.\nPer la flora sono presenti boschi di querce, leccio, roverella, castagno, nonch\u00e9 pini e olmi. La fauna comprende sia diverse specie di uccelli rapaci, come la poiana, il barbagianni, l'aquila del Bonelli e altri falchi, che diverse specie di mammiferi, come il cinghiale, la lepre, il gatto selvatico, la martora, l'istrice e il ghiro.\nIl clima al livello della vetta, data la sua modesta altezza, \u00e8 variabile. In estate, \u00e8 fresco e ventilato e raggiunge temperature massime di 28-30 gradi. In inverno, le temperature massime superano i 4 gradi e raramente si va sotto lo zero, mentre le temperature pi\u00f9 fredde si attestano intorno ai -5 gradi, questo a causa della vicinanza dell'Etna, che ne risente del suo clima appenninico. In inverni rigidi non mancano episodi di forti nevicate che possono durare anche qualche settimana.\nNel territorio di Montagna Grande molto spesso si hanno anche formazioni di violenti temporali che possono colpire la costa ionica dallo Stretto di Messina al siracusano."}
{"id": "2909552", "revid": "125776493", "url": "https://it.wikipedia.org/wiki?curid=2909552", "title": "Giacomo Tamburino", "text": "Nato a Catania da Vincenzo, avvocato, e Maria Sapienza, ha percorso la carriera universitaria nella propria citt\u00e0 tranne gli anni dal 1951 al 1958, trascorsi nell'Universit\u00e0 \u201cLa Sapienza\u201d di Roma e per un anno al National Institute for Medical Research di Londra. Tra i suoi antenati si annoverano il teologo Tommaso Tamburini (1591-1675) e l'archeologo Corrado Tamburino Merlini (1781-1850).\nAttivit\u00e0 universitaria.\nAllievo del prof. Luigi Condorelli prima e del prof. Gianmaria Rasario poi, ha conseguito libere docenze in Semeiotica Medica (1957), Patologia Medica (1959), Clinica Medica (1961), Idrologia Medica (1965). Da professore ordinario ha diretto nell'universit\u00e0 di Catania l'istituto di Semeiotica medica (1972-79), di Patologia medica (1979-86) e di Clinica medica (1986-98).\nNel 1955 ebbe assegnato il premio \u201cCarlo Erba\u201d per giovani ricercatori.\nNel 1957 i contributi originali sui rapporti tra metabolismo del ferro ed eritropoiesi, ottenuti con l'ausilio dei traccianti radioattivi del ferro e pubblicati su Lancet (1954), D. Med. Wschr. (1955), Experientia (1955), Sang (1955), Haematol. (1955-57), gli valsero assieme a Ugo Salera il prestigioso premio biennale della Societ\u00e0 Italiana di Medicina Interna.\n\u00c8 stato promotore nonch\u00e9 direttore delle scuole di specializzazione in Angiologia medica ed in Medicina dello Sport nell'universit\u00e0 di Catania.\n\u00c8 stato titolare di una Unit\u00e0 Operativa del Consiglio Nazionale delle Ricerche per l'Arteriopatia cronica obliterante (1978-81) e per l'Ipertensione (1982-85) nonch\u00e9 coordinatore di un Progetto di Ricerca interuniversitario del Ministero della Pubblica Istruzione per l'Osteoporsi post-menopausale e senile (1984-87).\nConsigliere eletto della Societ\u00e0 Italiana di Medicina Interna (1989-1993) e per due volte di quella di Patologia Vascolare (1991-1996) di cui \u00e8 stato presidente della sezione siciliana per il triennio 1978-81 e in sede nazionale per il triennio 1994-1996. Componente eletto della Giunta del Collegio nazionale dei professori universitari di Medicina interna (1991-1993).\nComponente della Commissione Regione Siciliana per la Sviluppo delle Risorse Idrotermali (1968-71), per la Programmazione della Ricerca Sanitaria (1991-94) e per la Valutazione del Rischio Clinico (2005-06).\nSocio dell'Accademia Romana di Scienze dal 1987 e di quella Gioenia di Catania dal 1988.\nPubblicazioni.\nLa operosit\u00e0 scientifica si compendia in oltre trecento pubblicazioni, comunicazioni e relazioni a congressi nazionali ed internazionali. I contributi riguardano principalmente (ordine cronologico):\nNell'ambito della trattatistica ha curato la XIX edizione de \"IL RASARIO\" Semeiotica Medica - Idelson-Gnocchi, 2010\nImpegno sociale.\nNella vita sociale, fin da giovane frequenta gli ambienti cattolici, vicino ai gesuiti prima, quindi come dirigente nella FUCI e negli organismi rappresentativi universitari. Dal 1960 al 1970 presiede la Giunta di Azione Cattolica nell'Arcidiocesi di Catania e come tale fa parte del comitato promotore nel 1968 della XXXIX Settimana Sociale dei cattolici d'Italia. Nel 1991 \u00e8 protagonista di una disputa sulle omelie durante la celebrazione delle messe. In essa, oltre al vescovo sono coinvolti laici e religiosi che per parecchi mesi si susseguono con interventi su vari organi di stampa tanto che un periodico fiorentino definisce \u201cQuaestio Tamburiniana\u201d la diatriba fra le opposte opinioni, suscitando nel sicilianista Antonio Pagano, ordinario di lettere classiche, la composizione di 52 versi satirici in lingua siciliana, pubblicati nel periodico fiorentino \u201cLumie diSicilia\u201d (n. 60 del 2007).Attivit\u00e0 letteraria\nAvvicinandosi al pensionamento si dedica allo \u201cscrivere di altro\u201d pubblicando articoli di opinione e di divulgazione scientifica su quotidiani e periodici, due Album di Famiglia (Artestampa, Catania, 1996 e 1998), La Medicina nell'Universit\u00e0 di Catania (Universit\u00e0 di Catania, 1998), Santi, Santini e Reliquie di un Oratorio Privato (Provincia Reg. Catania, 1999), Storia e Cronaca dell'Universit\u00e0 di Catania dal XV al XXI secolo (Universit\u00e0 di Catania, 2001), Per Grazia Ricevuta. Il Culto Mariano in Sicilia in 36 Incisioni del (2001), premio Capuana 2002, Quattro Matrimoni per un Erede (2002), premio Capuana 2003, Strane Storie di Amore (2004), Lo Stiletto di Donna Raffaella (2005), Dall\u2019Andalusia alla Sicilia (2005), Lo ha fatto anche Abramo (2006), Storie Siciliane (2006), La Stagione degli Amori Perduti (2010)con (PIEMME), Non posso, non debbo, non voglio (2011), La Povera Milionaria (2012), Veri s\u00ec e no (2012), I Gioielli di Don Cal\u00f2 e altri Racconti Gialli (2013), Delitto a Posillipo (2013), Delitto di via Maqueda(2014), Delitto al s.Domenico (2014), Dieci secoli di stravaganze (2015), Una donna, sette uomini e il figlio monsignore (2015).\nPer maggiori informazioni sui sopra citati romanzi, editi da Maimone, visitare il sito internet della relativa casa editrice: http://www.maimone.it/risultati.asp?autore=tamburino&amp;titolo=&amp;Collana=&amp;x=0&amp;y=0\nPer saperne di pi\u00f9 su La Stagione degli Amori Perduti visitare il seguente sito: .\nAltre notizie.\nAccademia Gioenia (www3unict/.../index.php?tamburino-giacomo.-); Giuseppe Maimone Editore, Catania (vedi sopra); PIEMME Ed., Milano (vedi sopra)."}
{"id": "2909553", "revid": "111373", "url": "https://it.wikipedia.org/wiki?curid=2909553", "title": "Ferrovia Biasca-Acquarossa", "text": "La ferrovia Biasca-Acquarossa era una linea ferroviaria a scartamento metrico che percorreva la Val di Blenio, sino ad Acquarossa.\nStoria.\nIl 6 ottobre 1899 venne emessa la concessione per la linea; nel 1906 si costitu\u00ec la \"Societ\u00e0 per la Ferrovia Biasca-Acquarossa (Olivone)\" per costruire ed esercire la linea, con sede a Biasca, spostata nel 1909 a Malvaglia.\nLa ferrovia fu attivata il 6 luglio 1911; inizialmente era previsto di prolungarla fino a Olivone, ma il progetto non fu mai realizzato. Nel 1944 la ragione sociale della societ\u00e0 esercente mut\u00f2 in \"Societ\u00e0 per la Ferrovia Biasca-Acquarossa\".\nFu chiusa il 29 settembre 1973. L'anno successivo la societ\u00e0 esercente mut\u00f2 ragione sociale in \"Autolinee Bleniesi\".\nCaratteristiche.\nLa linea, a scartamento metrico, era lunga . La linea era elettrificata in corrente continua ; la pendenza massima era del 35\u2030, il raggio di curva minimo di .\nMateriale rotabile.\nAll'apertura la ferrovia disponeva di tre automotrici a carrelli con vano bagagliaio (BCFe 2/4 1\u00f73, riclassificate nel 1956 ABFe 2/4 1\u00f73) costruite da Schlieren e Brown Boveri. Nel 1951 Schlieren e S\u00e9cheron consegnarono una quarta elettromotrice a carrelli (BCe 4/4 4, divenuta nel 1956 ABe 4/4 4), seguita nel 1963 da una quinta, sempre costruita dalle stesse aziende.\nDopo la chiusura della linea le due automotrici pi\u00f9 recenti furono cedute: la 4 alla ferrovia Montreux-Oberland Bernese (demolita nel 2017) e la 5 alla Oberaargau-Jura-Bahnen (passata successivamente alla ferrovia Biel-T\u00e4uffelen-Ins, dal 2008 \u00e8 stata in servizio sulla ferrovia Mesolcinese e dal 2021 \u00e8 conservata dal WAGI Museum Schlieren)."}
{"id": "2909556", "revid": "272884", "url": "https://it.wikipedia.org/wiki?curid=2909556", "title": "Matteo Ponzoni", "text": ""}
{"id": "2909564", "revid": "149727", "url": "https://it.wikipedia.org/wiki?curid=2909564", "title": "Ferrovia Biasca-Olivone", "text": ""}
{"id": "2909569", "revid": "1782831", "url": "https://it.wikipedia.org/wiki?curid=2909569", "title": "It's Raining (singolo Rain)", "text": "It's Raining \u00e8 un brano musicale del cantante sudcoreano Rain, estratto come primo singolo dall'album \"It's Raining\". Il singolo, pubblicato un mese prima dell'album, \u00e8 riuscito ad arrivare sino al primo posto delle classifiche dei singoli pi\u00f9 venduti in Corea, Vietnam, Taiwan, Thailandia, Cina, Shanghai e Hong Kong.\n\"It's Raining\" \u00e8 il primo lavoro del cantante ad utilizzare un titolo in inglese nel tentativo di approdare ad un pubblico internazionale. In occasione dell'uscita del brano Rain ha anche adottato l'attuale nome, mentre fino a quel momento aveva utilizzato il coreano \"Bi\" (che in inglese vuol dire \"pioggia\", esattamente come \"Rain\").\nIl video.\nIl video prodotto per \"It's Raining\" vede Rain ed il suo corpo di ballo, esibirsi in un locale, in cui fino a quel momento i clienti sembravano piuttosto annoiati. Il video \u00e8 stato il primo ad essere trasmesso da MTV negli Stati Uniti, allo scopo di promuovere il concerto tenuto da Rain al Madison Square Garden."}
{"id": "2909571", "revid": "729019", "url": "https://it.wikipedia.org/wiki?curid=2909571", "title": "Bang a Drum", "text": "Bang a Drum \u00e8 un brano musicale country-rock scritto da Jon Bon Jovi ed originariamente interpretato dal gruppo di cui fa parte, i Bon Jovi. Fu inserito nell'album \"Blaze of Glory\", ispirato dal film \"Young Guns II\".\nNel 1998 il cantante country Chris LeDoux ne interpret\u00f2 una cover, con Jon Bon Jovi nel ruolo di guest star. Fu inserita nell'album di LeDoux \"One Road Man\", e pubblicata come singolo, che raggiunse la posizione #68 nella classifica delle canzoni country degli Stati Uniti."}
{"id": "2909572", "revid": "287204", "url": "https://it.wikipedia.org/wiki?curid=2909572", "title": "Io sono un gatto", "text": "Io sono un gatto \u00e8 un romanzo del 1905, il primo dello scrittore giapponese Natsume S\u014dseki, pseudonimo di Kinnosuke Natsume. In Italia ha avuto la sua prima edizione per Neri Pozza Editore nel 2006.\nTrama.\nUn gatto abbandonato da cucciolo si introduce in casa di Kushami, dove non viene accolto con grande entusiasmo, al punto da non ricevere mai un nome. La famiglia, composta da padre, madre, tre figlie ed una serva, non \u00e8 affettuosa con lui, ma lo nutre e qualche volta il padrone lo accarezza, e questo gli basta per sentirsi \"Il gatto\" padrone di casa. Parla qualche volta con i suoi simili, come il Nero del vetturino e Micetta, che presto gli viene a mancare. Ma il suo passatempo preferito \u00e8 quello di ascoltare i discorsi del suo padrone quando gli amici vanno a fargli visita.\nDiventa cos\u00ec un gatto tuttologo, analizza il comportamento umano, si intende di storia, Grecia antica in particolare, letteratura, medicina e altro ancora.\nLa trama si snoda attraverso i problemi di Kangetsu, laureato in fisica, ex studente di Kushami che \u00e8 un professore di inglese al liceo. Il giovane dovrebbe sposare Tomiko, figlia viziata dei coniugi Kaneda, i vicini di casa arroganti e ignoranti, ma ricchi. Le visite di Kangetsu si alternano a quelle di altri amici, tra cui il burlone esteta Meitei, l'uomo d'affari Tatara Sanpei, il poeta T\u014df\u016b e personaggi minori. Per difendere il giovane amico dalle mire della famiglia Kaneda il padrone del gatto subisce diverse angherie, che pesano molto al suo spirito poco accomodante e poco intraprendente, dagli insulti dei vicini alle molestie degli studenti del vicino liceo Le Nuvole Calanti.\nAttraverso episodi che si intrecciano con la banale vita del suo padrone, il gatto esprime la sua filosofia \"felina\", arricchendo i suoi discorsi con vere o presunte massime zen.\nIl romanzo si conclude con la morte del gatto che, ubriacatosi con la birra di Sanpei, annega nello stagno del giardino.\nCitazioni.\n\"Le zampe dei gatti, ovunque si posino, sono cos\u00ec silenziose che non tradiscono mai la loro presenza, quasi calpestassero il cielo o le nuvole. Sono come un gong suonato sott'acqua o un koto pizzicato in una grotta, sono l'intuizione muta e immediata delle delizie della vita.\"\n\"...non capisco, nonostante il mio acume, a cosa serva tutto ci\u00f2. Se lo sapessi potrei reagire in qualche modo, ma prendere botte cos\u00ec, senza un motivo, mette in difficolt\u00e0 sia la padrona che me le d\u00e0, sia me che le prendo. Non avendo ottenuto per due volte il risultato desiderato, il mio padrone, un po' irritato, insiste:\n\"Dagli una botta che lo faccia miagolare, ti dico!\"\n\"E cosa ci guadagni, dopo averlo fatto miagolare?\" chiede la moglie con aria annoiata, dandomi un colpo un po' pi\u00f9 forte. Bench\u00e9 non sappia quale sia lo scopo del padrone, se basta che pianga per farlo contento, posso anche piangere. La sua stupidit\u00e0 \u00e8 davvero perniciosa, se voleva farmi miagolare, bastava che lo dicesse, non aveva bisogno di ricorrere a sistemi tanto brutali. N\u00e9 io ho bisogno che mi si ripetano le cose due o tre volte. Perch\u00e9 dare l'ordine di colpirmi, se lo scopo era un altro? L'atto di picchiare dipende da lui, ma la decisione di miagolare dipende da me. \u00c8 stato molto scorretto da parte sua includere nel suo ordine qualcosa che esula dai suoi poteri, dando per scontato che io obbedissi.\"\n\"Gli umani per quanto forti non saranno in auge per sempre. Meglio attendere tranquillamente l'ora dei gatti.\""}
{"id": "2909573", "revid": "1573940", "url": "https://it.wikipedia.org/wiki?curid=2909573", "title": "Corvus mellori", "text": "Il corvo imperiale minore o corvo piccolo australiano (Corvus mellori ) \u00e8 una specie di uccello passeriforme appartenente alla famiglia Corvidae.\nEtimologia.\nIl nome scientifico della specie, \"mellori\", rappresenta un omaggio all'ornitologo australiano John White Mellor.\nDescrizione.\nDimensioni.\nMisura 48-50 cm di lunghezza, per 335-660 g di peso. I maschi sono leggermente pi\u00f9 grossi e pesanti rispetto alle femmine.\nAspetto.\nSi tratta di uccelli dall'aspetto robusto e slanciato, muniti di testa squadrata con fronte sfuggente munita di becco conico e appuntito, piuttosto corto e sottile (se paragonato a quanto osservabile in altre specie di corvo), collo robusto, lunghe ali digitate, lunghe zampe e coda piuttosto lunga e dall'estremit\u00e0 arrotondata.&lt;br&gt;\nNel complesso, il corvo imperiale minore ricora molto gli affini corvo imperiale australiano (col quale veniva un tempo considerato conspecifico) e corvo di foresta, dai quali si differenzia per le minori dimensioni, il becco pi\u00f9 sottile e le barbe golari biforcute.\nIl piumaggio si presenta interamente di colore nero, lucido e dalla consistenza vellutata: le penne presentano base grigia, caratteristica apprezzabile quando l'animale arruffa le penne oppure in condizioni di clima ventoso.&lt;br&gt;\nI due sessi si presentano del tutto simili nella colorazione del piumaggio.\nIl becco e le zampe sono di colore nero: gli occhi sono invece di colore bianco-azzurrino.&lt;br&gt;\nLa colorazione degli occhi cambia durante la vita dell'animale: fino a tre mesi d'et\u00e0 essi sono blu-grigi, per poi divenire marroni fino all'anno, quando attorno alla pupilla comincia ad apparire un anello di colore bianco-azzurrino che sostituisce completamente il bruno a circa un anno e undici mesi d'et\u00e0.\nBiologia.\nIl corvo imperiale minore \u00e8 un uccello dalle abitudini di vita diurne e gregarie: durante il giorno, gli stormi si frazionano in gruppi di consistenza numerica minore (sebbene in corrispondenza di fonti di cibo particolarmente abbondanti si aggreghino grossi numeri di questi uccelli), i quali si dedicano principalmente alla ricerca di cibo, prima di fare ritorno nel pomeriggio verso posatoi comuni dove passare la notte al riparo da intemperie ed eventuali predatori.\nIl richiamo da questi uccelli \u00e8 costituito da una serie di gracchi nasali ed insolitamente gravi, vagamente belanti, solitamente emessi in numero di sette alla volta. Durante le vocalizzazioni, i corvi imperiali minori sono soliti arruffare le barbe golari (sebbene in maniera meno vistosa rispetto agli altri grandi corvi australiani) e a far scattare rapidamente le ali verso l'alto ad ogni nota. La specie \u00e8 inoltre in grado di imitare i suoni uditi nell'ambiente circostante.\nAlimentazione.\nIl corvo imperiale minore \u00e8 un uccello onnivoro ed opportunista, la cui dieta \u00e8 prevalentemente insettivora, sebbene questi animali si nutrano un po' di qualsiasi cosa siano in grado di reperire durante la ricerca del cibo.&lt;br&gt;\nL'animale ricerca il proprio nutrimento prevalentemente al suolo: la ricerca del cibo avviene durante le prime ore del mattino e nel primo pomeriggio, mentre le ore pi\u00f9 calde della giornata vengono dedicate al riposo.\nFra i cibi assunti da questi uccelli vi sono insetti (soprattutto cicale, cavallette, bruchi di noctuidi) ed altri invertebrati (ragni, millepiedi e centopiedi, che l'animale ha cura di decapitare prima di consumarli, oltre che vermi e lumache), piccoli vertebrati (uova e nidiacei reperiti razziando i nidi, topolini, piccoli marsupiali, lucertole, scinchi e piccoli serpenti) nonc\u00e9, sebbene pi\u00f9 sporadicamente, bacche, frutta e granaglie.\nRiproduzione.\nSi tratta di uccelli monogami, la cui stagione riproduttiva va dai primi di luglio alla met\u00e0 di novembre, con alcune coppie che cominciano a nidificare gi\u00e0 verso la met\u00e0 di maggio: viene generalmente portata avanti una singola nidiata, ma in caso di perdita della covata ne pu\u00f2 essere portata avanti una seconda.\nIl nido, a forma di coppa, viene costruito intrecciando rametti e foderando l'interno con corteccia, fibre vegetali e lanugine animale da ambedue i sessi (col maschio che fornisce il materiale da costruzione e la femmina che si occupa di intrecciarlo) alla biforcazione del ramo di un albero: per la costruzione dei nidi, il corvo imperiale minore sembra non considerare fattori come la copertura arborea, in quanti molti nidi vengono costruiti su rami secchi o su piante spoglie. L'altezza dei nidi \u00e8 solitamente modesta, con la maggior parte dei nidi costruiti sotto i 10 m d'altezza, ed alcuni anche al suolo: nelle aree in cui il corvo imperiale australiano \u00e8 assente, tuttavia, i nidi di corvo imperiale minore si trovano mediamente ad altezza maggiore, lasciando intuire una competizione interspecifica nella scelta dei siti di costruzione del nido.&lt;br&gt;\nI nidi vengono costruiti a gruppi di una ventina, a qualche metro di distanza gli uni dagli altri: non di rado, le colonie nidificano a poca distanza dal gi\u00e0 citato corvo imperiale australiano (che \u00e8 invece un nidificatore solitario e territoriale), senza che avvengano episodi aggressivi di sorta.\nAll'interno del nido, la femmina depone 3-6 uova di colore azzurrino con screziature brune, che provvede a covare da sola (col maschio che si occupa di reperire il cibo per s\u00e9 e per la compagna e di tenere alla larga eventuali intrusi che dovessero avvicinarsi troppo) per 18-19 giorni.&lt;br&gt;\nI \"pulli\", ciechi ed implumi alla schiusa, vengono accuditi ed imbeccati da ambedue i genitori: in tal modo, essi divengono in grado d'involarsi attorno ai 33-41 giorni d'et\u00e0. Tuttavia, essi continuano a rimanere coi genitori ancora per alcuni mesi, seguendoli nei loro spostamenti ed entrando a far parte dello stesso stormo, prima di affrancarsene in maniera definitiva.\nDistribuzione e habitat.\nIl corvo imperiale minore \u00e8 endemico dell'Australia, della quale popola la porzione meridionale e sud-orientale, occupando un areale che si estende grossomodo dalle propaggini orientali della piana di Nullarbor all'area di Coffs Harbour: la specie \u00e8 inoltre presente sull'Isola dei Canguri e a King Island, mentre \u00e8 assente dal Gippsland (dove abita il corvo di foresta). La specie sta espandendo il proprio areale verso nord e verso ovest.\nIl corvo imperiale minore \u00e8 un uccello tendenzialmente nomade, che compie spostamenti (anche se di modesta entit\u00e0) alla ricerca di cibo: anche le coppie in nidificazione, sebbene si sedentarizzino, continuano a raggiungere i propri simili nei campi di foraggiamento anche durante l'evento riproduttivo.\nQuesti uccelli sono molto adattabili e colonizzano una grande variet\u00e0 di \"habitat\", dai pascoli alpini fino a 2000 m di quota alle aree pianeggianti semiaride ed a quelle cespugliose costiere: in generale, essi necessitano di spazi aperti dove cercare il cibo, alternati con qualche albero o punto elevato dove poter passare la notte e nificiare. Il corvo imperiale minore, inoltre, ha dimostrato di sfruttare a proprio vantaggio l'urbanizzazione per accrescere il proprio numero grazie all'aumentata disponibilit\u00e0 di cibo, soprattutto nel Victoria.\nTassonomia.\nAlcuni autori riconoscerebbero una sottospecie \"halmaturinus\" di Kangaroo Island, ma non sembrerebbero sussistere differenze tali fra le due popolazioni da giustificarne una separazione.\nA lungo classificato come sottospecie del corvo imperiale australiano, \u00e8 stato solo nel 1967 che si opt\u00f2 per l'elevazione del corvo imperiale minore al rango di specie a s\u00e9 stante.&lt;br&gt;\nVerosimilmente, l'ultimo antenato comune dei corvi australiani, giunto da nord-ovest, cominci\u00f2 a divergere, prima col distacco dei piccoli corvo minore e cornacchia delle Bismarck ed in seguito, con l'abbassamento della temperatura e la desertificazione del centro dell'isola-continente, in quelli che poi diverranno il corvo imperiale australiano nella porzione occidentale, il corvo imperiale minore nelle aree secche della porzione orientale ed il corvo di foresta nelle porzioni boschive, con la prima che ha poi esteso il proprio areale verso est a spese dell'ultima (che infatti in Australia continentale occupa unicamente le aree di foresta fitta che il corvo imperiale australiano evita, mentre in Tasmania \u00e8 presente un po' in tutti gli ambienti)."}
{"id": "2909584", "revid": "25152", "url": "https://it.wikipedia.org/wiki?curid=2909584", "title": "H.M. Balyuzi", "text": ""}
{"id": "2909585", "revid": "399", "url": "https://it.wikipedia.org/wiki?curid=2909585", "title": "Loredana Errore", "text": "All'interno della trasmissione, viene notata dal cantautore Biagio Antonacci che le da il soprannome di \"Ragazza occhi cielo\", il quale accompagna Loredana, rappresentando per questo anche il titolo di singolo ed EP (2010) scritti dal cantautore per lei.\nNella sua carriera ha vinto un Wind Music Awards, un Premio Venere d'argento ed un Premio Roma Videoclip, e una candidatura ai TRL Awards 2011.\nBiografia.\nL'et\u00e0 infantile e la giovinezza.\nNata a Bucarest, viene adottata a pochi mesi di vita da una famiglia di Agrigento, ma per questioni burocratiche viene loro affidata solamente all'et\u00e0 di due anni; fino ad allora vive nell'orfanotrofio di Bucarest, dov'era stata abbandonata dai genitori naturali. Sin da giovane si interessa alla musica partecipando a varie competizioni canore, tra cui il Festival di Napoli 2001, il festival \"Cantamare 2004\" ed il Cantagiro 2008 de \"Il Cantagiro - Edizione De Carlo\", classificandosi al 1\u00ba posto nella sezione \"Cantautori\" della tappa siciliana del concorso, vittoria che la far\u00e0 accedere alla finalissima di Fiuggi dove si classificher\u00e0 al 3\u00ba posto con il brano \"Volo insoluto\" di sua composizione. Nella stagione 2002-03 la cantante \u00e8 finalista all'Accademia di Sanremo con il brano \"L'ha detto Vasco\", che per\u00f2 non le consente l'accesso al palco dell'Ariston. Nel 2005 ha composto, inciso ed interpretato il singolo \"House of Joy\" che \u00e8 diventato la sigla della caffettiera \"Mukka Express Commercial\" prodotta dalla Bialetti.\nInoltre, nel 2008 \u00e8 entrata a far parte delle fasi finali del Tour Music Fest diretto da Mogol vincendo una borsa di studio con il maestro Luca Pitteri.\nLa partecipazione ad \"Amici\" ed il primo EP: \"Ragazza occhi cielo\".\nIl 26 settembre 2009 entra a far parte della nona edizione di \"Amici di Maria De Filippi\"; prima di partecipare alla trasmissione ha pubblicato, con la casa discografica Dc Records Italy, il singolo \"Lame\".\nIl 19 marzo 2010 viene pubblicato il suo primo EP, \"Ragazza occhi cielo\", accompagnato dall'omonimo singolo scritto da Biagio Antonacci.\nIl 28 dello stesso mese si classifica seconda alla finale del talent show di Canale 5, edizione vinta da Emma.\nDall'EP vengono successivamente estratti come singoli \"L'ho visto prima io\", nel maggio 2010 ed \"Oggi tocchi a me\", nel settembre dello stesso anno.\nSia il singolo che l'EP si sono piazzati al terzo posto delle rispettive classifiche stilate da FIMI. L'ep, dapprima certificato disco d'oro per le oltre copie vendute e premiato come \"CD Oro\" ai \"Wind Music Awards 2010\", viene successivamente certificato disco di platino per le oltre copie vendute, mentre il singolo viene certificato disco d'oro per le oltre vendite in digitale.\nSuccessivamente riceve il premio \"The Voice\" ai Venice Music Awards 2010 e partecipa all'VIII edizione di O'Sci\u00e0, manifestazione organizzata da Claudio Baglioni.\nLa collaborazione con Biagio Antonacci e \"L'errore\", il primo album.\nIl 21 gennaio 2011, \u00e8 entrato in rotazione radiofonica il singolo \"Il muro\", estratto come primo singolo dall'album \"L'errore\". Nell'album \u00e8 anche continuata la collaborazione con Biagio Antonacci.\nIl 18 febbraio 2011 duetta con Anna Tatangelo al Festival di Sanremo cantando \"Bastardo\", brano portato in concorso dalla Tatangelo. Sempre in febbraio riceve una nomination ai TRL Awards 2011 nella categoria \"Best Talent Show Artist\". Il 18 marzo 2011 viene pubblicato il secondo singolo \"Cattiva\", realizzato in duetto con Loredana Bert\u00e8, tratto dall'album \"L'errore\" pubblicato l'8 marzo 2011. Nell'album, Loredana Errore \u00e8 anche coautrice con Biagio Antonacci. Il 27 aprile 2011 Biagio Antonacci invita ufficialmente la Errore a esibirsi nelle tre date di maggio del suo tour. Il 17 giugno 2011 parte ufficialmente il suo nuovo tour, \"L'errore Tour\". Il 2 settembre viene pubblicato il terzo singolo estratto dall'album, \"Che bel sogno che ho fatto\". Il 23 settembre ha ricevuto il Premio Venere d'argento a Erice. Partecipa all'edizione 2011 di O'Sci\u00e0, manifestazione organizzata da Claudio Baglioni.\n\"Pioggia di comete\": il secondo album.\nIl 20 luglio 2012 viene pubblicato il singolo \"Una pioggia di comete\" che anticipa il nuovo album della cantautrice agrigentina, \"Pioggia di comete\", in uscita il 28 agosto 2012. Dal 21 agosto \u00e8 disponibile il preordine su iTunes della \"Special Edition\" dell'album, contenente in aggiunta la traccia bonus, \"Folle stronza (piano e voce)\" ed il booklet digitale. L'album debutta alla 4\u00aa posizione della Classifica FIMI Album. Il 5 ottobre viene pubblicato il secondo singolo, \"Ti sposer\u00f2\", accompagnato dal video vincitore del Premio Roma videoclip - Il cinema incontra la musica. Il 1\u00ba marzo 2013 entra in rotazione radiofonica il terzo singolo estratto, \"L'uomo e la bestia\".\nIl 14 giugno 2013 parte il Pioggia di comete tour con data zero a Nicastro; anticipato il precedente 28 aprile dalla data zero svoltasi a Torretta di Crucoli. Il 27 giugno 2013 apre il concerto degli Stadio come ospite speciale.\nL'incidente stradale (2013).\nIl tour, momentaneamente interrotto il 4 settembre 2013 per un serio incidente automobilistico occorso alla cantante, \u00e8 poi ripreso nel luglio 2014. A causa dell'incidente, causato dal maltempo, ha riportato alcune gravi ferite al volto e alla spina dorsale, e ha sub\u00ecto un procedimento giudiziario per guida in stato di ebbrezza, concluso con l'assoluzione nel 2017, in quanto le analisi sul tasso alcolemico furono eseguite senza le garanzie previste dalla legge, e vi era un forte dubbio che la cantante non fosse effettivamente alla guida.\n\"Ricomincio da qui Tour 2015\".\nDopo un anno di stop forzato, a maggio 2015 \u00e8 previsto il ritorno sulle scene della cantante con un nuovo tour. La data zero del tour \u00e8 prevista il 6 maggio a Licata in provincia di Agrigento. Il 31 maggio, invitata al programma \"Roxy Bar\" di Red Ronnie, Loredana Errore interpreta alcuni fra i suoi brani pi\u00f9 noti e duetta assieme a Enrico Ruggeri sulle note di \"Il mare d'inverno\". Il 27 ottobre 2015, giorno del suo compleanno, Loredana \u00e8 ospite su Rai 1 a \"La vita in diretta.\" Il 31 dicembre 2015 Loredana \u00e8 ospite al concerto di fine anno ad Agrigento in piazza Municipio in qualit\u00e0 di guest star per festeggiare il Capodanno 2016.\n\"Nuovi giorni da vivere\" primo singolo e \"Luce infinita\", il terzo album.\nIl 18 giugno 2016 Loredana Errore incontra i suoi fans ad Aprilia per svelare data d'uscita del nuovo singolo e del nuovo album, rispettivamente il 2 settembre e il 9 settembre 2016.. Il 26 luglio 2016 viene svelato il titolo del terzo album, in uscita il 9 settembre: \"Luce infinita\". Il 5 agosto 2016 viene scelto come primo singolo proveniente dal nuovo progetto discografico della cantante il brano \"Nuovi giorni da vivere\". Il videoclip musicale che accompagna il singolo viene reso disponibile in anteprima sui profili social della cantante il 1\u00ba settembre 2016, diretto dal regista Stefano Bertelli. Testo e musica del brano sono invece firmati da Amara, Diego Calvetti, Emiliano Cecere, Marco Ciappelli e Pacifico Settembre. Fra gli autori dei brani contenuti nell'album spicca un brano inedito del cantautore Franco Califano, intitolato \"Convincimi\".\nIl 16 settembre 2016 l'album Luce infinita esordisce al 5\u00ba posto della classifica FIMI degli album pi\u00f9 venduti in Italia.\nIl 23 settembre 2016 Loredana \u00e8 ospite al concerto di Emma Marrone al PalaLottomatica di Roma e interpreta per l'occasione il nuovo singolo \"Nuovi giorni da vivere\". Subito dopo Loredana e Emma duettano sulle note di \"Ragazza occhi cielo\".\n2020: \"C'\u00e8 vita\", il quarto album.\nIl 30 aprile 2020 la cantautrice siciliana torna sulle scene musicali pubblicando un nuovo singolo su tutte le piattaforme digitali e in versione vinile, dal titolo \"100 Vite\". Il 10 luglio esce in radio e in digitale un secondo singolo intitolato \"\u00c8 la vita che conta\".\nIl 30 ottobre 2020 la cantante pubblica, su tutte le piattaforme digitali e anche come 45 giri in una edizione limitata, il nuovo singolo \"Torniamo a casa\", terzo singolo dal nuovo progetto discografico in uscita a novembre 2020.\nIl 23 novembre annuncia l'uscita del suo quarto album in studio, con il quale festeggia il decennale della sua carriera. L'album \u00e8 intitolato \"C'\u00e8 vita\" ed \u00e8 in uscita il 30 novembre. Contiene sette brani: cinque inediti compresi i singoli \"100 vite\", \"\u00c8 la vita che conta\" e \"Torniamo a casa,\" e due inediti \"Madrid non va a dormire\" e \"Ora che nevica\", pi\u00f9 due cover, \"La cura\" di Franco Battiato e una nuova versione di \"Ragazza occhi cielo\" di Biagio Antonacci.\n\"Non c'\u00e8 pericolo\" \u00e8 il nuovo singolo della cantante siciliana. Uscito il 28 maggio 2021, scritto e prodotto da Stefano Paviani e Riccardo Quagliato, \u00e8 stato presentato in anteprima, assieme al videoclip, sulle pagine di \"Vanity Fair\"."}
{"id": "2909587", "revid": "25152", "url": "https://it.wikipedia.org/wiki?curid=2909587", "title": "Balyuzi", "text": ""}
{"id": "2909589", "revid": "287204", "url": "https://it.wikipedia.org/wiki?curid=2909589", "title": "Marcel Schrotter", "text": ""}
{"id": "2909600", "revid": "287204", "url": "https://it.wikipedia.org/wiki?curid=2909600", "title": "Le ultime lettere ai genitori 1922-1924", "text": "Le ultime lettere ai genitori 1922-1924 \u00e8 un epistolario scritto da Franz Kafka tra gli anni 1922 e 1924.\nContenuti.\nLe lettere riportate nel testo furono acquistate da un antiquario di Praga nell'aprile del 1986. Si trattava di 32 lettere e cartoline postali che Kafka scrisse ai suoi genitori negli ultimi anni della sua vita. Le lettere, considerate perdute e completamente inedite (tranne l'ultima che Max Brod pubblic\u00f2 nella sua monografia su Kafka negli anni trenta, ma con omissioni) sono state raccolte a cura di Josef \u010cerm\u00e1k e Martin Svato\u0161 e sono state pubblicate in prima edizione originale in tedesco nel 1990 a Praga dalle edizioni Odeon e in Italia da Rizzoli nello stesso anno con la traduzione di Claudio Groff.\nLe lettere vengono conservate in un plico come parte del \"Fondo Franz Kafka\" negli archivi del museo della letteratura cecoslovacca di Praga con il numero di accensione 27/86 ed \u00e8 composto da nove lettere, ventidue cartoline postali e una cartolina illustrata\nLa prima lettera fu scritta da Kafka il 26-27 luglio 1922 durante il suo soggiorno a Plan\u00e1 nad Lu\u017enic\u00ed, quattro lettere e otto cartoline postali furono inviate nel periodo ottobre 1923-fine gennaio 1924 da Berlino-Steglitz, due lettere, tre cartoline postali e la cartolina illustrata furono spedite nel febbraio e nella prima met\u00e0 di marzo da Berlino-Zehlendorf, il resto della corrispondenza viene dall'Austria: tre cartoline dal sanatorio di Wienerwald tra il 7 e il 10 aprile 1924, cinque da Vienna dalla clinica del professor Hajek, dall'11 al 16 aprile, e le ultime tre cartoline e due lettere dal sanatorio del dottor Hoffmann a Kierling nelle settimane tra il 21 aprile e l'inizio di giugno, quando Kafka mor\u00ec."}
{"id": "2909629", "revid": "290948", "url": "https://it.wikipedia.org/wiki?curid=2909629", "title": "Bergius Friedrich", "text": ""}
{"id": "2909630", "revid": "729019", "url": "https://it.wikipedia.org/wiki?curid=2909630", "title": "Jugoslovenska kraljevska ratna mornarica", "text": "La Jugoslavenska kraljevska ratna mornarica (Regia Marina jugoslava) \u00e8 stata la Marina dal 1918 al 1929 del Regno dei Serbi, dei Croati e degli Sloveni del Regno di Jugoslavia dal 1929 e il 1941, quando nel corso della seconda guerra mondiale, in seguito all'Invasione della Jugoslavia da parte delle Potenze dell'Asse, la flotta venne o autoaffondata o catturata dagli invasori.\nDopo la guerra la flotta venne ricostituita e la sua eredit\u00e0 raccolta dalla Jugoslavenska ratna mornarica nella Repubblica Socialista Federale di Jugoslavia.\nOrdine di battaglia.\nLa Regia Marina Jugoslava alla vigilia dell'invasione della Jugoslavia da parte dell'Asse:"}
{"id": "2909633", "revid": "36426", "url": "https://it.wikipedia.org/wiki?curid=2909633", "title": "Filippo Bottazzi", "text": "\u00c8 considerato il padre della biochimica in Italia.\nBiografia.\nNacque a Diso (Lecce) da Giuseppe Maria Antonio Buttazzo, pittore di un certo talento, e Maria Donata Cecilia Bortone. Filippo fu fortemente voluto dai genitori, che nei due anni precedenti avevano perso i due figli pi\u00f9 piccoli, Anna Maria Eleonora ancora infante e Raffaele di non ancora un anno. Il nuovo nato crebbe insieme alle sorelle pi\u00f9 grandi Giovannina Beatrix e Maria Aurora Anna e diede presto prova di grande talento per lo studio. Frequent\u00f2 il ginnasio Capece a Maglie e quindi il Liceo Palmieri di Lecce. Nel novembre 1887 si iscrisse alla Facolt\u00e0 di Medicina dell'Universit\u00e0 di Roma, dove consegu\u00ec la laurea il 7 luglio 1893 con il massimo dei voti e la lode. Alla sua tesi fu concessa dignit\u00e0 di stampa e gli fu assegnato il prestigioso premio Girolami.\nNel 1894 fu chiamato a Firenze dal professor Giulio Fano, come Aiuto del Laboratorio di fisiologia del locale Regio Istituto Superiore. Durante questo incarico, svolse ricerche pionieristiche nella comprensione ruolo dei fenomeni fisico-chimici nell'origine di quelli biologici. Sulla base dei suoi studi, egli formul\u00f2 la cosiddetta \u201cteoria della contrattilit\u00e0 del sarcoplasma\u201d, la quale cercava di spiegare lo sviluppo embrionale dei muscoli la fisiologia dei muscoli lisci e cardiaci. I suoi studi attrassero l'attenzione del fisiologo inglese Sir Michael Foster, che teneva la cattedra di questa materia presso la Cambridge University. Tra il gennaio ed il maggio 1898 Bottazzi tenne un corso di fisiologia pratica per gli studenti di Foster, ma in seguito rientr\u00f2 in Italia a causa della nostalgia di casa. Nel 1902 vinse il concorso per il ruolo di Professore Straordinario della Cattedra di Fisiologia presso la Regia Universit\u00e0 di Genova, assumendo alla fine dello stesso anno la direzione del laboratorio.\nIl raggiungimento della serenit\u00e0 economica gli permise, il 26 luglio del 1903, di convolare a nozze con Annunziata Fabbri (1881-1961), che aveva conosciuto durante il suo periodo fiorentino. Il 2 giugno 1904 la coppia ebbe la gioia della nascita della figlia Cecilia (+1986), seguita, il 26 maggio 1905, dalla secondogenita Marcella (+1937). Nel frattempo, a dicembre del 1904 la famiglia Bottazzi si era trasferita a Napoli, dove Giuseppe assunse il ruolo di Professore Straordinario di Fisiologia presso la Facolt\u00e0 di Medicina dell'Universit\u00e0 di Napoli. Qui continu\u00f2 nella sua attivit\u00e0 di ricerca e pubblicazione in campo fisiologico, la quale aument\u00f2 negli anni il suo prestigio in ambito accademico. La sua fama crebbe al punto che alla morte del professor Luciani, titolare della cattedra di fisiologia presso l'universit\u00e0 di Roma, Bottazzi fu invitato a prenderne il posto. L'affezione maturata per la citt\u00e0 partenopea lo portarono tuttavia a rifiutare il prestigioso incarico, preferendo continuare qui il suo lavoro, che nel frattempo comprendeva anche la direzione della Stazione zoologica Anton Dohrn.\nNel 1909 pubblic\u00f2 il libro \"Fenomeni medianici\", basato su esperimenti del 1907 su Eusapia Palladino, le cui capacit\u00e0 particolari erano state osservate anche da Cesare Lombroso presso le universit\u00e0 di Genova e di Torino.\nLa sua produzione vanta oltre 300 pubblicazioni su riviste, il \"Trattato di Chimica Fisiologica\" (1898-9) che fu per 30 anni l'opera di base della cultura biochimica italiana, \"Principi di Fisiologia\" (1905), \"Lezioni di Fisiologia Sperimentale\" (1906), \"Fisiologia dell'Alimentazione\" (1910, 1919), cur\u00f2 le opere edite ed inedite di Spallanzani, di Pietro Albertoni, Angelo Pugliese, ecc. Fond\u00f2 numerose riviste.\nNella grotta Zinzulusa presso Castro (Lecce) ha scoperto (1923) con Pasquale De Laurentiis e Gino Stasi la \"Typhlocaris\" \"Salentina\" ed un crostaceo ipogeo cui \u00e8 stato dato il suo nome: \"Spelaeomysis Bottazzii\".\nPer i suoi studi sul ruolo del sarcoplasma nella contrazione muscolare, e nella regolazione della pressione osmotica negli animali marini, tra il 1925 ed il 1938 ricevette tre nomination al premio Nobel. Nel 1941 le nomination furono ben tre nello stesso anno, ma lo scoppio della seconda guerra mondiale, con la conseguente sospensione delle assegnazioni, gli impedirono di concorrere al riconoscimento, che vedeva come principali concorrenti il giapponese Takaoki Sasaki e Robin F\u00e5hr\u00e6us, scopritore dell'Effetto F\u00e5hr\u00e6us-Lindqvist."}
{"id": "2909643", "revid": "205250", "url": "https://it.wikipedia.org/wiki?curid=2909643", "title": "Amedeo Girard", "text": "Biografia.\nAttivo in teatro, al cinema e in televisione, \u00e8 stato un grande caratterista che ha collaborato con personaggi del calibro di Federico Fellini, Eduardo De Filippo e Tot\u00f2. Alcune volte \u00e8 stato accreditato come Amedeo Girardi."}
{"id": "2909649", "revid": "729019", "url": "https://it.wikipedia.org/wiki?curid=2909649", "title": "Oligomerizzazione", "text": "Un'oligomerizzazione \u00e8 una reazione chimica che genera un oligomero (cio\u00e8 una molecola costituita da un numero modesto di unit\u00e0 ripetitive, ovvero avente un ridotto grado di polimerizzazione) a partire da uno o pi\u00f9 monomeri.\nIl numero del grado di polimerizzazione che definisce il limite tra un oligomero e un polimero \u00e8 causa di dibattito, comunque \u00e8 in genere accettato un valore tra 10 e 100."}
{"id": "2909651", "revid": "385321", "url": "https://it.wikipedia.org/wiki?curid=2909651", "title": "East is East", "text": ""}
{"id": "2909653", "revid": "483293", "url": "https://it.wikipedia.org/wiki?curid=2909653", "title": "Juve 98", "text": ""}
{"id": "2909657", "revid": "562499", "url": "https://it.wikipedia.org/wiki?curid=2909657", "title": "Codogno Baseball '67", "text": "Il Codogno Baseball '67 \u00e8 la squadra di baseball di Codogno (LO) che partecipa al campionato nazionale di Serie B. \nVanta una presenza in Serie A1 nella stagione stagione 2002. \nStoria.\nIl Codogno Baseball \u00e8 stato fondato nel 1967. Nel 2002 ha raggiunto il massimo risultato della propria storia disputando il campionato di Serie A1.\nNel 2009 \u00e8 stato insignito della Stella di Bronzo del C.O.N.I. per meriti sportivi.\nHa vinto un titolo italiano Juniores e nella seconda categoria del campionato italiano \u00e8 stato una volta campione d'Italia (nel 1976) e per tre volte vice campione."}
{"id": "2909658", "revid": "483293", "url": "https://it.wikipedia.org/wiki?curid=2909658", "title": "Codogno Baseball", "text": ""}
{"id": "2909659", "revid": "483293", "url": "https://it.wikipedia.org/wiki?curid=2909659", "title": "Baseball Codogno", "text": ""}
{"id": "2909662", "revid": "1748167", "url": "https://it.wikipedia.org/wiki?curid=2909662", "title": "Manoscritti economico-filosofici del 1844", "text": "I Manoscritti economico-filosofici del 1844 (detti anche \"Manoscritti di Parigi\") furono scritti tra l'aprile e l'agosto 1844 da Karl Marx, mai stampati in vita di questi e pubblicati per la prima volta nel 1932 da ricercatori sovietici. \nIn realt\u00e0 c' \u00e8 stata una prima pubblicazione del terzo quaderno dei Manoscritti, prima nel 1927 e poi nel 1929, ad opera di David Borisovic Rjazanov, l'uomo che aveva rinvenuto i manoscritti nell'archivio della Spd tedesca nel 1923, e che fu direttore dell'istituto Marx - Engels di Mosca. L'edizione completa dei Manoscritti, in lingua originale ed in versione integrale, \u00e8 del 1932. L'opera consta di tre manoscritti:\n1) Il primo manoscritto tratta dell'economia classica borghese\n2) Il secondo tratta della propriet\u00e0 privata e del comunismo\n3) Il terzo tratta della divisione del lavoro e della dialettica e della filosofia di Hegel in generale.\nIn questi manoscritti (tra le principali opere di riferimento per la filosofia marxista) \u00e8 contenuta una prima espressione dell'analisi marxiana dell'economia e inoltre \u00e8 presente anche la seconda critica di Marx alla filosofia di Hegel, dopo quella contenuta in Per la critica della filosofia del diritto di Hegel. Essi coprono un ampio spettro di argomenti: il salario, il profitto, il capitale, la rendita fondiaria, il lavoro alienato, il rapporto della propriet\u00e0 privata e il lavoro, la propriet\u00e0 privata e il comunismo, la produzione e la divisione del lavoro, il denaro, la critica della dialettica e della filosofia di Hegel in generale.\nImportanza dell'opera.\nL'opera costituisce il primo approccio con l'economia classica di Adam Smith e David Ricardo, che viene trattata e criticata da Marx. L'impostazione \u00e8 per\u00f2 di carattere economico-filosofico: proprio l'aspetto filosofico \u00e8 quello pi\u00f9 preponderante. I \"Manoscritti di Parigi\" sono principalmente conosciuti per il concetto di Alienazione (Entfremdung), che si basa sulle analisi compiute da Ludwig Feuerbach nell'\"Essenza del cristianesimo\"(1841). In questo senso \u00e8 molto importante l'iniziale affermazione di Marx che le condizioni delle moderne societ\u00e0 industriali risultano nell'alienazione dei salariati dalla propria vita.\nMarxismo e idealismo tedesco.\nPoich\u00e9 i \"Manoscritti\" mostrano il pensiero di Marx all'epoca della sua genesi iniziale, la loro pubblicazione ha avuto un profondo impatto sui pi\u00f9 recenti studi sul marxismo, in particolare riguardo alla relazione tra marxismo e idealismo tedesco. In quest'opera \u00e8 presente infatti un'analitica trattazione della dialettica di Hegel. \nDopo avere criticato, piuttosto aspramente, nel 1843 la filosofia hegeliana del diritto pubblico nell'opera \"Per la critica della filosofia del diritto di Hegel\" (ritrovata negli archivi sovietici nel 1927), in questa seconda critica del pensiero hegeliano, Marx si dimostra pi\u00f9 attento alle tematiche hegeliane. In primo luogo egli tratta la dialettica partendo dalla \"Fenomenologia dello spirito\" (1807), considerata come l'opera filosofica pi\u00f9 importante, in quanto esprime la visione del mondo di cui \u00e8 portatrice la classe borghese. Marx sottolinea l'importanza della \"figura storica\" della \"Dialettica signore-servo\", mettendo in luce il concetto di \"alienazione\" come estraneazione (Entfremdung). Hegel aveva parlato di alienazione (Ent\u00e4u\u00dferung)- prima di Feuerbach- intendendola come \"oggettivizzazione\", che sta alla base del processo dialettico culminante nel \"Sapere Assoluto\". Peraltro in Hegel l'alienazione (che assume significato positivo) era distinta dall'estraneazione, che si ha quando paradossalmente lo spirito non si aliena. Al di l\u00e0 di queste importanti distinzioni non presenti n\u00e9 in Feuerbach, n\u00e9 in Marx- in cui l'alienazione ha il significato negativo di estraneazione- il contributo hegeliano \u00e8 notevole: Hegel, per Marx, aveva colto il carattere storico del lavoro, lo spirito \u00e8 infatti autoproduzione (tramite la perdita e la riappropriazione) di se stesso, cos\u00ec come l'uomo \u00e8 il risultato del proprio lavoro. Il difetto di Hegel \u00e8 stato per\u00f2 quello di limitare questo processo al pensiero: all'autocoscienza. In proposito Marx afferma: \"Hegel si \u00e8 posto dal punto di vista dell'economia politica moderna. Concepisce il lavoro come l'essenza, come l'essenza che si avvera dell'uomo; egli vede solo il lato positivo del lavoro, non quello negativo\". Marx spiega che \"la Fenomenologia \u00e8 perci\u00f2 la critica nascosta, non ancora chiara a se stessa e mistificatrice: ma nella misura in cui essa tiene ferma l'estraneazione dell'uomo -anche se l'uomo vi appare soltanto nella forma dello spirito- tutti gli elementi della critica si trovano in essa nascosti e spesso gi\u00e0 preparati ed elaborati in un modo che va assai al di l\u00e0 del punto di vista di Hegel\".\nMarx poi tratta analiticamente anche le tematiche presenti nella \"Enciclopedia delle scienze filosofiche in compendio\" (1817): egli trova positivo il riconoscimento hegeliano della natura, che dimostrerebbe come Hegel alla fine della Logica avesse avvertito la mancanza della \"cosalit\u00e0\", che solo la natura e una filosofia della natura avrebbero potuto colmare. Nonostante questo aspetto positivo, Marx critica Hegel per il fatto che, in ultima istanza, la natura, trattata nella Filosofia della natura, serve soltanto per pervenire allo spirito ed in particolare allo Spirito Assoluto, cio\u00e8 Dio. Il risultato \u00e8, agli occhi di Marx, una filosofia mistica e astratta. La dialettica di Hegel \u00e8 per\u00f2 importante, non tanto per i contenuti trattati (anche se alcuni possono essere riutilizzati se spogliati dell'alone misticheggiante), ma come metodo: il metodo dialettico triadico \u00e8 infatti altamente scientifico se lo si usa per risolvere le contraddizioni economiche (che sono pertanto economico-filosofiche). Questa concezione del giovane Marx, relativa alla dialettica hegeliana (intesa come metodo) rimarr\u00e0 sostanzialmente immutata anche nella sua speculazione matura e la si pu\u00f2 ritrovare nel poscritto alla seconda edizione (1873) del suo capolavoro, \"Il Capitale\" (1867), in cui paga tributo al \"maestro\" Hegel, dichiarandosi suo allievo, anche se in ultima istanza potrebbe definirsi \"un allievo infedele\":\n\"Ho criticato il lato mistificatore della dialettica hegeliana quasi trent'anni fa, quando era ancora la moda del giorno. Ma proprio mentre elaboravo il primo volume del Capitale i molesti, presuntuosi e mediocri epigoni che ora dominano nella Germania colta si compiacevano di trattare Hegel come ai tempi di Lessing il bravo Moses Mendelssohn trattava lo Spinoza: come un \u00abcane morto\u00bb. Perci\u00f2 mi sono professato apertamente scolaro di quel grande pensatore, e ho perfino civettato qua e l\u00e0, nel capitolo sulla teoria del valore, col modo di esprimersi che gli era peculiare. La mistificazione alla quale soggiace la dialettica nelle mani di Hegel non toglie in nessun modo che egli sia stato il primo ad esporre ampiamente e consapevolmente le forme generali del movimento della dialettica stessa. In lui essa \u00e8 capovolta. Bisogna rovesciarla per scoprire il nocciolo razionale entro il guscio mistico\u201c.\nLa teoria dell'alienazione.\nNel primo manoscritto, Marx espone la sua teoria dell'alienazione (Entfremdung), che adatta dal testo di Feuerbach \"Essenza del cristianesimo\" (1841). Di Feuerbach Marx dice: \"Da Feuerbach soltanto prende inizio la critica positiva, umanistica e naturalistica. Quanto pi\u00f9 senza strepito, tanto pi\u00f9 sicura, profonda, estesa e duratura \u00e8 l'efficacia degli scritti di Feuerbach, i soli scritti dopo la Fenomenologia e la Logica di Hegel, in cui sia contenuta un'effettiva rivoluzione teoretica\".\nMarx poi spiega come, nel capitalismo, l'uomo debba al lavoro per prima cosa la possibilit\u00e0 di esistere come lavoratore e, per seconda, di esistere come soggetto fisico. Quindi \u00e8 solo la sua qualit\u00e0 di lavoratore che gli permette di conservarsi come soggetto fisico, ma \u00e8 solo come soggetto fisico che pu\u00f2 essere lavoratore. In altre parole il lavoratore dipende dal lavoro per avere il denaro necessario a vivere, ma egli non vive, in effetti solo sopravvive, come lavoratore. Il lavoro \u00e8 usato solo per creare pi\u00f9 ricchezza anzich\u00e9 ottenere l'appagamento e la soddisfazione dei propri desideri.\nMarx dimostra come l'alienazione non sia un concetto astratto come in Hegel, a cui in ogni modo spetta il merito di averlo introdotto nella \"Fenomenologia dello Spirito\" (1807), ma un concetto derivato dai bisogni economici dell'uomo. Hegel distingue \"alienazione\" (Ent\u00e4u\u00dferung) da \"estraneazione\" (Entfremdung): peraltro l'alienazione, pur essendo un \"travaglio del negativo\", assume in Hegel sostanzialmente un significato positivo, in quanto significa oggettivizzazione. L'estraneazione invece \u00e8 il modo attraverso cui lo spirito finito reagisce al processo dello Spirito Assoluto paradossalmente non alienandosi, e ha significato negativo. Spetta invece a Feuerbach, con il suo concetto di alienazione come \"proiezione\" (presente nell'\"Essenza del Cristianesimo del 1841\"), l'avere conferito all'alienazione medesima un significato negativo, anche se ristretto all'ambito religioso. In Marx, che identifica l'alienazione con l'estraneazione, l'alienazione ha un'origine economica: sono i modi di produzione capitalistici propri della borghesia, che sfrutta il proletariato, che generano l'alienazione, di cui quella religiosa \u00e8 solo un aspetto.\nL'opera \u00e8 di fondamentale importanza, perch\u00e9 offre anche una concezione originale della natura; infatti quando all'uomo viene sottratto con l'alienazione l'oggetto del lavoro, anche la natura gli viene sottratta. La natura da \"corpo inorganico dell'uomo\" amica benigna quando soddisfaceva i bisogni sociali dell'uomo, diviene mezzo di produzione subordinato al bisogno individuale. \nTale alienazione/ estraniazione/ viene poi indagata e specificata da Marx sotto vari aspetti: \nAnzitutto, l'operaio \u00e8 alienato rispetto al prodotto del suo lavoro in quanto \"ente estraneo\", \"potenza indipendente dal producente\", oggettivazione del lavoro che, non appena posta in essere, \u00e8 sottratta all'operaio e resa disponibile alla propriet\u00e0 capitalista. L'operaio produce merci, ma tali merci appartengono al datore di lavoro, generando cos\u00ec una scissione tra il lavoro umano e il prodotto stesso del lavoro. \nIn secondo luogo, l'operaio \u00e8 alienato rispetto all'atto stesso della produzione. Il lavoro nel sistema della fabbrica capitalista \u00e8 infatti lavoro ripetitivo, costrittivo, organizzato secondo modalit\u00e0 e tempi dettati dalle esigenze della produzione, condizioni che sovrastano e trascendono l'operaio riducendolo a mezzo tra i mezzi, cosa tra le cose, semplice ingranaggio di un processo i cui contorni e scopi sfuggono al suo sguardo parcellizzato. Lungi dall'essere la soddisfazione di un bisogno, il lavoro alienato diviene soltanto \"un mezzo per la soddisfazione dei bisogni esterni a esso\". \"L'operaio si sente quindi con se stesso soltanto fuori del lavoro, e fuori di s\u00e9 nel lavoro. A casa sua \u00e8 quando egli non lavora e quando lavora non lo \u00e8\".\nIn terzo luogo, l'operaio \u00e8 alienato rispetto alla sua Gattungswesen o \"essenza in quanto genere.\" A differenza degli altri animali, che modificano in minima parte l'ambiente circostante per soddisfare i propri bisogni, l'uomo produce e riproduce la propria vita sociale attraverso il lavoro, oggettivando se stesso nei prodotti del suo fare. Il sistema capitalista, espropriando l'operaio del prodotto e dell'atto stesso di produrre, aliena pertanto i lavoratori anche rispetto alla loro essenza specifica (essenza in quanto specie), trasformando il lavoro da luogo della realizzazione/oggettivazione in luogo dell'alienazione, perdita e smarrimento di s\u00e9.\nInfine, l'operaio \u00e8 alienato rispetto ai propri simili, in quanto la societ\u00e0 capitalista, come aveva gi\u00e0 intuito Hegel, \u00e8 il regno del conflitto, della competizione, di una lotta che oppone borghesia e classe operaia, spezzando l'umana catena della solidariet\u00e0 in nome di un'atomizzazione sociale, una rivisitazione moderna dell'hobbesiano \"bellum omnium contra omnes\".\nL'opera offre anche una prima definizione del Comunismo da parte di Marx. Il comunismo \u00e8 considerato \"la vera risoluzione dell'antagonismo fra esistenza ed essenza, tra oggettivazione e autoaffermazione, tra libert\u00e0 e necessit\u00e0, tra l'individuo e la specie\"."}
{"id": "2909668", "revid": "31451469", "url": "https://it.wikipedia.org/wiki?curid=2909668", "title": "Kadik\u00f6y", "text": ""}
{"id": "2909669", "revid": "287204", "url": "https://it.wikipedia.org/wiki?curid=2909669", "title": "Kadikoy", "text": ""}
{"id": "2909678", "revid": "92723", "url": "https://it.wikipedia.org/wiki?curid=2909678", "title": "Variabile RS Canum Venaticorum", "text": "Una variabile RS Canum Venaticorum \u00e8 un tipo di stella variabile. Le variabili di questo tipo sono stelle binarie strette, caratterizzate da cromosfere attive e da un intenso magnetismo, che sono la causa della loro variazione di luminosit\u00e0. Il periodo di variazione \u00e8, in generale, vicino al periodo del sistema binario. A volte a questo tipo di variazione si sovrappone un'ulteriore variazione dovuta al fatto che le due componenti si eclissano l'una con l'altra. La tipica fluttuazione di luminosit\u00e0 \u00e8 0,2 magnitudini.\n\u00c8 stato per primo l'astronomo russo Otto Struve nel 1946 a richiamare l'attenzione su queste stelle, ma i criteri formali oggi utilizzati che definiscono questo gruppo sono basati sul lavoro di Douglas Hall.\nCaratteristiche.\nNelle stelle variabili RS Canum Venaticorum, una delle due componenti del sistema binario, quella pi\u00f9 massiccia ed evoluta, di solito di classe spettrale G o K, \u00e8 caratterizzata da un magnetismo simile a quello del Sole, ma molto pi\u00f9 intenso. Tale magnetismo comporta la comparsa di grandi macchie stellari, cio\u00e8 zone della fotosfera meno calde di quelle circostanti. Esse sono simili alle macchi solari, ma molto pi\u00f9 estese, tanto da poter arrivare a ricoprire il 50% della superficie della stella. Le macchie sono cos\u00ec grandi da determinare una diminuzione di luminosit\u00e0 della stella. La variabilit\u00e0 \u00e8 determinata proprio dalle presenza di tali macchie in quanto, ruotando, la stella espone all'osservatore alternativamente la zona interessata dalle macchie e quella non interessata.\nQuesto tipo di variabili hanno come il Sole una cromosfera attiva, segnalata dalla presenza di linee spettrali del calcio ionizzato una volta (linee Ca II). La riga H\u03b1 \u00e8 ugualmente associata a cromosfere attive. Alcune variabili RS Canum Venaticorum sono note anche per emettere raggi X: queste emissioni sono state, in analogia a quanto avviene nel Sole, interpretate come collegate a corone molto calde (circa 10 milioni di K). Inoltre si presume che le aree interessate dall'attivit\u00e0 magnetica siano soggette a brillamenti energetici, che sono fonti di raggi ultravioletti e raggi X.\nL'imponente attivit\u00e0 magnetica di queste variabili deve in qualche modo essere collegata alle interazioni con la compagna, visto che tutte le stelle di questo tipo si trovano in sistemi doppi. Tuttavia non \u00e8 ancora chiaro l'esatto meccanismo che origina tale attivit\u00e0. Sebbene si tratti di binarie strette, tuttavia ognuna delle sue componenti si trova ben all'interno del suo lobo di Roche e quindi gli scambi di materia fra le due stelle sono trascurabili.\nIl prototipo di questo tipo di variabili, RS Canum Venaticorum, \u00e8 costituita dalla componente responsabile delle variazioni, una stella di classe K2IV, e da una compagna di classe F5V. Misurazioni accurate e protratte nel tempo hanno permesso di individuare nella stella subgigante un ciclo di attivit\u00e0 magnetica simile a quello del Sole, caratterizzato dalla comparsa delle macchie (che coprono dal 17% al 37% della superficie) e dalla loro migrazione; tale ciclo dura circa 20 anni, contro quello solare che dura circa 11 anni."}
{"id": "2909680", "revid": "21880", "url": "https://it.wikipedia.org/wiki?curid=2909680", "title": "Ophrys holosericea annae", "text": ""}
{"id": "2909685", "revid": "125828878", "url": "https://it.wikipedia.org/wiki?curid=2909685", "title": "Giovanni Caravale", "text": "Biografia.\nCominci\u00f2 la sua carriera all'Ufficio studi della Banca nazionale del lavoro.\nVinse il concorso al Senato nel 1958 e dal 1965 al 1972 fu segretario delle Commissioni finanze e, poi, industria.\nTra il 1960 ed il 1961 fu \"visiting student\" al Trinity College di Cambridge, dove studi\u00f2 con Maurice Dobb, Piero Sraffa, Nicholas Kaldor e altri grandi economisti di quella scuola.\nNel 1963 fu nominato libero docente in economia e politiche fiscali all'Universit\u00e0 di Pescara. Successivamente, dal 1968 al 1971 insegn\u00f2 economia politica all'Universit\u00e0 di Perugia e, dopo aver conseguito l'ordinariato, abbandon\u00f2 l'Amministrazione del Senato. Dal 1979 fino alla sua morte insegn\u00f2 all'Universit\u00e0 La Sapienza di Roma.\nFu Ministro dei trasporti e della navigazione dal 17 gennaio 1995 al 16 maggio 1996 nel Governo Dini, ove, tra l'altro, si occup\u00f2 del piano di rilancio e risanamento dell'Alitalia, compagnia di bandiera italiana."}
{"id": "2909697", "revid": "729019", "url": "https://it.wikipedia.org/wiki?curid=2909697", "title": "Assedio di Lilla (1792)", "text": "L'assedio di Lilla del 1792 si \u00e8 tenuto dal 29 settembre all'8 ottobre 1792, durante le guerre rivoluzionarie francesi.\nStoria.\nDopo il 20 aprile la Francia rivoluzionaria dichiar\u00f2 guerra ai Paesi Bassi austriaci, comandato da Alberto di Sassonia-Teschen. Il 20 settembre 1792 i prussiani furono fermati alla battaglia di Valmy. Il 29 settembre 1792 il duca di Sassonia-Teschen dichiar\u00f2 che egli era disposto a risparmiare la citt\u00e0 se si fosse consegnata. Andr\u00e9 Bonte, sindaco di Lilla, rispose che la sua gente aveva rinnovato la fedelt\u00e0 alla Francia e che non si sarebbe arresa. Gli austriaci iniziarono un violento bombardamento che distrusse case nel centro storico, dove ora c'\u00e8 la chiesa di Saint-Etienne.\nPer la scarsit\u00e0 di munizioni e sotto la pressione delle armate rivoluzionarie, gli austriaci conclusero l'assedio l'8 ottobre. Pi\u00f9 di duemila case furono distrutte o colpite, e il quartiere Saint-Sauveur venne devastato da un incendio. L'8 ottobre 1792 la Convenzione Nazionale decret\u00f2 che in quell'occasione \"Lilla e dei suoi abitanti hanno ben meritato la patria\"."}
{"id": "2909698", "revid": "228587", "url": "https://it.wikipedia.org/wiki?curid=2909698", "title": "Nanomeccanica", "text": "La nanomeccanica \u00e8 un ramo della \"nanoscienza\" che si occupa dello studio e delle applicazioni delle propriet\u00e0 \"meccaniche\" (elastiche, termiche e cinetiche) fondamentali dei sistemi fisici su scala nanometrica. La nanomeccanica \u00e8 emersa all'incrocio di meccanica classica, fisica dello stato solido, meccanica statistica, scienza dei materiali e chimica quantistica. Come settore della nanoscienza, la nanomeccanica fornisce un fondamento scientifico della nanotecnologia. \nSpesso, la nanomeccanica viene vista come un \"ramo\" della nanotecnologia, vale a dire, un settore applicato che si focalizza sulle propriet\u00e0 meccaniche delle nanostrutture \"progettate\" e i nanosistemi (sistemi con componenti rilevanti in scala nanometrica). Esempi riguardanti questi ultimi comprendono nanoparticelle, nanopolveri, nanofili, nanobastoni, nanonastri, nanotubi, compresi i nanotubi di carbonio (CNT, \"carbon nanotubes\") e i nanotubi di nitruro di boro (BNNT, \"boron nitride nanotubes\"); nanogusci, nanomebrane, nanorivestimenti, materiali nanocompositi/nanostrutturati] (fluidi con nanoparticelle disperse); nanomotori, ecc.\nAlcuni dei consolidati \"campi della nanomeccanica\" sono: i nanomateriali, la nanotribologia (attrito, usura e meccanica di contatto su nanoscala), sistemi nanoelettromeccanici (NEMS) e nanofluidica. \nCome scienza fondamentale, la nanomeccanica si basa su alcuni principi empirici (osservazioni di base):\n\u00a0\u00a0\u00a01) principi meccanici generali; \n\u00a0\u00a0\u00a02) principi specifici derivanti dalla piccolezza delle dimensioni fisiche dell'oggetto di studio o di ricerca.\nI principi generali di meccanica comprendono:\nA causa della piccolezza dell'oggetto studiato, la nanomeccanica considera anche:\nQuesti principi servono a tracciare un quadro di base riguardo alle nuove propriet\u00e0 meccaniche degli oggetti nanometrici. La novit\u00e0 \u00e8 intesa nel senso che queste propriet\u00e0 non sono presenti negli analoghi oggetti in macroscala o sono molto diverse dalle propriet\u00e0 di questi (per es., i nanobastoni rispetto alle usuali strutture a fascio macroscopiche). In particolare, la piccolezza dell'oggetto d\u00e0 luogo a vari effetti di superficie determinata dal pi\u00f9 elevato rapporto superficie/volume delle nanostrutture e perci\u00f2 colpisce le loro propriet\u00e0 meccanico-energetiche e termiche (punto di fusione, capacit\u00e0 di calore, ecc.). La distinzione serve per una ragione fondamentale, ad esempio, nella dispersione di onde meccaniche nei solidi e in qualche comportamento speciale di soluzioni elastomeccaniche di base su scale di piccole dimensioni. La pluralit\u00e0 dei gradi di libert\u00e0 e l'aumento delle fluttuazioni termiche sono la causa del tunneling termico delle nanoparticelle attraverso potenziali barriere, oltre che per diffusione trasversale di liquidi e solidi. La piccolezza e le fluttuazioni termiche forniscono le ragioni di base del moto browniano delle nanoparticelle. La maggiore importanza delle fluttuazioni termiche e l'entropia di configurazione nella nanoscala fa crescere la superelasticit\u00e0, l'elasticit\u00e0 entropica (forze entropiche) e altri tipi esotici di elasticit\u00e0 delle nanostrutture. Gli Aspetti dell'entropia di configurazione sono anche di grande interesse nel contesto auto-organizzazione e comportamento cooperativo di nanosistemi aperti. \nGli effetti quantici determinano le \"forze di interazione\" tra i singoli atomi negli oggetti fisici, che vengono introdotti in nanomeccanica per mezzo di alcuni modelli matematici comuni chiamati potenziali interatomici. \nL'ulteriore utilizzazione dei potenziali interatomici dentro la classica dinamica del multicorpo fornisce i modelli meccanici deterministici delle strutture e i sistemi nano su scala/risoluzione atomica. I metodi numerici di soluzione di questi modelli sono chiamati \"dinamica molecolare\" (MD) e talvolta \"meccanica molecolare\" (specialmente, in relazione ai modelli (ancora) statisticamente equilibrati). Gli approcci numerici non-deterministici comprendono il metodo Monte-Carlo, la Cinetica (KMC) e altri. Gli attuali strumenti numerici includono anche \"approcci multiscala\" ibridi consentendo l'utilizzo concomitante o sequenziale dei metodi su scala atomica (di solito, MD) con i metodi di scala (macro) continua (di solito, FEM) dentro un singolo modello matematico. Lo sviluppo di questi metodi complessi \u00e8 oggetto separato di ricerca della meccanica applicata. \nGli effetti quantici determinano anche le nuove propriet\u00e0 elettriche, ottiche e chimiche delle nanostrutture e pertanto essi trovano un'attenzione ancora maggiore nelle aree adiacenti della nanoscienza e della nanotecnologia, come la nanoelettronica, i sistemi di energia avanzata e la nanobiotecnologia."}
{"id": "2909700", "revid": "121496580", "url": "https://it.wikipedia.org/wiki?curid=2909700", "title": "Monte Carlo Rolex Masters 2010", "text": "Il Monte-Carlo Rolex Masters 2010 \u00e8 stato un torneo di tennis maschile che si \u00e8 giocato dall'10 al 18 aprile 2010 sulla terra rossa. \u00c8 stata la 104\u00aa edizione del Monte Carlo Masters, sponsorizzato dalla Rolex, e facente parte dell'ATP World Tour Masters 1000 dell'ATP World Tour 2010. Si \u00e8 giocato nel Monte Carlo Country Club a Roquebrune-Cap-Martin in Francia, vicino a Monte Carlo nel Principato di Monaco.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nAssenze notevoli.\nI seguenti giocatori hanno rinunciato al torneo per diverse ragioni:\nCampioni.\nSingolare.\n Rafael Nadal ha battuto in finale Fernando Verdasco 6-0, 6-1\nDoppio.\n Daniel Nestor / Nenad Zimonji\u0107 hanno battuto in finale Mahesh Bhupathi / Maks Mirny, 6\u20133, 2\u20130, rit."}
{"id": "2909701", "revid": "37140", "url": "https://it.wikipedia.org/wiki?curid=2909701", "title": "Monte Carlo Masters 2009 - Singolare maschile", "text": ""}
{"id": "2909702", "revid": "37140", "url": "https://it.wikipedia.org/wiki?curid=2909702", "title": "Monte Carlo Masters 2009 - Doppio maschile", "text": ""}
{"id": "2909706", "revid": "228587", "url": "https://it.wikipedia.org/wiki?curid=2909706", "title": "Salvatore Sechi (disambigua)", "text": "Nome di due personaggi pubblici di origine sarda:"}
{"id": "2909707", "revid": "1442080", "url": "https://it.wikipedia.org/wiki?curid=2909707", "title": "Monte Carlo Rolex Masters 2010 - Singolare", "text": "Il singolare del Monte Carlo Rolex Masters 2010 \u00e8 stato un torneo di tennis facente parte dell'ATP World Tour 2010.\nRafael Nadal era il detentore del titolo e ha battuto in finale Fernando Verdasco 6-0, 6-1 conquistando il 6\u00ba titolo consecutivo a Monte Carlo.\nTeste di serie.\nLe prime otto teste di serie passano direttamente al secondo turno. "}
{"id": "2909708", "revid": "161273", "url": "https://it.wikipedia.org/wiki?curid=2909708", "title": "Propulsore MPD", "text": ""}
{"id": "2909709", "revid": "161273", "url": "https://it.wikipedia.org/wiki?curid=2909709", "title": "MPD Thruster", "text": ""}
{"id": "2909710", "revid": "125381553", "url": "https://it.wikipedia.org/wiki?curid=2909710", "title": "Bertrando di San Genesio", "text": "Biografia.\nCelebre professore di diritto alla universit\u00e0 di Tolosa e cappellano del papa, Bertrando venne elevato al patriarcato di Aquileia il 4 luglio 1334. Di et\u00e0 gi\u00e0 avanzata, arriv\u00f2 in Friuli con un ben preciso piano di riforme istituzionali ed ecclesiastiche, amministrative e militari da compiere.\nNell'incarico dimostr\u00f2 grande abilit\u00e0 come diplomatico, poich\u00e9 strinse alleanze sia con Venezia sia con il duca d'Austria; rivel\u00f2 inoltre anche grandi capacit\u00e0 militari, sconfiggendo in campo aperto Rizzardo III da Camino (che morir\u00e0 per le ferite riportate) (1335), il quale aveva conquistato un castello (Cavolano) lungo il fiume Livenza durante la sede vacante del patriarcato. Con tale vittoria riusc\u00ec non solo a sottrarre le terre precedentemente perdute, ma anche a riportare l'intero Cadore sotto la giurisdizione patriarcale (1347).\nContro la repubblica di Venezia partecip\u00f2 alla spedizione di Luigi \"Il Grande\" re d'Ungheria in soccorso di Zara (maggio-luglio 1346), che era stata presa dai veneziani. In seguito, alleatosi con i conti di Gorizia, Alberto IV conte d'Istria, Alberto II \"lo Sciancato\" d'Asburgo duca d'Austria ed ai Croati invase nuovamente le terre istriane (1348). Capodistria colse l'occasione per ribellarsi ma fu assediata dai veneziani che la costrinsero alla resa e, con la pace siglata, ottennero la restituzione di parte delle terre occupate.\nBertrando affront\u00f2 successivamente il conte di Gorizia, guidando personalmente, assieme a Bregonia signore di Spilimbergo, l'esercito alla riconquista di Venzone nel 1336 (concesse in quell'occasione alla citt\u00e0 di tenere un mercato settimanale), Braulins e Cormons. Nel tentativo di riconquistare Venzone i conti di Gorizia, appoggiati da Alberto V duca d'Austria, invasero le terre del patriarca; nel 1340 il patriarca saccheggi\u00f2 Cormons nel goriziano, pose l'assedio a Gorizia e costrinse il conte alla tregua. La messa di natale fu celebrata dal patriarca e dall'abate di Moggio rivestiti d'armatura. Il fatto si ripeteva tradizionalmente ad Udine (fino al 1848), poi a Gorizia ed \u00e8 a tutt'oggi confluito nel rituale della messa dello Spadone. L'assedio fu tolto solo a causa di alcuni tumulti scoppiati in Friuli. Il patriarca non rinunci\u00f2 tuttavia a soggiogare definitivamente i conti di Gorizia ed assedi\u00f2 Belgrado di Varmo, costringendo i conti ad una tregua (7 gennaio 1341). Il 24 ottobre del 1341 assegn\u00f2 al fedele Pietro Davanzo di Firenze il Feudo di Cozoro (Cozur).\nRistabilita la giurisdizione patriarcale, Bertrando si dedic\u00f2 alla repressione del potere e indipendenza dei feudatari; mir\u00f2 poi a potenziare il controllo dei passi alpini, vitali per i commerci del patriarcato: potenzi\u00f2 delle difese alpine, costruendo la \"rocca Bertranda\" tra Moggio Udinese e Pontebba; fece inoltre costruire una nuova cinta muraria a Sacile (1347). Sempre nel 1347 riappropri\u00f2 al patriarcato il Cadore, concedendogli una sostanziale autonomia attraverso il riconoscimento degli Statuti cadorini.\nSul piano ecclesiastico indisse un concilio ad Udine (1335) e uno ad Aquileia (1339), seguiti da quattro sinodi con i quali riform\u00f2 la vita religiosa; conferm\u00f2 inoltre le norme contro gli eretici emesse dal patriarca Bertoldo di Andechs-Merania.\nNel 1348 il Friuli venne colpito da un grave terremoto che distrusse Gemona, Venzone, il palazzo patriarcale di Udine e la parte alta della basilica di Aquileia, insieme alla sciagura della Peste Nera che stava dilagando in tutta Europa. Nel febbraio 1350 il patriarca partecip\u00f2 alle celebrazioni a Padova presso la Basilica di Sant'Antonio per sciogliere il voto per la fine della peste nera: il cardinale francese Guy de Boulogne, quale rappresentante papale, davanti a Jacopo II da Carrara, signore di Padova, al vescovo di Padova Ildebrandino Conti e ad uno stuolo di maggiorenti e di popolo, guid\u00f2 la traslazione delle reliquie di Sant'Antonio da Padova nella nuova chiesa e depose la mandibola del Santo in un preziosissimo reliquiario che la contiene ancora oggi. Allo sfarzoso rito era presente anche Francesco Petrarca. Il cardinale Guy de Boulogne nell'occasione tent\u00f2, senza successo, di appianare il conflitto fra il patriarca ed il conte di Gorizia.\nIl patriarca favor\u00ec le arti, istitu\u00ec l'universit\u00e0 di Cividale nel 1344 (dopo aver ottenuto la concessione papale nel 1339) e trasfer\u00ec numerosi dicasteri amministrativi da Cividale ad Udine, dove complet\u00f2 e riconsacr\u00f2 il duomo. Bertrando viene inoltre ricordato per le innovazioni che introdusse nella coniazione dei Denari aquileiesi: pass\u00f2 dai denari scodellati, cio\u00e8 con i bordi rialzati (per l'allargamento della parte centrale dovuta alla pressione del conio, che era di diametro inferiore a quello dei tondelli monetali) a quelli piani (che rimarranno in uso per tutto il resto della storia del patriarcato) che erano di peso, dimensioni e titolo di purezza ridotti; si trattava di adeguamenti al gusto dell'epoca, ma il cambiamento era anche dovuto ai progressi tecnologici, tesi a ridurre le spese di coniazione senza rinunciare a prodotti di bell'aspetto e di difficile contraffazione.\nI nobili friulani, contrari all'accentramento del potere e alla perdita della loro indipendenza, si allearono a Cividale (1348); i principali congiurati erano il conte di Gorizia Enrico III - fatto scomunicare da Bertrando nel dicembre del 1348 - Gualtiero Bertoldo IV signore di Spilimbergo, suo fratello Enrico di Spilimbergo, i Villalta e Federico da Portis. Questi attaccarono e presero Fagagna, San Daniele e Buia; Udine, privata dell'acqua, fu costretta ad accettare una tregua mentre il legato papale, il cardinale Guy de Montfort, tentava inutilmente di mediare la pace da Padova. Vista ben presto sfumare la possibilit\u00e0 di una vittoria sul piano militare, i feudatari ribelli approntarono una congiura (15 aprile 1350): mentre l'ormai ultranovantenne patriarca rientrava da Sacile, al guado di San Giorgio della Richinvelda sub\u00ec un agguato mortale per mano di Enrico di Spilimbergo (6 giugno 1350). Un cippo a Rauscedo ricorda il luogo dove avvenne l'omicidio. Fu beatificato nel 1760 da papa Clemente XIII.\nApprofittando del vuoto di potere, Alberto II d\u2019Asburgo tent\u00f2 di invadere il Friuli."}
{"id": "2909711", "revid": "4711", "url": "https://it.wikipedia.org/wiki?curid=2909711", "title": "NBA Finals 2010", "text": ""}
{"id": "2909712", "revid": "1456895", "url": "https://it.wikipedia.org/wiki?curid=2909712", "title": "Salvatore Sechi (funzionario)", "text": "Carriera amministrativa.\nEsperto di problemi giuridici, proviene dall'Amministrazione del Senato, dove reggeva la segreteria dell'Assemblea; quando Francesco Cossiga lo port\u00f2 al Quirinale, fu nominato consigliere di Stato.\nAlla Presidenza della Repubblica ha svolto funzioni di consigliere giuridico di quattro Presidenti: Francesco Cossiga, Oscar Luigi Scalfaro, Carlo Azeglio Ciampi e Giorgio Napolitano; per lunghi anni \u00e8 stato titolare dell'Ufficio Affari Giuridici e Relazioni Costituzionali.\nIn questa veste, con Donato Marra e Loris D'Ambrosio, prende parte del Comitato di valutazione dei disegni di legge approvati dal Parlamento, ai fini del giudizio che il Capo dello Stato deve effettuare prima della promulgazione: questo comitato avrebbe segnalato le anomalie dell'istituto dell'arbitrato normato dal \"collegato lavoro\" del governo Berlusconi IV, determinandone il rinvio alle Camere da parte del Capo dello Stato nell'aprile 2010."}
{"id": "2909713", "revid": "729019", "url": "https://it.wikipedia.org/wiki?curid=2909713", "title": "Monte Carlo Rolex Masters 2010 - Doppio", "text": "Il doppio del Monte Carlo Rolex Masters 2010 \u00e8 stato un torneo di tennis facente parte dell'ATP World Tour 2010.\nDaniel Nestor e Nenad Zimonji\u0107 erano i campioni uscenti e hanno battuto in finale Mahesh Bhupathi e Maks Mirny che si sono ritirati sul punteggio di 6-3, 2-0.\nSeeds.\nLe teste di serie passano direttamente al secondo turno."}
{"id": "2909714", "revid": "1318658", "url": "https://it.wikipedia.org/wiki?curid=2909714", "title": "Nando Citarella", "text": "Biografia.\nAttore e cantante lirico, Nando Citarella (al secolo Donato) forma le basi della sua professione studiando presso Eduardo De Filippo, Dario Fo, Ugo Gregoretti e Roberto De Simone, grazie ai quali pu\u00f2 esibirsi nelle sue prime \"performance\" teatrali.\nDal 1986 comincia una lunga collaborazione con la Rai che culmina nella nota interpretazione del \"giullare\" prima in Domenica In e poi nel programma \"Luna Park\" condotto da Pippo Baudo.\nNel 1994 ha fondato i Tamburi del Vesuvio, gruppo di musica folk napoletana.\nLa passione nei confronti delle tradizioni popolari del Sud-Italia lo porta a essere inserito, nel 2003, nell'Albo degli Scrittori e degli Artisti Italiani ed Europei per la Commissione Nazionale Italiana per l'UNESCO, quale socio onorario."}
{"id": "2909722", "revid": "767487", "url": "https://it.wikipedia.org/wiki?curid=2909722", "title": "Qeshm (citt\u00e0)", "text": "Qeshm (farsi \u0642\u0634\u0645) \u00e8 il capoluogo dello shahrest\u0101n di Qeshm, circoscrizione Centrale, nella provincia di Hormozgan. La citt\u00e0 si trova sull'isola omonima. Aveva, nel 2006, una popolazione di 24.461 abitanti."}
{"id": "2909723", "revid": "352448", "url": "https://it.wikipedia.org/wiki?curid=2909723", "title": "Macchina molecolare", "text": ""}
{"id": "2909730", "revid": "767487", "url": "https://it.wikipedia.org/wiki?curid=2909730", "title": "Dargahan", "text": "Dargah\u0101n (farsi \u062f\u0631\u06af\u0647\u0627\u0646) \u00e8 una citt\u00e0 dello shahrest\u0101n di Qeshm, circoscrizione Centrale, nella provincia di Hormozgan. Si trova sull'isola di Qeshm. Aveva, nel 2006, una popolazione di 7.996 abitanti."}
{"id": "2909734", "revid": "1573940", "url": "https://it.wikipedia.org/wiki?curid=2909734", "title": "Suza", "text": "S\u016bz\u0101 (farsi \u0633\u0648\u0632\u0627) \u00e8 una citt\u00e0 dello shahrest\u0101n di Qeshm, circoscrizione di Shahab, nella provincia di Hormozgan. Si trova sull'isola di Qeshm. Aveva, nel 2006, una popolazione di 4.480 abitanti."}
{"id": "2909736", "revid": "773636", "url": "https://it.wikipedia.org/wiki?curid=2909736", "title": "Bardsragujn chumb 2010", "text": "Il Bardsragujn chumb 2010 \u00e8 stata la 19\u00aa edizione della massima serie del campionato di calcio armeno disputato tra il 27 marzo e il 14 novembre 2010 e concluso con la vittoria del FC Pyunik al suo tredicesimo titolo, decimo consecutivo.\nCapocannonieri del torneo furono Marcos Pizzelli e Gevorg Ghazaryan con 16 reti.\nStagione.\nNovit\u00e0.\nL' venne retrocesso dopo l'ultimo posto della stagione precedente, rimpiazzato dall'Impuls, vincitore della seconda divisione.\nFormula.\nCome nella stagione precedente le squadre partecipanti furono otto e disputarono un doppio turno di andata e ritorno per un totale di 28 partite.\nLa squadra campione d'Armenia si qualific\u00f2 alla UEFA Champions League 2011-2012 partendo dal secondo turno preliminare.\nLe squadre classificate al secondo e terzo posto sono ammesse alla UEFA Europa League 2011-2012 partendo dal primo turno preliminare con il vincitore della Coppa Nazionale che part\u00ec dal secondo turno preliminare.\nNonostante il regolamento prevedesse la retrocessione diretta dell'ultima in classifica, la federazione di calcio armena decise di concedere allo \u015cirak di disputare anche il campionato successivo grazie all'eccellente lavoro svolto dagli sponsor della squadra con degli investimenti nelle infrastrutture del club che favoriscono lo sviluppo del calcio nel Paese. Pertanto nella stagione successiva le squadre passeranno da otto a nove.\nClassifica finale.\nLegenda:\nNote:"}
{"id": "2909738", "revid": "767487", "url": "https://it.wikipedia.org/wiki?curid=2909738", "title": "Via Paradiso", "text": "Via Paradiso \u00e8 un film del 1988 diretto da Luciano Odorisio.\nDopo Sciop\u00e8n, Odorisio torna ad ambientare un film a Chieti, presa come simbolo della \"Provincia\" italiana.\nTrama.\nA Chieti l'anziano Andrea gestisce con metodi obsoleti l'Eden, una vecchia sala cinematografica di via Paradiso, ma Francesco, suo nipote e comproprietario, decide di venderla ad una societ\u00e0 americana con l'intenzione di avviare un supermercato. Francesco, che, nonostante la nascita di un figlio, non \u00e8 soddisfatto del matrimonio con Anna, rivede la sua amica d'infanzia e primo amore Giulia, che \u00e8 arrivata in occasione della visita degli americani per fare da interprete dopo anni di lontananza apparentemente immotivata da Chieti. Questo incontro riaccende vecchi ricordi in Francesco, che passa una notte con la donna. Tuttavia il giorno seguente l'amico Marcello gli rivela che Giulia lavora come accompagnatrice per conto dei dirigenti della multinazionale americana, facendo arrabbiare Francesco che chiede ed ottiene conferma della notizia dalla stessa. A questo punto l'uomo si accorda con lei per fuggire insieme con il ricavato della vendita, ma, compreso all'ultimo momento di essere stato ingannato, strappa il contratto invece di firmarlo, rendendo felice suo nonno. Poco tempo dopo la partenza degli ospiti americani, riceve una vecchia lettera dell'amica d'infanzia, in cui viene rivelata la motivazione del suo primo allontanamento da Chieti e gli viene chiesto di raggiungerla. Lo scritto era stato consegnato anni prima ad Anna, che l'aveva nascosto per gelosia."}
{"id": "2909739", "revid": "282094", "url": "https://it.wikipedia.org/wiki?curid=2909739", "title": "Johannes Oekolampadius", "text": ""}
{"id": "2909740", "revid": "282094", "url": "https://it.wikipedia.org/wiki?curid=2909740", "title": "Ecolampadio", "text": ""}
{"id": "2909741", "revid": "45927", "url": "https://it.wikipedia.org/wiki?curid=2909741", "title": "Unione degli atei e degli agnostici razionalisti", "text": ""}
{"id": "2909742", "revid": "287204", "url": "https://it.wikipedia.org/wiki?curid=2909742", "title": "Indiana Pacers 2009-2010", "text": "La stagione 2009-10 degli Indiana Pacers fu la 34\u00aa nella NBA per la franchigia.\nGli Indiana Pacers arrivarono quarti nella \"Central Division\" della \"Eastern Conference\" con un record di 32-50, non qualificandosi per i play-off."}
{"id": "2909743", "revid": "615334", "url": "https://it.wikipedia.org/wiki?curid=2909743", "title": "I love you Maryanna", "text": ""}
{"id": "2909746", "revid": "31452974", "url": "https://it.wikipedia.org/wiki?curid=2909746", "title": "Linfomi non-Hodgkin", "text": ""}
{"id": "2909748", "revid": "838137", "url": "https://it.wikipedia.org/wiki?curid=2909748", "title": "He\u0159manov", "text": "He\u0159manov pu\u00f2 riferirsi a diversi toponimi della Repubblica Ceca:"}
{"id": "2909749", "revid": "287204", "url": "https://it.wikipedia.org/wiki?curid=2909749", "title": "Hermanov", "text": ""}
{"id": "2909751", "revid": "21880", "url": "https://it.wikipedia.org/wiki?curid=2909751", "title": "Impollinazione entomogama", "text": ""}
{"id": "2909752", "revid": "599013", "url": "https://it.wikipedia.org/wiki?curid=2909752", "title": "Hlavatce", "text": "Hlavatce pu\u00f2 riferirsi a diversi toponimi della Repubblica Ceca:"}
{"id": "2909754", "revid": "212348", "url": "https://it.wikipedia.org/wiki?curid=2909754", "title": "Neue deutsche h\u00e4rte", "text": ""}
{"id": "2909755", "revid": "110727203", "url": "https://it.wikipedia.org/wiki?curid=2909755", "title": "Costituzione degli Spartani", "text": "La Costituzione degli Spartani \u00e8 un'opera di carattere politico attribuita a Senofonte.\nL'autore, ateniese, visse molti anni a Sparta, essendo andato in esilio in seguito alla caduta del regime dei Trenta tiranni, ed ebbe cos\u00ec modo di conoscere meglio la citt\u00e0 che divenne poi la sua patria d'adozione.\nIn questo testo si loda la costituzione di Licurgo, per la sua ferrea disciplina, che aveva contribuito a creare la grandezza di Sparta.\nTuttavia, nonostante i pregi di quel sistema politico, contrapposto all'individualismo della costituzione ateniese, nemmeno Sparta fu immune dalla generale decadenza delle citt\u00e0 greche, seguita alla fine della Guerra del Peloponneso. Secondo Senofonte, a determinare il declino della citt\u00e0 lacedemone sarebbe stata la progressiva sostituzione della morigeratezza, della temperanza e della continenza con l'amore per le ricchezze e per il lusso nei desideri e nei gusti degli spartani; in questo modo, erano venuti meno ai loro princip\u00ee originari di obbedienza e subordinazione degli interessi del cittadino a quelli dello stato, che costituivano la base dell'ordinamento politico di Licurgo."}
{"id": "2909757", "revid": "339392", "url": "https://it.wikipedia.org/wiki?curid=2909757", "title": "Tu forse non essenzialmente tu/I tuoi occhi sono pieni di sale", "text": ""}
{"id": "2909758", "revid": "339392", "url": "https://it.wikipedia.org/wiki?curid=2909758", "title": "Tu forse non essenzialmente tu/E la vecchia salta con l'asta", "text": ""}
{"id": "2909762", "revid": "599013", "url": "https://it.wikipedia.org/wiki?curid=2909762", "title": "Hodonice", "text": "Hodonice pu\u00f2 riferirsi a diversi toponimi della Repubblica Ceca:"}
{"id": "2909763", "revid": "1543377", "url": "https://it.wikipedia.org/wiki?curid=2909763", "title": "UniCredit", "text": "UniCredit (fino al maggio 2008 UniCredito Italiano) \u00e8 un gruppo bancario internazionale. Ha sede nella citt\u00e0 di Milano.\nLa banca dispone di una vasta rete internazionale di uffici rappresentativi e filiali in altri 18 paesi nel mondo. La societ\u00e0 \u00e8 quotata nell'indice FTSE MIB della Borsa di Milano, e nel Dax della borsa di Francoforte.\nStoria.\nNascita del gruppo.\nNel 1998, dalla fusione dei gruppi \"Credito Italiano\" (formato da \"Credito Italiano\" e \"Rolo Banca 1473\", nata nel 1996 dalla fusione tra il \"Credito Romagnolo\", la \"Cassa di Risparmio di Modena\" e la \"Banca del Monte di Bologna e Ravenna\"; e che dopo aver acquisito la \"Banca del Friuli\", in quell'anno incorpor\u00f2 la \"Banca Popolare del Molise\", all'epoca principale banca della regione) e \"Unicredito\" (formato da \"Cassa di Risparmio di Verona, Vicenza, Belluno e Ancona\" (Cariverona), \"Cassa di Risparmio di Torino\" e \"Cassamarca\"), nasce Unicredito Italiano.\nNel 1999 entrano nel gruppo Cassa di Risparmio di Trento e Rovereto (Caritro) e Cassa di Risparmio di Trieste, la quale giusto vent'anni prima, nel 1979, aveva incorporato la Cassa di Risparmio dell'Istria di Pola, con sede provvisoria in esilio a Trieste.\nTra il luglio e il settembre 2002 le sette banche di prima vengono fuse, secondo la prima fase del \"progetto S3\", in \"Unicredito Italiano\", e le attivit\u00e0 bancarie vengono scorporate in \"Credito Italiano\".\nIl 1\u00ba gennaio 2003 \"Unicredito Italiano\" al termine del \"progetto S3\" (da Credito Italiano vengono create tre nuove banche divise per la categoria a cui si rivolgono: una banca per la clientela al dettaglio, privati, famiglie e piccole imprese - \"Unicredit Banca\" - , una banca per la clientela redditualmente elevata - \"Unicredit Private Banking\" - , una banca per le imprese - \"Unicredit Banca d'Impresa\" - ) adotta il marchio UniCredit, e l'1 del marchio viene arrotondato agli angoli piegato verso destra.\nSempre nel 2003 vengono fuse in \"UniCredit\" le gi\u00e0 appartenenti al gruppo: \"Banca dell'Umbria\" (ex Cassa di Risparmio di Perugia) e \"Cassa di Risparmio di Carpi\".\nFusione con HVB.\nNel 2005 UniCredit annunci\u00f2 l'OPA sulla banca tedesca HypoVereinsbank AG (HVB-Group), che port\u00f2 alle OPA a cascata su Bank Austria Creditanstalt e Bank BPH (controllate da HVB). Il 17 novembre 2005 UniCredit annunci\u00f2 di aver raggiunto il 93,93% di adesioni all'Offerta Pubblica HVB.\nL'OPA ebbe conseguenze importanti in Polonia. In quel paese UniCredit (Gruppo Unicredito) controllava gi\u00e0 la \"Bank Polska Kasa Opieki Sp\u00f3lka Akcyjna\" (\"Bank Pekao S.A.\"), acquistata il 23 giugno 1999, mentre \"Austria Creditanstalt AG\" controllava Bank BPH con il 71,03% delle azioni. Pekao e BPH erano due tra i maggiori istituti bancari polacchi e la loro fusione avrebbe dato vita al primo operatore del credito nel paese, superando la banca Pko controllata dallo Stato. Al momento dell'acquisto di Banca Pekao il Gruppo Unicredito aveva assunto un impegno con lo stato polacco di non acquistare altre banche e il governo di Kazimierz Marcinkiewicz ha preteso il rispetto di quest'accordo. La Commissione europea \u00e8 intervenuta e attraverso i commissari alla Concorrenza, Neelie Kroes, e al Mercato interno, Charlie McCreevy ha attivato l'8 marzo 2006 una doppia procedura d'infrazione contro il governo di Varsavia ritenendo l'accordo tra UniCredit e la Polonia contrario alle direttive europee e all'avvenuta approvazione della fusione nella sua interezza da parte dell'Unione europea.\nIl 5 aprile 2006, presenti Kazimierz Marcinkiewicz e l'amministratore delegato di UniCredit Alessandro Profumo, \u00e8 stato firmato un accordo tra UniCredit e il Ministero del Tesoro polacco che prevede la vendita di 200 dei 480 sportelli di Bph, l'integrazione dei rimanenti nella rete di Pekao e l'impegno a non ridurre il personale delle due banche fino al 31 marzo 2008. Per convalidare l'accordo manca ancora il nulla osta della Commissione di Supervisione bancaria (Knb). La Commissione europea, in risposta ad un'interrogazione europarlamentare riguardo alla vicenda, il 21 ottobre 2010 ha concluso che \u00abin riferimento alla preoccupazione espressa circa la possibilit\u00e0 che il comportamento di UniCredit abbia potuto essere in contrasto con le regole della concorrenza applicabili nell\u2019ambito dell\u2019Unione europea, sembra che tali regole, in particolare quelle antitrust, non siano gli strumenti appropriati per affrontare le questioni sollevate e le presunte pratiche di UniCredit o dei suoi dirigenti. Tali questioni, infatti, non si riferiscono a una collusione, n\u00e9 a un accordo anticoncorrenziale tra aziende di uno stesso gruppo, n\u00e9 a una qualunque forma di abuso di posizione dominante\u00bb.\nLa fusione con HVB ebbe effetti anche in Croazia: in tal modo, UniCredit si trovava in possesso di Zagreba\u010dka banka (acquisita nel 2002 insieme ad Allianz) e in maniera indiretta di Splitska banka (gi\u00e0 acquistata da UniCredit a fine anni '90 e poi rivenduta proprio a Bank Austria Creditanstalt, poi rilevata da HVB, per evitare problemi antitrust dovuti al possesso della maggiore banca croata), primo e terzo tra gli istituti bancari del paese. La controllata austriaca vendette nel 2006 la banca dalmata a Soci\u00e9t\u00e9 G\u00e9n\u00e9rale. L'incorporazione in Zagreba\u010dka Banka della CRTrieste Banka d.d. di Zagabria (gi\u00e0 controllata della Cassa di Risparmio di Trieste) completa lo scenario croato.\nFusione con Capitalia.\nIl 20 maggio 2007 i Consigli di Amministrazione di UniCredit e Capitalia, riunitisi rispettivamente a Milano e Roma, Profumo e i suoi vice Fiorentino e Milanta con il direttore generale Schiattarella e il suo vice Donisi, hanno approvato il progetto di fusione per incorporazione di Capitalia S.p.A. in Unicredito Italiano S.p.A. sulla base di un rapporto di concambio di 1,12 nuove azioni ordinarie di UniCredit per ogni azione ordinaria di Capitalia. Inoltre, i Consigli di Amministrazione di UniCredit e Capitalia hanno convocato le rispettive assemblee degli azionisti, in seduta straordinaria, per l'approvazione della fusione e delle relative modifiche statutarie. L'antitrust ha approvato con riserva l'accordo e ha posto dei paletti.\nLa fusione \u00e8 diventata operativa dal 1\u00ba ottobre 2007, trasferendo la sede legale da Genova a Roma e mantenendo i marchi di Capitalia (tranne \"Bipop Carire\"). Dal 1\u00ba novembre 2008 fino al 1\u00ba novembre 2010 \u00e8 stata attuata una strategia volta a consolidare tre banche territoriali:\nLa fusione ha portato nelle casse di UniCredit un ulteriore 9% del capitale di Mediobanca in aggiunta al 9% che gi\u00e0 possedeva. Per evitare di alterare gli equilibri all'interno del patto di sindacato di Mediobanca, UniCredit si \u00e8 impegnata a cedere ai componenti del patto la quota portata in dote da Capitalia.\nCrisi del 2008 e aumento di capitale.\nLa crisi finanziaria 2007-2008 colpisce anche UniCredit, con il valore delle sue azioni che crolla in poco tempo (nel mese di settembre 2008 UniCredit perde il 29%).\nL'amministratore delegato, Alessandro Profumo, convoca un cda straordinario per domenica 5 ottobre 2008 e propone un aumento di capitale da 3 miliardi di euro, che permette all'Istituto di rafforzare la propria liquidit\u00e0.\n2009 e nuovo aumento di capitale.\nNel cda del 29 settembre 2009 viene deciso un aumento di capitale di 4 miliardi di euro, che allinea definitivamente i coefficienti patrimoniali di UniCredit ai migliori standard mondiali e permette alla banca di non ricorrere agli aiuti statali, i cosiddetti \"Tremonti bond\".\n2010 e l'uscita di Profumo.\nNel 2010 UniCredit ha superato lo \"stress test\" effettuato dal Committee of European Banking Supervisors (CEBS). Il test analizzava la solidit\u00e0 patrimoniale degli istituti bancari per verificare le capacit\u00e0 di resistenza alle crisi.\nIl 21 settembre 2010 l'amministratore delegato Alessandro Profumo \u00e8 costretto alle dimissioni a seguito della sfiducia espressagli dalla maggioranza del CdA a causa della mancata comunicazione dell'avvenuto acquisto delle nuove azioni societarie da parte dei fondi libici Lia (detentrice del 7,58% del capitale sociale del gruppo), divenuti in tal modo azionisti di maggioranza relativa.\nLa fiducia verso Profumo era gi\u00e0 venuta parzialmente meno dopo il drastico crollo del titolo nei due anni precedenti, le forti richieste economiche ai soci per l'adesione ai due aumenti di capitale, il deciso taglio ai dividendi a partire dal 2009 e il progetto della Banca Unica che comportava circa 4.700 esuberi.\nProfumo quindi esce di scena, ricevendo comunque una buonuscita davvero rilevante, che ammonta a 40 milioni di euro, di cui 2 verranno dati dall'ex Amministratore in beneficenza.\nDal 30 settembre successivo Federico Ghizzoni, gi\u00e0 presente in UniCredit come responsabile per l'area dell'Europa centro-orientale, \u00e8 il nuovo amministratore delegato del gruppo.\nNel frattempo prende corpo e sostanza quello che viene definito il nuovo modello organizzativo ONE4C (\"Insieme per i clienti\").\nIl progetto \"Insieme per i clienti\" \u00e8 stato attuato per aumentare ulteriormente la soddisfazione dei clienti, attraverso la specializzazione delle competenze e tempi di risposta sempre pi\u00f9 rapidi. In pratica con una semplificazione della struttura societaria del Gruppo, si \u00e8 cercato di accrescere la vicinanza ai territori e alle comunit\u00e0 in cui UniCredit opera. Al tempo stesso si \u00e8 cercato di salvaguardare i marchi delle principali banche controllate (UniCredit Banca, UniCredit Banca di Roma, Banco di Sicilia).\nIl 1\u00ba novembre 2010 le societ\u00e0 UniCredit Banca, UniCredit Banca di Roma, Banco di Sicilia, UniCredit Corporate Banking, UniCredit Private Banking, UniCredit Family Financing Bank, UniCredit Bancassurance Management &amp; Administration fanno parte integrante del gruppo UniCredit Spa a seguito di delibera del CdA del 13 aprile precedente, approvata dalla Banca d'Italia il 25 giugno successivo, con trasferimento di tutti i rapporti in capo a UniCredit Spa; ove continuino a essere presenti, i marchi citati hanno solo scopo commerciale.\nSono rimaste a s\u00e9: FinecoBank con sede a Milano, banca specializzata nel trading on line; UniCredit Factoring, specializzata in operazioni di factoring e UniCredit Credit Management Bank, societ\u00e0 del Gruppo specializzata nella gestione dei crediti insoluti (NPL) che \u00e8 stata venduta il 1\u00ba novembre 2015 ad una cordata rappresentativa del gruppo americano Fortress, rinominandosi doBank S.p.A..\nStrategie nella particolare contingenza del 2011.\nIl 2011 doveva essere un anno di transizione per UniCredit, ma la crisi estiva dei debiti sovrani europei porta al crollo delle azioni UniCredit che dal 16 febbraio al 16 settembre perdono il 63% del loro valore. Entro fine anno sar\u00e0 varato il nuovo piano industriale, mentre un nuovo aumento di capitale diventa praticamente indispensabile.\nLa riorganizzazione in Italia.\nA partire dal 7 novembre, nel mondo F&amp;SME (Famiglie, Privati e Piccole Imprese) \u00e8 stata attuata una politica di razionalizzazione dei distretti operativi, in modo da rafforzare la vicinanza con il cliente. Precedentemente la strategia operativa in Italia, vedeva 9 Direzioni Network da cui dipendevano le Aree Commerciali in cui operavano appunto i Distretti. \nLa riorganizzazione ha visto una riduzione di tali strutture con accorpamenti e razionalizzazioni nelle strutture delle singole Agenzie. Figura centrale e di rilevanza con la clientela e gli altri stakeholders locali \u00e8 il DDD, Direttore di Distretto, che coadiuvato da un Vice e da un responsabile piccole Imprese, attua gli indirizzi commerciali nei territori presidiati.\nTerzo aumento di capitale.\nIl 14 novembre viene presentato il piano industriale 2012-2015: si decide un nuovo aumento di capitale (terzo in 3 anni) di 7,5 miliardi di euro e niente dividendi per il 2012.\nContestualmente \u00e8 stato dichiarato un esubero di 5200 dipendenti per l'Italia. La ricapitalizzazione di UniCredit fa seguito al peggior trimestre della sua storia, con svalutazioni per 9,6 miliardi e un 'rosso' di 10,6.\nIl 27 dicembre UniCredit raggruppa le azioni 10 a 1 (chi possedeva 10 azioni si ritrova con una nuova azione); il numero delle azioni passa da 19.298.490.693 a 1.929.849.069.\nIl 4 gennaio 2012 UniCredit rende noti i dettagli dell'aumento di capitale da 7,5 miliardi di euro; il forte sconto (43%) offerto alle nuove azioni (2 nuove azioni ogni vecchia azione esistente) provoca un crollo delle azioni del 37% in 3 giorni.\n2012.\nL'Assemblea annuale degli azionisti tenutasi l'11 maggio 2012 ha approvato la proposta del Consiglio di Amministrazione - formulata nell'ambito delle misure di rafforzamento patrimoniale gi\u00e0 comunicate al mercato - di non distribuire dividendi nel 2012 sui risultati del 2011 ai possessori sia di azioni ordinarie che di risparmio\nAd agosto il Financial Times ha rivelato che la banca \u00e8 sotto inchiesta del District Attorney's Office della contea di New York, del ministero del Tesoro e del Dipartimento della Giustizia di Washington e di essere finita nella black-list di istituti di credito che hanno aggirato le sanzioni statunitensi contro Teheran. La stessa banca ha poi confermato, rendendo pubblici diversi documenti.\n2013.\nUBIS, societ\u00e0 del gruppo UniCredit, e IBM hanno creato una joint venture Value Transformation Services (V-TServices), che gestir\u00e0 l'infrastruttura tecnologica di UniCredit con l'obiettivo di offrire servizi IT alle aziende del settore finanziario cos\u00ec come ad altri comparti, come ad esempio la Pubblica Amministrazione.\n2016: cessione quota Pekao e Pioneer.\nA dicembre UniCredit, guidata dal 30 giugno dal nuovo ad Jean Pierre Mustier, esce da Bank Pekao e incassa 3 miliardi: il 32,8% viene venduto alla compagnia assicurativa statale PZU e ai fondi polacchi PFR per 2,4 miliardi di euro (corrispondente a 1,42 volte il patrimonio netto). Il rimanente 7,3% del 40,1% complessivo ancora in mano a UniCredit \u00e8 finito invece sul mercato tramite equity linked certificate per un controvalore di 500 milioni di euro.\nSempre a dicembre UniCredit cede la controllata Pioneer Investments, societ\u00e0 operativa nell'Asset Management in 19 paesi, alla francese Amundi del Gruppo Cr\u00e9dit Agricole per 3,54 miliardi di euro.\n2017: il quarto aumento di capitale.\nIl 23 gennaio 2017, le azioni UniCredit vengono raggruppate 10 a 1, poi, il successivo 6 febbraio parte un maxi aumento di capitale da 13 miliardi di euro: le nuove azioni vengono offerte a 8,08 euro con uno sconto del 38% sul Terp, il prezzo teorico dopo lo stacco del diritto di opzione. Vengono offerte 13 azioni ordinarie di nuova emissione ogni cinque azioni ordinarie e/o di risparmio possedute. L\u2019offerta avviene alla Borsa di Milano ma anche a Francoforte e Varsavia.\nNell'assemblea straordinaria del 4 dicembre 2017 viene eliminato il limite del 5% all'esercizio del diritto di voto, il Consiglio di Amministrazione ottiene la facolt\u00e0 di presentare una propria lista di candidati alla carica di Amministratore con un incremento del numero degli Amministratori tratti dalla lista di minoranza, le azioni di risparmio vengono convertite obbligatoriamente in azioni ordinarie, e la sede sociale viene trasferita da Roma a Milano, dove \u00e8 gi\u00e0 presente la direzione generale.\nNell'ultimo trimestre l'anno, Unicredit sigla l'accordo di cessione della rete italiana specializzata nel credito su pegno, che nel 2018 viene completamente acquisita dalla viennese Dorotheum, la pi\u00f9 grande case d'aste in Europa fondata nel '700 dall'imperatore Giuseppe I. Fra le filiali italiane cedute vi \u00e8 il Monte di Piet\u00e0 di Roma, fondato nel '500 dal padre minorita Giovanni De Calvi.\nL'operazione segna il passaggio della titolarit\u00e0 ad un operatore per il quale la legge commerciale austriaca del '94 non prevede l'obbligo di una specifica licenza bancaria, e che con una rete di 38 filiali gi\u00e0 deteneva una quota pari al 90% del proprio mercato nazionale di riferimento. Negli anni precedenti, i tassi di interesse applicati da Unicredit per il pegno potevano variare dall'11.6 al 16%, al di sotto della soglia italiana per l'usura che \u00e8 fissata al 25%.\n2018: buddybank e conversione azioni risparmio.\nIl 29 gennaio 2018 viene lanciata sul mercato italiano buddybank. Buddybank \u00e8 la prima banca \u201cmobile only\u201d disegnata esclusivamente per i prodotti Apple con sistema operativo iOS ma poi viene sviluppata pure su Android: l\u2019app ufficiale del servizio \u00e8 disponibile sui dispositivi Android, iPhone, iPad e iPod Touch. \nBuddybank si basa su un modello di funzionamento conversazionale: i clienti possono dialogare con la banca e ricevere assistenza 24 ore al giorno, 7 giorni su 7 attraverso un sistema di chat.\nIl 12 marzo avviene la conversione obbligatoria delle 252.489 azioni di risparmio. Il rapporto di conversione, per ciascuna azione di risparmio, \u00e8 stato pari a 3,82 azioni ordinarie di nuova emissione e un conguaglio pari a 27,25 euro.\n2019: l'uscita da Fineco e Mediobanca.\nIl 7 febbraio 2019 nel Quartier Generale di UniCredit Tower in Milano vengono diffusi i dati di bilancio del Gruppo UniCredit riguardanti l'anno 2018. Il fatturato ha raggiunto quota 19,7 miliardi di \u20ac, mentre l'utile netto \u00e8 stato pari a circa 3,9 miliardi di \u20ac.\nNell'aprile 2019 il Dipartimento del Tesoro degli Stati Uniti annuncia di avere raggiunto l'accordo con il Gruppo UniCredit che pagher\u00e0 complessivamente 1,3 miliardi di dollari per avere effettuato transazioni con l'Iran, paese sottoposto a sanzioni. La responsabilit\u00e0 di UniCredit, fa sapere in una nota la Federal Reserve, \u00e8 di aver avviato \"pratiche non sicure relative a controlli inadeguati sulle sanzioni e a una supervisione inadeguata delle sue sussidiarie\".\nNel maggio 2019, UniCredit ha ceduto sul mercato il 17% del capitale della controllata FinecoBank, mantenendo una partecipazione minoritaria del 18% e portandola fuori dal perimetro del gruppo. Due mesi pi\u00f9 tardi, in luglio, cede anche l'ultima quota per 1,1 miliardi.\nL'8 agosto scompare il presidente del cda Fabrizio Saccomanni; in sua sostituzione viene nominato Cesare Bisoni, gi\u00e0 vicepresidente di UniCredit.\nIl 6 novembre UniCredit comunica la decisione del consiglio di amministrazione di collocare sul mercato verso investitori istituzionali l'intera partecipazione detenuta in Mediobanca (8,4%).\nPiano strategico Team 23.\nIl 3 dicembre 2019 al Capital Day Market di Londra il CEO Jean Pierre Mustier presenta il \"Team 23 - Piano Strategico UniCredit 2020-2023\", progetto industriale e finanziario di durata quadriennale al termine del quale il gruppo bancario mira a restituire ai propri azionisti una cifra pari a 8 miliardi di euro (2 miliardi dei quali attraverso buy-back, ossia riacquisto di azioni proprie), generare valore per 16 miliardi, un fatturato attorno ai 19 miliardi, un utile netto di 5 miliardi, il proseguimento delle attivit\u00e0 di smaltimento dei crediti deteriorati (NPL) con esposizioni creditizie deteriorate (NPE) inferiori a 9 miliardi, e la cessione di una quota del 9% della partecipazione nel capitale della banca turca Yapi Kredi (della quale UniCredit possiede attraverso una joint venture il 40,95%); nel piano era inizialmente prevista la creazione di una subholding, con sede in Italia, che avrebbe avuto principalmente il compito di accorpare le attivit\u00e0 di UniCredit in Germania, Austria ed altri Paesi dell'area centrale e dell'est Europa dove l'istituto creditizio italiano \u00e8 presente. \u00c8 anche previsto l'ulteriore sviluppo delle attivit\u00e0 digitali della banca, con lo scopo di rendere UniCredit una banca \"paperless\" nei servizi alla clientela gi\u00e0 a partire dal 2020 e migliorarne l'efficienza; le implementazioni tecnologiche dell'istituto comporteranno, secondo i punti previsti nel piano, la chiusura di 500 filiali (di cui circa 450 in Italia) e la riduzione di 8.000 dipendenti (di cui circa 5.000 in Italia, il 68% dei tagli) e la restante parte delle riduzioni di sedi e dipendenti in Austria e Germania.\nIl 5 novembre 2020, in sede di presentazione dei Risultati di Gruppo del Terzo Trimestre 2020, l'amministratore Delegato Jean Pierre Mustier, sul tema della sub-holding ha dichiarato ai media: 'Abbiamo lanciato il progetto subholding per ottimizzare il costo del funding e la liquidit\u00e0 in ottica Mrel. Nell'attuale contesto macro, grazie ai massicci acquisti della Bce e allo spread basso, non serve realizzare questo progetto. Rimane un progetto ma oggi non e' rilevante'.\nTra il 2008 e il 2018 Unicredit ha ridotto nel mondo il numero dei dipendenti del 50%, da 174.000 a 86.786. Questo \u00e8 un settore nel quale nel 2019 sono stati annunciati complessivamente nel mondo tagli pari a 75.000 posti di lavoro. Secondo la Fabi, il taglio di 8.000 posti di lavoro andrebbe a sommarsi alla riduzione di 26.650 maestranze gi\u00e0 effettuata nel 2017, senza alcuna previsione di nuove assunzioni da parte dell'istituto di credito.\n2020.\nIl 6 febbraio 2020 nel Quartier Generale di UniCredit Tower in Milano il Gruppo diffonde i dati di bilancio riguardanti l'anno 2019. I ricavi sono stati pari quota 18,839 miliardi di \u20ac, in calo (-0,7%) rispetto all'esercizio precedente, mentre l'utile netto \u00e8 stato pari a 3,373 miliardi di \u20ac (-17,9% rispetto al 2018). La raccolta da clientela ha raggiunto quota 420 miliardi di \u20ac (+5,1%). Alla fine del 2019 il numero di dipendenti del Gruppo UniCredit era pari a 84.245 unit\u00e0.\nNel dicembre 2019, l'ad Mustier ha annunciato la riduzione di 5.000-6.000 maestranze e la chiusura di 450 filiali entro il 2023.\nAttivit\u00e0.\n\u00c8 presente:\nDati finanziari.\nQuella che segue \u00e8 la tabella di comparazione dei dati finanziari consolidati del Gruppo UniCredit negli ultimi anni.\nPrincipali azionisti.\nSituazione aggiornata al 03/03/2021.\nPosizioni critiche.\nOrganizzazioni non governative come Greenpeace e la Campagna per la Riforma della Banca Mondiale hanno criticato UniCredit per la sua intenzione di partecipare a ben due consorzi (uno direttamente e uno tramite HypoVereinsbank AG) che partecipano alla gara d'appalto per la realizzazione del progetto di centrale nucleare di Belene, sito soggetto a forte rischio sismico, nel nord della Bulgaria. UniCredit ha successivamente ritirato la partecipazione alla gara per finanziare il progetto.\nUniCredit fu coinvolta in un'inchiesta della trasmissione \"Report\" nella quale si denunci\u00f2 che la banca aveva fatto sottoscrivere ad aziende private ed enti pubblici dei contratti, detti derivati, contenenti costi impliciti che i clienti inesperti non sono in grado di calcolare; l'ex ministro delle finanze Domenico Siniscalco afferm\u00f2 di avere egli stesso avuto difficolt\u00e0 a leggere e a capire i prospetti informativi di tali derivati.\nSecondo la trasmissione, la Consob ha multato UniCredit Banca d'Impresa per mezzo milione (provvedimento impugnato).\nAnnualmente inoltre, come pubblicato sui siti di Camera e Senato nella \u201cRelazione annuale della Presidenza del Consiglio sulle operazioni autorizzate e svolte per il controllo delle esportazioni, importazioni e transito dei materiali di armamento\u201d, UniCredit si conferma, nel 2013, al 3\u00ba posto come maggior finanziatore di esportazioni di sistemi militari.\nConsiglio d'amministrazione.\nClicca qui per vedere il cda operativo dal 13 aprile 2018.\nCapitale sociale.\nIl capitale sociale sottoscritto e versato della societ\u00e0 al 12 marzo 2018, \u00e8 pari a \u20ac 20.940.398.466,81 suddiviso in n. 2.230.176.665 azioni prive del valore nominale, dopo che in tale data \u00e8 avvenuta la conversione obbligatoria in ordinarie delle 252.489 azioni di risparmio."}
{"id": "2909765", "revid": "80598", "url": "https://it.wikipedia.org/wiki?curid=2909765", "title": "Mio fratello \u00e8 figlio unico (singolo)", "text": ""}
{"id": "2909768", "revid": "300067", "url": "https://it.wikipedia.org/wiki?curid=2909768", "title": "Washington Wizards 2009-2010", "text": "La stagione 2009-10 dei Washington Wizards fu la 49\u00aa nella NBA per la franchigia.\nI Washington Wizards arrivarono quinti nella \"Southeast Division\" della \"Eastern Conference\" con un record di 26-56, non qualificandosi per i play-off."}
{"id": "2909770", "revid": "119729788", "url": "https://it.wikipedia.org/wiki?curid=2909770", "title": "Coppa del nonno", "text": "La coppa del nonno \u00e8 un marchio della Nestl\u00e9. Inizialmente era prodotta dalla Motta, successivamente dall'Antica gelateria del corso, che divenne il marchio dei prodotti gelatieri dell'azienda. \u00c8 prodotto in Italia sin dagli anni cinquanta, pi\u00f9 precisamente dal 1955. Si tratta di un gelato al caff\u00e8 contenuto e venduto in una confezione di plastica di colore marrone scuro a forma di tazzina da caff\u00e8.\nIl termine \"coppa del nonno\" \u00e8 spesso usato anche nel gergo sportivo, per indicare un trofeo di poco valore.\nPromozione.\nLe prime pubblicit\u00e0 televisive del prodotto risalgono alla met\u00e0 degli anni novanta, quando fu mandato in onda uno spot girato ad Ostuni in cui si alternavano immagini di una festa di piazza sulle note del brano \"I feel good, I feel fine\" di Gisella Cozzo suonata dai Peperoncino Studios. Per le campagne pubblicitarie successive (fino al 2011) \u00e8 stata mantenuta la stessa colonna sonora, ed \u00e8 stato aggiunto lo slogan \"nessuno come te\". La canzone e colonna sonora \u00e8 stata nuovamente rimessa in onda per la compagnia 2015 fino ad oggi.\nVariet\u00e0.\nAttualmente sono prodotte due diverse varianti della coppa del nonno. Una \u00e8 quella \"classica\" al caff\u00e8, molto addolcita rispetto ai decenni precedenti, a cui si \u00e8 aggiunta dal 2004 la variante al cappuccino, che contiene anche gelato al latte. La coppa del nonno classica \u00e8 venduta singolarmente (ai bar), in multipack da quattro confezioni singole ed in vaschette da mezzo chilo, mentre quella al cappuccino, che pure \u00e8 stata venduta per alcuni anni nei bar come prodotto singolo, si pu\u00f2 trovare solo come multipack."}
{"id": "2909773", "revid": "116649743", "url": "https://it.wikipedia.org/wiki?curid=2909773", "title": "Salona d'Isonzo", "text": "Salona d'Isonzo era il nome di un comune italiano della provincia di Gorizia.\nStoria.\nIl comune di Salona d'Isonzo fu creato nel 1928 dalla fusione dei comuni di Anicova Corada e Descla.\nIl territorio venne ceduto nel 1947 alla Jugoslavia, e attualmente \u00e8 compreso nel territorio comunale di Canale d'Isonzo."}
{"id": "2909778", "revid": "80598", "url": "https://it.wikipedia.org/wiki?curid=2909778", "title": "Sfiorivano le viole", "text": ""}
{"id": "2909780", "revid": "120970359", "url": "https://it.wikipedia.org/wiki?curid=2909780", "title": "Pietro Cossa", "text": "Biografia.\nNacque a Roma da una modesta famiglia di Arpino. Da piccolo rimase orfano di padre e fu affidato alle cure di uno zio sacerdote e docente di teologia, il quale gli fece conoscere e amare i classici latini. Dopo circa due anni di seminario a Segni, studi\u00f2 a Roma in un collegio di Gesuiti, dal quale fu espulso per le sue intemperanze..\nDopo aver militato nei moti del 1849, fu esule nell'America Latina dopo la caduta della Repubblica romana. Nel Per\u00f9 e in Cile fece le sue prime esperienze nel mondo della lirica come cantante nell\"'Ernani\" di Verdi e ne \"Il Barbiere di Siviglia\" di Rossini. Nel 1857 fece ritorno in Italia, a Jesi, dove visse per alcuni anni, esattamente di fronte al teatro dedicato a Giovanni Battista Pergolesi, successivamente ritorn\u00f2 a Roma dove visse con la madre dedicandosi agli studi letterari e scrivendo poesie e libretti d'opera. La sua prima opera di una certa importanza, \"Mario e i Cimbri\", fu pubblicata nel 1864 dall'editore Barb\u00e8ra di Firenze, ma mai rappresentata.\nInsegn\u00f2 italiano e storia nella scuola tecnica \"Metastasio\" di Roma e collabor\u00f2 a vari quotidiani e periodici. Nel 1870 fece parte della Giunta governativa come regio commissario nei comuni della provincia. La sua fama di drammaturgo si consolid\u00f2 definitivamente con la rappresentazione del \"Nerone\", la sua opera maggiore. Nel gennaio 1874 fu iniziato in Massoneria nella Loggia \"Universo\" di Roma. Si ammal\u00f2 di tifo a Livorno e mor\u00ec in un albergo di questa citt\u00e0 nell'estate del 1881..\nLe ultime opere del Cossa, in particolare \"Giuliano l'Apostata\", \"Cola di Rienzo\" e \"I Borgia\" rivelano la sua vena anticlericale.\nA lui \u00e8 dedicata una statua a Roma, fortemente voluta dalla massoneria e specialmente da Ettore Ferrari, inizialmente collocata in largo Arenula e poi trasferita nei giardinetti di Piazza della Libert\u00e0. In numerose citt\u00e0 d'Italia come Roma, Milano, Brescia, Torino, Padova, Verona, Trieste, Rimini, Livorno, ma anche centri minori come Martina Franca, Corato e Segni gli \u00e8 stata dedicata una via.\nOpere.\nQuasi tutti i suoi drammi - che egli preferiva definire poemi drammatici o commedie - sono scritti in versi e incentrati su personaggi storici. Riflettendo le incertezze del suo tempo di transizione, il teatro del Cossa \u00e8 un curioso impasto di antichi ideali del classicismo, tradizione popolaresca e tecnica veristica con facili cedimenti al sentimentalismo. Oltre al suo capolavoro \"Nerone\" (1872), ecco un elenco delle opere principali in ordine cronologico:\nBibliografia.\nTra i numerosi scritti critici su questo drammaturgo si segnalano:"}
{"id": "2909782", "revid": "287204", "url": "https://it.wikipedia.org/wiki?curid=2909782", "title": "Diapiro salino", "text": "In geologia, il termine diapiro salino o cupola salifera indica una struttura positiva, solitamente sviluppata entro rocce sedimentarie, a forma di cupola, quasi pianeggiante al centro e con i fianchi pi\u00f9 o meno inclinati, il cui nucleo \u00e8 formato da una massa di salgemma con eventualmente altri sali di natura evaporitica alla sommit\u00e0.\nTale nucleo \u00e8 spinto dalla giacitura originale verso l'alto, ripiegando e fratturando i terreni che lo ricoprivano, per effetto di una serie di sforzi concomitanti, tra i quali sembra predominare la bassa densit\u00e0 del salgemma nei confronti delle rocce circostanti che agisce come spinta di tipo idrostatico. \nIl nucleo risulta quindi generalmente composto da un corpo colonnare verticale o poco inclinato, e di regola circolare od ovoidale lungo una sezione orizzonte, con un diametro variante da qualche centinaio di metri fino a diversi chilometri. La profondit\u00e0 del sale pu\u00f2 giungere a diverse migliaia di metri al di sotto della superficie terrestre: negli Stati Uniti alcuni pozzi hanno perforato il nucleo per oltre 2000 m senza mai uscirne, ma vi \u00e8 ragione di credere che in Europa alcune cupole possano approfondirsi anche oltre i 6000 m. \nCupole salifere sono ben note in Persia, nell'America Settentrionale (Texas soprattutto), nell'Africa settentrionale ed orientale, in Germania, in Spagna, in Polonia, in Romania, in Russia.\nIn Italia sono presenti nel bacino sedimentario crotonese, nei territori di Castelsilano e di Zinga, frazione del comune di Casabona, in provincia di Crotone, che vengono descritti come elementi unici del continente europeo, grazie alle loro dimensioni e alla loro estensione; esempi analoghi, ma questi di dimensioni maggiori, si trovano nei Monti Zagros nell'area iraniana: a Zinga i cristalli di salgemma costituiscono mediamente in tutto il bacino il 2-5% del sedimento delle formazioni argillose, ma talvolta sono organizzati in strati continui dove possono raggiungere il 50% del volume totale; intercalati nelle argille si trovano banchi di salgemma cristallino potenti fino a 10 m, che affiorano naturalmente, \"con forme carsiche e solchi di dissoluzione esasperati, formando sottili creste e pinnacoli spesso traslucidi quando attraversati dalla luce solare\"."}
{"id": "2909783", "revid": "110157", "url": "https://it.wikipedia.org/wiki?curid=2909783", "title": "Agesilao (Senofonte)", "text": "L'Agesilao \u00e8 un encomio dello scrittore greco antico Senofonte.\nDescrizione.\nComposto secondo i canoni retorici dell'epoca, in esso viene lodato il re e generale spartano Agesilao II, che lo scrittore ateniese apprezz\u00f2 e stim\u00f2 molto, considerandolo un insuperabile esempio di tutte le virt\u00f9 civili e militari.\nQuest'opera \u00e8 anche considerata uno dei primi esempi di scritti biografici."}
{"id": "2909786", "revid": "819238", "url": "https://it.wikipedia.org/wiki?curid=2909786", "title": "Museo Ferroviario Piemontese", "text": "Il Museo Ferroviario Piemontese si trova a Savigliano, in provincia di Cuneo, ed \u00e8 un Museo della Regione Piemonte.\nIl museo \u00e8 gestito dall'Associazione museo ferroviario piemontese, nata con la legge regionale n. 45 del 26 luglio 1978, su iniziativa e proposta del GATT (Gruppo amici del treno Torino).\nStoria.\nIl museo ha lo scopo di reperire, conservare e, quando possibile, restaurare funzionalmente il materiale ferroviario di interesse per la cultura locale, con particolare riferimento ai rotabili ed ai sistemi di trazione che hanno caratterizzato la storia dei mezzi di comunicazione del Piemonte, con specifico riguardo per le linee ferroviarie in concessione e per la trazione trifase.\nNei primi anni di funzionamento, cio\u00e8 dal 1980 al 1985, venne concesso dalla SATTI (Societ\u00e0 per Azioni Torinese Trasporti Intercomunali) il piazzale della stazione di Rivarolo Canavese per iniziare a ricoverare i mezzi che nel frattempo venivano preservati dalla demolizione.\nDal 1985 al 2000 venne stipulata una convenzione tra il Museo e la SATTI che stabil\u00ec l'utilizzo di una parte delle officine e del piazzale della stazione di Torino Porta Milano per ripristinare e restaurare le locomotive.\nIn quegli anni vennero acquisite locomotive, di cui alcune attive e funzionanti, delle Ferrovie dello Stato, appartenenti ai gruppi:\nAlla fine degli anni novanta venne offerto dal comune di Savigliano il terreno per poter ospitare l'area espositiva del Museo Ferroviario, in quanto negli anni il numero di locomotive, di carrozze passeggeri e di vagoni merci si era ampliato notevolmente, rendendo insufficiente l'area torinese.\nNel 1966, con legge regionale n. 56, votata all'unanimit\u00e0, venne approvato lo stanziamento di fondi per costruire il fabbricato che avrebbe ospitato i cimeli, la biblioteca e tutto il materiale nel frattempo ottenuto con donazioni ed acquisti.\nInoltre venne realizzata una prima parte delle tettoie che avrebbero ospitato i mezzi ed installata la piattaforma girevole del 1910, funzionante ad aria compressa, per la giratura e lo smistamento dei rotabili sui binari afferenti la stessa.\nLa sede di Savigliano venne inaugurata l'8 dicembre 2001 e dedicata a tre grandi ingegneri ferroviari dello stato piemontese: Germain Sommeiller, Sebastiano Grandis e Severino Grattoni, attivi nell'Ottocento.\nIl logo scelto rappresenta la locomotiva dell'ing. Filiberto Frescot, capo dell'ufficio progetti della SFAI Societ\u00e0 per le Ferrovie dell'Alta Italia, che nel 1884 fece costruire nelle officine di Torino una locomotiva innovativa, la prima con rodiggio 2.3.0, potenza di 650 cavalli e velocit\u00e0 massima di 80\u00a0km/h. Numerata 1181, fu dedicata a Vittorio Emanuele II e costruita poi in 54 esemplari; immatricolazione nelle Ferrovie dello Stato gr. 650."}
{"id": "2909787", "revid": "122027368", "url": "https://it.wikipedia.org/wiki?curid=2909787", "title": "Perforatrice", "text": "Una perforatrice \u00e8 una macchina per perforare terre, pietre, rocce, opere murarie, ecc. \nUna prima suddivisione che si pu\u00f2 fare \u00e8 il metodo utilizzato per la perforazione: a percussione e a rotazione. Una successiva distinzione si pu\u00f2 fare per quanto riguarda l'energia che le aziona: ad aria compressa, ad acqua in pressione ed elettriche. \nPiccole perforatrici rotanti usate generalmente per ottenere fori passanti su lastre di materiale di debole spessore sono chiamate trapani. Per perforazioni profonde di terreni per ricerche petrolifere, geotermali, e di esplorazione del sottosuolo si usano apposite sonde o impianti di perforazione in grado di perforare a rotazione.\nPerforatrici a percussione.\nLe perforatrici a percussione sono provviste di fioretto, un'asta d'acciaio a punta, con la quale viene battuto con movimento alternativo contro il fondo del foro. \nPiccole perforatrici a percussione ad aria compressa sono anche chiamate martelli pneumatici.\nLa prima perforatrice pneumatica fu prodotta dal palazzuolese Giovanni Naldoni nel 1855."}
{"id": "2909789", "revid": "247222", "url": "https://it.wikipedia.org/wiki?curid=2909789", "title": "Atomsko Skloni\u0161te", "text": ""}
{"id": "2909790", "revid": "124350343", "url": "https://it.wikipedia.org/wiki?curid=2909790", "title": "Cista", "text": "La cista \u00e8 un recipiente di forma cilindrica e dotato di coperchio, in uso durante l'antichit\u00e0 per contenere oggetti di toletta o di abbigliamento sia maschile sia femminile.\nOltre che oggetto di vita quotidiana molto diffuso, ricopriva anche una funzione rituale legata ai culti dionisiaci: era chiamata cista mystica, e veniva utilizzata per contenere i serpenti sacri da impiegare durante i riti per la divinit\u00e0. La cista, conosciuta fin dall'et\u00e0 preistorica, poteva essere realizzata in materiali diversi, quali vimini intrecciati, legno, cuoio, ma soprattutto in metallo. Gli Etruschi ne fabbricarono diverse quantit\u00e0 a partire dal V secolo a.C., dapprima di forma ovoidale con scene sbalzate, in seguito di forma cilindrica con scene incise, mentre il manico del coperchio era costituito in genere da un gruppo di piccole sculture. L'importanza delle ciste, oltre al loro valore intrinseco, \u00e8 dovuta all'aver conservato nelle loro ricche e varie rappresentazioni il ricordo di pi\u00f9 antiche pitture greche scomparse.\nFra i centri pi\u00f9 noti di questa produzione si ricorda Preneste (l'odierna Palestrina), antica citt\u00e0 del Lazio, che ne realizz\u00f2 diversi esemplari dal IV secolo in poi: qui infatti fu rinvenuta la celebre cista Ficoroni, probabilmente l'esemplare pi\u00f9 noto di questa classe."}
{"id": "2909795", "revid": "467420", "url": "https://it.wikipedia.org/wiki?curid=2909795", "title": "Gromola/Foce Sele", "text": "Gromola, \u00e8 una borgata del comune di Capaccio Paestum, in provincia di Salerno.\nStoria.\nIl nome Gromola deriva da grumo (gutrumulo in dialetto) cio\u00e8 una collinetta formatasi a causa del gioco del fiume Sele e del mar Tirreno circa nel 75.000 a.C.\nEra una propriet\u00e0 privata del Barone Bellelli al centro della quale sorge il Palazzo Vecchio ancora oggi esistente, il quale all'epoca disponeva gi\u00e0 di acquedotto, energia elettrica e bar privato. L'antico Borgo costruito nel 1911 (Oggi Gromola Vecchia) comprende la Famosa bufalara e un gruppo di abitazioni e un tempo anche negozi e una Scuola Elementare.\nCon l'assalto latifondistico e l'assegnazione delle terre da parte della Riforma Fondiaria negli anni cinquanta del novecento furono costruiti 300 poderi, strade e canali di scolo, la collinetta fu parzialmente sbancata e al posto di essa fu realizzato un nuovo borgo con chiesa, negozi, bar, un piccolo studio medico ed un campo di calcio; il tutto fu inaugurato nel 1960 dal ministro dell'Agricoltura Mariano Rumor e dall'allora Sindaco di Capaccio Salvatore Paolino. Il ministro arriv\u00f2 in elicottero atterrando nel campo sportivo fra lo stupore generale.\nNegli anni successivi furono realizzati acquedotti, elettrodotti, linee telefoniche ed una rete fognaria, quest'ultima completata nel 2010.\nGeografia fisica.\nTerritorio.\nL'abitato si sviluppa in zona pianeggiante a 13\u00a0m s.l.m. circa, fra la borgata Ponte Barizzo, il fiume Sele e il mare Tirreno. In base all'ultimo censimento (2001) vi risiedono 484 abitanti.\nMonumenti e luoghi d'interesse.\nPresso la riva sinistra del fiume Sele \u00e8 stata rinvenuta l'area archeologica dell'Heraion ed \u00e8 stato realizzato in un edificio attiguo il Museo narrante del santuario di Hera Argiva alla foce del Sele che dopo l'ultimo allagamento della zona a causa dell'esondazione dei canali \u00e8 stato danneggiato ed \u00e8 chiuso al pubblico.\nSport.\nCalcio.\nLe frazioni Gromola e Foce Sele sono rappresentate dalle seguenti squadre di calcio:"}
{"id": "2909798", "revid": "287204", "url": "https://it.wikipedia.org/wiki?curid=2909798", "title": "DMSA", "text": "Lacido meso-2,3-dimercaptosuccinico comunemente abbreviato DMSA o commercialmente noto anche come succimer o chemet viene principalmente impiegato come agente chelante nella terapia chelante. Possiede due diastereoisomeri, \"meso\" e le forme chirali \"D,L\". L'isomero meso \u00e8 quello utilizzato come agente chelante.\nSi presenta come solido incolore; la molecola contiene due gruppi carbossilici e due gruppi tiolici, questi ultimi forniscono il caratteristico odore pungente.\nStereochimica.\nL'acido 2,3-dimercaptosuccinico possiede due stereocentri (due atomi di \"carbonio asimmetrico\") e esistono tre diversi stereoisomeri. Gli isomeri \"(2S,3S)\" e \"(2R,3R)\" sono una coppia di enantiomeri, mentre l'isomero \"(2R,3S)\" \u00e8 un composto \"meso\" e quindi otticamente inattivo.\nUtilizzo come agente chelante.\nIl farmaco \u00e8 stato approvato dall'U.S Food and Drug Administration ed \u00e8 stato utilizzato anche in Europa.\nTuttavia la sua efficacia nel migliorare i livelli di piombo nel lungo periodo nei bambini \u00e8 stata messa in discussione (O'Connor and Rich, 1999). Non \u00e8 in ogni caso in grado di rimuovere il piombo (saturnismo) e il mercurio dal cervello e di contrastare alcuni degli effetti tossici causati dall'avvelenamento da piombo."}
{"id": "2909800", "revid": "767487", "url": "https://it.wikipedia.org/wiki?curid=2909800", "title": "Ragno da cucina", "text": "Viene detto ragno da cucina quello strumento utile per scolare velocemente pasta ripiena, verdure oppure qualsiasi cosa stia bollendo o friggendo.\nEsso \u00e8 molto simile alla schiumarola; \u00e8 formato da un manico con al fondo una serie di cerchi concentrici di filo metallico distanziati l'uno dall'altro, molto simile alla tela di un ragno (ecco il motivo del suo particolare nome), di solito \u00e8 in acciaio. Si tratta di uno strumento usato pi\u00f9 in ambito professionale che in quello casalingo."}
{"id": "2909807", "revid": "2018934", "url": "https://it.wikipedia.org/wiki?curid=2909807", "title": "Bollate Baseball Club", "text": "Il Bollate Baseball Club \u00e8 la squadra di baseball di Bollate (Milano) che partecipa al campionato di Serie A federale. Vanta sei presenze in Serie A1 dal 1986 e cio\u00e8 da quando il campionato italiano di baseball \u00e8 strutturato con i play-off.\nStoria.\nNel 1959 un gruppo di appassionati di Bollate d\u00e0 vita alla societ\u00e0 che ha come primo presidente il dott. Fedriga. Nel 2021 il club viene ammesso nella nuova Serie A, ma rinuncia a partecipare poco prima dell'inizio del campionato.\nCronistoria.\nElenco presenze in Serie A dal 1986:"}
{"id": "2909809", "revid": "466539", "url": "https://it.wikipedia.org/wiki?curid=2909809", "title": "Piero Gherardi", "text": "Candidato sei volte al Premio Oscar, lo vinse due volte per i migliori costumi per \"La dolce vita\" (1962) e \"8\u00bd\" (1964).\nBiografia.\nLaureato in architettura, e architetto di professione, negli anni trenta frequent\u00f2 lo studio dello scenografo Gino Carlo Sensani (1888-1947). L'impegno nel campo dello spettacolo risale all'immediato dopoguerra con l'arredamento del film \"Notte di tempesta\" (1946) di Gianni Franciolini, col quale collaborer\u00e0 in altri film successivi. L'anno seguente inizier\u00e0 a lavorare con Mario Soldati curando la scenografia di \"Eugenia Grandet\" e successivamente di \"Daniele Cortis\" e \"Fuga in Francia\".\nIn occasione delle riprese del film neorealista \"Senza piet\u00e0\", di Alberto Lattuada, Piero Gherardi incontr\u00f2 Federico Fellini col quale instaurer\u00e0 una fortunata collaborazione con opere di grande originalit\u00e0 espressiva (\"Le notti di Cabiria\", \"La dolce vita\", \"8\u00bd\", \"Giulietta degli spiriti\") attestata dall'ottenimento di prestigiosi riconoscimenti (Premi Oscar, Nastro d'Argento alla migliore scenografia e ai migliori costumi). Altre proficue collaborazioni saranno strette con Mario Monicelli (per es., \"I soliti ignoti\", \"La grande guerra\", \"L'armata Brancaleone\") e Gillo Pontecorvo (\"La grande strada azzurra\", \"Kap\u00f2\", \"La battaglia di Algeri\", \"Queimada\").\nAllest\u00ec apprezzate scenografie teatrali, a partire da quelle allestite per \"La Mandragola\" diretta da Pagliero e Lucignani e rappresentata al \"Teatro delle Arti\" di Roma nel 1953, e televisive: il suo ultimo lavoro fu la creazione dei costumi de \"Le avventure di Pinocchio\" di Comencini. Attorno al 1966 cur\u00f2 inoltre i costumi, e in molti casi la regia, dei caroselli pubblicitari destinati alla promozione della pasta Barilla che ebbero come protagonista la cantante Mina e che, per la bellezza, sono stati riproposti anche in VHS e DVD."}
{"id": "2909810", "revid": "287204", "url": "https://it.wikipedia.org/wiki?curid=2909810", "title": "Monte Carlo Country Club", "text": "Il Monte Carlo Country Club (MCCC) \u00e8 la sede del torneo del Masters di Monte-Carlo dell'ATP. \u00c8 anche la sede dell'Accademia di Tennis di Monte-Carlo.\nNonostante il suo nome, non si trova a Monte Carlo e nemmeno nel Principato di Monaco: \u00e8 situato infatti nel comune di Roquebrune-Cap Martin, nel dipartimento delle Alpi Marittime, in Francia.\nStruttura.\nIl Monte Carlo Country Club \u00e8 costituito da 21 campi da tennis in terra battuta e 2 in terreno in acrilico. Inoltre il Monte Carlo Country Club dispone anche di un tavolo da biliardo per praticare lo snooker, una piscina riscaldata di 25 metri, due saloni per giocare a bridge, due strutture coperte per praticare lo squash, un campo per imparare a giocare a golf, una Spa e una palestra.\nSpettatori.\nNell'edizione 2015 del Monte-Carlo Rolex Masters \u00e8 stato raggiunto il numero di massimo di spettatori, ben 134.795 nell'arco di una settimana."}
{"id": "2909814", "revid": "483293", "url": "https://it.wikipedia.org/wiki?curid=2909814", "title": "Bollate Baseball", "text": ""}
{"id": "2909815", "revid": "1444886", "url": "https://it.wikipedia.org/wiki?curid=2909815", "title": "Aida/Escluso il cane", "text": "Aida/Escluso il cane \u00e8 un singolo del cantautore italiano Rino Gaetano, pubblicato nel 1977 come unico estratto dal terzo album in studio \"Aida\".\nDescrizione.\nLa copertina del singolo raffigura un particolare di quella dell'album di appartenenza.\nIl primo brano, \"Aida\", \u00e8 una carrellata sulla storia dell'Italia unita dagli inizi del XX secolo all'anno di uscita della canzone. Secondo le parole dello stesso cantante:\nSi va cos\u00ec dal colonialismo italiano, al fascismo e all'entrata nella seconda guerra mondiale, fino al dopoguerra, con la nascita della Repubblica e i primi trent'anni dell'Italia repubblicana. Gli ultimi versi si riferiscono alla pi\u00f9 recente contemporaneit\u00e0, alludendo allo scandalo Lockheed. Importante anche il riferimento all'opera lirica Aida di Giuseppe Verdi, altro \"must\" della storia culturale italiana: nello strumentale che conclude il ritornello si pu\u00f2 udire una breve citazione del celebre motivo della sua marcia trionfale.\nDi \"Aida\" \u00e8 stata realizzata una cover da Riccardo Cocciante, inserita in Q Concert, il Q Disc realizzato nel 1981 da Cocciante insieme a Gaetano e al New Perigeo.\nIl secondo brano, \"Escluso il cane\", narra di un uomo che sostiene che l'unico che lo ama in maniera sincera \u00e8 il cane, poich\u00e9 \u00abtutti gli altri son cattivi, pressoch\u00e9 poco disponibili\u00bb."}
{"id": "2909822", "revid": "235890", "url": "https://it.wikipedia.org/wiki?curid=2909822", "title": "Simbolo di termine", "text": ""}
{"id": "2909827", "revid": "1543377", "url": "https://it.wikipedia.org/wiki?curid=2909827", "title": "Bourem", "text": "Bourem \u00e8 un comune urbano del Mali, capoluogo del circondario omonimo, nella regione di Gao."}
{"id": "2909829", "revid": "24099", "url": "https://it.wikipedia.org/wiki?curid=2909829", "title": "Duomo di San Gimignano", "text": ""}
{"id": "2909832", "revid": "298055", "url": "https://it.wikipedia.org/wiki?curid=2909832", "title": "Veglianti", "text": ""}
{"id": "2909836", "revid": "80598", "url": "https://it.wikipedia.org/wiki?curid=2909836", "title": "Escluso il cane", "text": ""}
{"id": "2909837", "revid": "287204", "url": "https://it.wikipedia.org/wiki?curid=2909837", "title": "Barcelona Open Banco Sabadell 2010", "text": "Il Barcelona Open Banco Sabadell 2010 \u00e8 stato un torneo di tennis che si \u00e8 giocato sulla terra rossa. \u00c8 stata la 58\u00aa edizione del Torneo God\u00f3, parte della categoria ATP World Tour 500 series nell'ambito dell'ATP World Tour 2010. \nLa competizione si \u00e8 giocata al Real Club de Tenis Barcelona di Barcellona in Spagna dal 19 al 25 aprile 2010. Il campione uscente era Rafael Nadal, che nel 2009 aveva vinto il torneo per la 5\u00aa volta consecutiva, ma non partecipava a questa edizione per riposare in vista degl'impegni successivi.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni: \nAssenze notevoli.\nI seguenti giocatori hanno rinunciato al torneo per vari motivi:\nVincitori.\nSingolare.\n Fernando Verdasco batte Robin S\u00f6derling (6-3, 4-6, 6-3).\nDoppio.\n Daniel Nestor / Nenad Zimonji\u0107 battono Lleyton Hewitt / Mark Knowles, 4\u20136, 6\u20133, [10-6]"}
{"id": "2909842", "revid": "1543377", "url": "https://it.wikipedia.org/wiki?curid=2909842", "title": "Taboye", "text": "Taboye \u00e8 un comune rurale del Mali facente parte del circondario di Bourem, nella regione di Gao."}
{"id": "2909845", "revid": "1543377", "url": "https://it.wikipedia.org/wiki?curid=2909845", "title": "Tarkint", "text": "Tarkint \u00e8 un comune rurale del Mali facente parte del circondario di Bourem, nella regione di Gao."}
{"id": "2909851", "revid": "773636", "url": "https://it.wikipedia.org/wiki?curid=2909851", "title": "10 cose che odio di te", "text": ""}
{"id": "2909852", "revid": "1543377", "url": "https://it.wikipedia.org/wiki?curid=2909852", "title": "Temera", "text": "Temera \u00e8 un comune rurale del Mali facente parte del circondario di Bourem, nella regione di Gao."}
{"id": "2909858", "revid": "28592", "url": "https://it.wikipedia.org/wiki?curid=2909858", "title": "Statistici", "text": ""}
{"id": "2909859", "revid": "1543377", "url": "https://it.wikipedia.org/wiki?curid=2909859", "title": "Anchawadi", "text": "Anchawadi \u00e8 un comune rurale del Mali facente parte del circondario di Gao, nella regione omonima."}
{"id": "2909864", "revid": "484362", "url": "https://it.wikipedia.org/wiki?curid=2909864", "title": "La Libert\u00e0 che illumina il mondo", "text": ""}
{"id": "2909866", "revid": "1564499", "url": "https://it.wikipedia.org/wiki?curid=2909866", "title": "Lingua aini", "text": "La lingua aini, chiamata anche abdal\", \"ainu o aynu, \u00e8 una lingua turca parlata in Cina, nella regione autonoma dello Sinkiang.\nDistribuzione geografica.\nSecondo \"Ethnologue\", la lingua \u00e8 attestata nella parte sudoccidentale dello Sinkiang e nel 2000 contava 6570 locutori.\nClassificazione.\nSecondo \"Ethnologue\", la classificazione della lingua aini \u00e8 la seguente:\nSecondo alcuni studiosi la lingua ainu \u00e8 un dialetto della lingua uigura, altro idioma turco, mentre per altri \u00e8 una lingua iranica che ha subito l'influenza dello uiguro.\nGrammatica.\nLa grammatica \u00e8 la stessa della lingua uigura.\nVocabolario.\nIl vocabolario contiene molte parole prese a prestito dalla lingua persiana iraniana."}
{"id": "2909869", "revid": "1305772", "url": "https://it.wikipedia.org/wiki?curid=2909869", "title": "Memorie", "text": ""}
{"id": "2909871", "revid": "767487", "url": "https://it.wikipedia.org/wiki?curid=2909871", "title": "Say Something (Timbaland)", "text": "Say Something \u00e8 un brano musicale di Timbaland, cantato con la collaborazione del rapper canadese Drake. \u00c8 il secondo singolo estratto dall'album \"Shock Value II\" per il mercato statunitense.\nOriginariamente la canzone era intitolata \"Say\", la base era notevolmente diversa rispetto alla versione finale e prevedeva la partecipazione di T-Pain. Tuttavia questa versione non \u00e8 mai stata pubblicata ufficialmente, ma pu\u00f2 ancora essere trovata su YouTube.\nVideo.\nIl video musicale \u00e8 stato diretto dal regista afroamericano Paul \"Coy\" Allen, che ha lavorato con Timbaland per i video di \"Morning After Dark\" e \"If We Ever Meet Again\". \u00c8 stato trasmesso in anteprima l'8 dicembre 2009."}
{"id": "2909876", "revid": "1543377", "url": "https://it.wikipedia.org/wiki?curid=2909876", "title": "Gabero", "text": "Gabero \u00e8 un comune rurale del Mali facente parte del circondario di Gao, nella regione omonima.\nIl comune \u00e8 composto da 16 nuclei abitati:"}
{"id": "2909898", "revid": "287204", "url": "https://it.wikipedia.org/wiki?curid=2909898", "title": "Haemophilus ducreyi", "text": "Haemophilus ducreyi o bacillo di Ducrey, dal suo scopritore Augusto Ducrey, \u00e8 un coccobacillo Gram-negativo causa della malattia sessualmente trasmissibile conosciuta come ulcera venerea, o ulcera molle o cancro molle e anche come cancroide. la sua diffusione avviene attraverso contatto sessuale. Basandosi su analisi genetiche \"H. ducreyi\" \u00e8 un membro della famiglia delle Pasteurellaceae ma non appartiene al genere \"Haemophilus\". \u00c8 una specie esigente e richiede condizioni di crescita particolari; meno di 8,5% delle colture permettono la crescita dell'organismo nonostante le condizioni ottimali; si ritiene che cresca meglio su agar (GC) addizionato con 1-2% di emoglobina, 5% di siero bovino fetale, arricchimento con IsoVitaleX e vancomicina (3 \u00b5g/ml). le colture dovrebbero essere incubate a 33 \u00b0C in atmosfera arricchita al 5-10% di anidride carbonica per almeno 7 giorni. \u00c8 catalasi negativo. \nIl Haemophilus ducreyi \u00e8 un microorganismo opportunista che infetta l'organismo ospite attraverso ferite della superficie della pelle."}
{"id": "2909900", "revid": "1543377", "url": "https://it.wikipedia.org/wiki?curid=2909900", "title": "Gao (Mali)", "text": "Gao \u00e8 un comune urbano del Mali, capoluogo del circondario e della regione omonimi.\nL'indipendenza dell'Azawad.\nDal 6 aprile 2012 al 14 febbraio 2013 l'Azawad ha costituito uno Stato non riconosciuto autoproclamatosi indipendente; la dichiarazione di indipendenza non \u00e8 stata riconosciuta n\u00e9 dal Mali n\u00e9 da nessun altro stato. In questo periodo, Gao \u00e8 stata la capitale del paese."}
{"id": "2909912", "revid": "729019", "url": "https://it.wikipedia.org/wiki?curid=2909912", "title": "27. Infanterie-Division (Wehrmacht)", "text": "La 27. Infanterie-Division fu un'unit\u00e0 della Wehrmacht operativa durante la seconda guerra mondiale, e da cui prese vita la 17. Panzer-Division.\nUn membro famoso di questa divisione fu Fritz Lindemann, coinvolto nell'attentato a Hitler del 20 luglio 1944 e morto in carcere in seguito alle percosse subite.\nStoria.\nLa storia della divisione ebbe origine il 1\u00ba ottobre 1936 ad Augusta, in Baviera. Due anni dopo fu mobilitata per prendere parte all'occupazione della Cecoslovacchia in seno alla 12\u00aa Armata, quindi il 26 agosto 1939 le fu ordinato di prepararsi per la campagna di Polonia, iniziata il 1\u00ba settembre.\nLa 27. Infanterie-Division prese parte alla campagna nella riserva del Gruppo d'armate Sud, ma prest\u00f2 fu spostata in prima linea e combatt\u00e9 a Wolbrom e a Osiek, avanzando verso la Vistola e raggiungendo le citt\u00e0 di Mach\u00f3w, Zamo\u015b\u0107 (dove si scontr\u00f2 ancora una volta con l'esercito polacco), \u0141abunie e Krasnobr\u00f3d.\nA dicembre fu trasferita nell'Eifel, sempre sotto la 12\u00aa Armata ma facente parte del Gruppo d'armate A, dove all'inizio del 1940 cedette alcuni reparti ad altre unit\u00e0 che per\u00f2 vennero presto rimpiazzati da nuove reclute.\nDopo una brevissima permanenza nel Gruppo d'armate B, la divisione inizi\u00f2 la campagna di Francia nel maggio 1940 venendo inquadrata, come fu in Polonia, nella riserva della 12\u00aa Armata. Passando per il Lussemburgo, raggiunse Sankt Vith, Dinant, Guise, P\u00e9ronne e Arras, fermandosi lungo il fiume Somme.\nDa qui, l'8 giugno riprese la marcia con la 4\u00aa Armata del Gruppo d'armate B, con la quale combatt\u00e9 ad Amiens spingendo il nemico oltre la Senna e la Loira, terminando le operazioni belliche il 25 giugno.\nFirmato il secondo armistizio di Compi\u00e8gne, che sanc\u00ec la vittoria tedesca sulla Francia, l'unit\u00e0 rimase fino a met\u00e0 settembre nel paese in qualit\u00e0 di truppa d'occupazione, militando nelle file della 2\u00aa Armata del Gruppo d'armate C. Alla fine del mese la divisione ritorn\u00f2 in Germania dove, il 1\u00ba novembre 1940, fu riorganizzata per formare la 17. Panzer-Division, trasferendo alcuni uomini e mezzi alla 132. Infanterie-Division, 4. Gebirgs-Division e 25. Infanterie-Division (motorisiert).\nComandanti.\nDati tratti da:"}
{"id": "2909919", "revid": "729019", "url": "https://it.wikipedia.org/wiki?curid=2909919", "title": "YellowTAB", "text": "La yellowTAB \u00e8 stata una Software house tedesca che produceva un sistema operativo basato su BeOS 5.1.0, chiamato ZETA. Il loro prodotto era venduto come \"yellowTAB ZETA\". Gli uffici della Societ\u00e0 erano a Mannheim, \nStoria.\nNel 2001 la YellowTab riusc\u00ec ad acquisire i diritti di distribuzione di BeOS dalla tedesca Be Inc., societ\u00e0 che venne poi rilevata lo stesso anno da Palmsource Inc.\nLa YellowTab, senza avere accordi ufficiali con Palmsource e nonostante possedesse soltanto i diritti di distribuzione, inizi\u00f2 a lavorare sul codice di BeOS (rinominandolo Zeta OS). Il CEO Bernd Korz, ingegnere e principale manager del progetto, tent\u00f2 di accordarsi con Palmsource circa lo sviluppo di Zeta OS, tuttavia Palsource non aveva alcun interesse nel progetto.\nNel 2005 la Palmsource venne acquisita da Access Co. Ltd., che senza informare la stampa invi\u00f2 varie comunicazioni alla YellowTab perch\u00e9 interrompesse lo sviluppo e la distribuzione non autorizzati di Zeta OS.\nNel 2006 la societ\u00e0 vide il crollo delle vendite e divenne insolvente, quindi quello stesso anno and\u00f2 in fallimento e cess\u00f2 l'attivit\u00e0. Lo sviluppo e il supporto del sistema operativo vennero trasferiti alla software publisher Magnussoft. Anche Bernd Korz e il suo team si trasferirono nella stessa societ\u00e0, ma nel 2007 decisero di lasciare Magnussoft e di abbandonare lo sviluppo di Zeta.\nNel 2007 la Access, proprietaria del codice sorgente di BeOS, ha dichiarato di non aver mai legittimato alcun utilizzo del codice sorgente da parte di YellowTab e Magnussoft.\nCritiche.\nLa YellowTAB non ha mai pubblicamente confermato di avere il codice sorgente di BeOS o quale fosse il loro accordo di licenza con i proprietari (PalmSource). "}
{"id": "2909929", "revid": "132266", "url": "https://it.wikipedia.org/wiki?curid=2909929", "title": "Glavnoe Razvedyvatel'noe Upravlenie", "text": ""}
{"id": "2909931", "revid": "1718925", "url": "https://it.wikipedia.org/wiki?curid=2909931", "title": "Aida/Spendi spandi effendi", "text": "Aida/Spendi spandi effendi \u00e8 un 45 giri di Rino Gaetano pubblicato nel 1977 dalla It.\nLa canzone sul lato A era gi\u00e0 stata pubblicata nel 45 giri precedente, mentre Spendi spandi effendi, tratta dall'album Aida, \u00e8 una canzone che affronta il tema della crisi petrolifera.\nQuesta versione per\u00f2 presenta una piccola differenza nel testo rispetto a quella sull'album: nel verso \u00abprendimi maschiaccio libidinoso, coglione\u00bb quest'ultima parola \u00e8 assente; nelle apparizioni televisive del periodo il testo presentato da Gaetano \u00e8 quello di questo 45 giri. La versione censurata appare anche nell'antologia \"Aida '93\".\nCover.\nNel 1993 in E Cantava Le Canzoni - Tributo A Rino Gaetano i 99 Posse, con la collaborazione di Sergio Messina, hanno composto una cover di \"Spendi spandi effendi\".\nNoemi ha inserito il brano, in chiave reggae, \"Spendi spandi effendi\" nella scaletta dei suoi tour, a partire dalla seconda parte del \"Sulla mia pelle tour\" nel 2010."}
{"id": "2909934", "revid": "80598", "url": "https://it.wikipedia.org/wiki?curid=2909934", "title": "Spendi spandi effendi", "text": ""}
{"id": "2909935", "revid": "599013", "url": "https://it.wikipedia.org/wiki?curid=2909935", "title": "Llanero", "text": "In castigliano, il termine llanero si riferisce alle persone oriunde dei \"Llanos\", le savane della zona intertropicale della parte nord del bacino del fiume Orinoco che comprende i due Paesi del Nord dell'America Meridionale: Colombia e Venezuela.\nIn Colombia la regione \u00e8 conosciuta come gli Llanos Orientales.\nIn Venezuela la regione \u00e8 conosciuta come Regi\u00f3n de los Llanos (comprende gli stati venezuelani: Apure, Barinas, Cojedes, Gu\u00e1rico, Anzo\u00e1tegui, Monagas, Portuguesa, Yaracuy).\nStoria.\nIl Llanero, figura comune ai due paesi vicini, \u00e8 comunemente concorde con un \"jinete\" colombiano e/o venezuelano che si dedica in generale alla cura del bestiame nei grandi latifondi della regione. Questa occupazione risale all'epoca coloniale. I Llaneros svolsero un ruolo decisivo nelle epiche battaglie delle guerre di indipendenza sudamericane, in battaglie come Urica, Las Queseras del Medio, Pantano de Vargas, Boyac\u00e1 e Carabobo.\nCon la dissoluzione della Gran Colombia nel 1830, la vastissima area di Los llanos rimase divisa internazionalmente (anche se formalmente lo era gi\u00e0 durante l'Impero Spagnolo, dato che i \"Llanos\" erano divisi tra la Capitaneria Generale del Venezuela e il Vicereame della Nuova Granada), con limiti fluviali e terrestri poco definiti, molto facilmente valicabili e poco vigilati, e dunque l'unit\u00e0 culturale continu\u00f2 grazie ai numerosi fiumi che le collegano, per la condivisione di lingua ed etnicit\u00e0, che si manifesta nelle medesime tradizioni culturali e religiose.\nL'epoca di massimo apogeo nelle pianure venezuelane durante la guerra (espressa dall'auge di caudillos come Jos\u00e9 Antonio P\u00e1ez), cominci\u00f2 a declinare verso la fine del XIX secolo quando il Venezuela dipendeva principalmente dall'allevamento del bestiame e dall'agricoltura.\nIn quanto alla Colombia, le zone dei llaneros furono catalogate come territori nazionali (minore dignit\u00e0 amministrativa) fino al 1959 quando il territorio del Meta fu elevato a dipartimento; altri territori furono elevati nel 1991 ed oggi sono fondamentali per l'economia colombiana perch\u00e9 l\u00ec si trovano i suoi principali giacimenti di idrocarburi e gran parte della sua ricchezza del bestiame ed agricola.\nEtimologia del nome.\nLa parola \"Llanero\" deriva dalla Pianura (los Llanos), come questo modo si definiscono generalmente i nativi della regione in entrambi i paesi e lo stesso pu\u00f2 equipararsi alla figura del gaucho in Argentina ed Uruguay, a quella del Huaso in Cile ed al cowboy o vaquero statunitense, al charro messicano, e al Qorilazo peruviano della fine del XIX secolo.\nEtnografia.\nIl llanero di sesso maschile (come i cow-boy statunitensi o i gaucho argentini) \u00e8 un personaggio caratterizzato da grande coraggio, forza, resistenza e soprattutto grande destrezza nel cavalcare. Di solito \u00e8 un meticcio, spesso mulatto o zambo, di alta statura e di buona intelligenza e salute, anche se culturalmente sprovveduto, anzi molto spesso totalmente analfabeta.\nCultura.\nOltre alla tipologia di vaccaro che possiede il llanero, una delle caratteristiche etno-culturali che unisce i popoli della pianura alluvionale dei due paesi sudamericani \u00e8 la musica abbinata alla danza del joropo, cos\u00ec come gli strumenti musicali associati a questa musica: il cuatro (una chitarra a quattro corde), il furruco (tamburo con un legno che sfregato provoca un suono di basso), il g\u00fciro (strumento a sfregamento), che sono autoctoni della regione, associate alle maracas (diffuse in tutta l'area dei Caraibi)."}
{"id": "2909950", "revid": "446353", "url": "https://it.wikipedia.org/wiki?curid=2909950", "title": "Vedetta", "text": "La vedetta \u00e8 un luogo sopraelevato sul terreno, su una struttura o su una nave da cui \u00e8 possibile svolgere attivit\u00e0 di osservazione o sorveglianza dell'area circostante; per estensione, il termine indica anche il soggetto (di solito un militare o un marinaio) che compie tali operazioni da tale luogo. "}
{"id": "2909962", "revid": "2184720", "url": "https://it.wikipedia.org/wiki?curid=2909962", "title": "Gianna/Visto che mi vuoi lasciare", "text": "Gianna/Visto che mi vuoi lasciare \u00e8 un singolo del cantautore italiano Rino Gaetano, pubblicato nel 1978 come estratto dall'album \"Nuntereggae pi\u00f9\".\nDescrizione.\nIl disco \u00e8 risultato il 13\u00ba pi\u00f9 venduto nel 1978 ed \u00e8 stato anche al vertice della \"hit parade\". La copertina raffigura un particolare del cantautore a mezzobusto.\nLa canzone \"Gianna\" descrive in maniera ironica la massoneria e la politica italiana, fatta di illusioni, promesse, sesso, denaro, materialismo e fiuto per gli affari. Nel ritornello, Rino cerca di vedere una speranza per l\u2019uomo omaggiando chiaramente Woodstock con la frase \u201cla gente si sveste\u201d e l\u00ec ad un passo un mondo nuovo, libero dal sistema, chi vivr\u00e0 vedr\u00e0; si \u00e8 classificata al terzo posto alla XXVIII edizione del Festival di Sanremo, ed \u00e8 una delle canzoni pi\u00f9 note di Gaetano.\n\"Visto che mi vuoi lasciare\" \u00e8 una canzone d'amore su ritmo \"reggae\"; rimane inedita su LP.\nNei jukebox argentini, la RCA fece dischi promo del singolo chiamati \"Juanita/Veo que me quieres dejar\", ossia \"Gianna/Visto che mi vuoi lasciare\" in spagnolo. Le canzoni, ovviamente, erano le stesse italiane del 45 giri originale.\nTracce.\nLato A\nLato B"}
{"id": "2909967", "revid": "34862", "url": "https://it.wikipedia.org/wiki?curid=2909967", "title": "Campionato finlandese di calcio 2009", "text": ""}
{"id": "2909969", "revid": "34862", "url": "https://it.wikipedia.org/wiki?curid=2909969", "title": "Campionato finlandese di calcio 2010", "text": ""}
{"id": "2909983", "revid": "386186", "url": "https://it.wikipedia.org/wiki?curid=2909983", "title": "Antonio Fratti", "text": "Biografia.\nAttirato dalle idee repubblicane, fece parte dei volontari di Garibaldi, combattendo al suo fianco durante la terza guerra di indipendenza italiana nel Trentino nel 1866, a Mentana nel 1867 ed in Francia nel 1870.\nFu depositario del testamento di Guglielmo Oberdan che gliene fece consegna prima di votarsi al sacrificio.\nLaureato in legge, fu scrittore e poeta. Dopo aver pubblicato articoli su diversi giornali e dopo essere stato anche direttore de \"Il dovere\" di Roma, fond\u00f2 la Rivista popolare. Negli anni Settanta fu vicepresidente del Circolo Giuseppe Mazzini di Forl\u00ec.\nFratti fu uno dei protagonisti di diversi Congressi del Patto di fratellanza tra le societ\u00e0 operaie, dopo esserne giunto, gi\u00e0 nel 1882, nella Commissione direttiva.\nNel 1884 accorse a Napoli in soccorso alla citt\u00e0 colpita dal colera.\nFu eletto deputato di Forl\u00ec dal 1892 al 1895, ed ancora nel 1897, opponendosi sempre alla politica di Crispi. Nel 1897 partecip\u00f2 come volontario al seguito di Ricciotti Garibaldi nella guerra greco-turca al fianco dei greci, rimanendo ucciso durante uno scontro tra greci e ottomani nel villaggio di Domokos, in Tessaglia.\nLa sua salma fu traslata a Forl\u00ec nel 1902 per riposare nel Pantheon del cimitero cittadino.\nGiovanni Pascoli gli dedic\u00f2 l'ode \"Ad Antonio Fratti\".\nLo studio fotografico Gian Battista Can\u00e8 gli dedic\u00f2 una foto su cartoncino, tipo \"santino\", alla memoria. Da quel cartoncino \u00e8 tratta l'immagine di Fratti pi\u00f9 in alto in questa pagina."}
{"id": "2910002", "revid": "2184720", "url": "https://it.wikipedia.org/wiki?curid=2910002", "title": "Nuntereggae pi\u00f9/E cantava le canzoni", "text": "Nuntereggae pi\u00f9/E cantava le canzoni \u00e8 un 45 giri di Rino Gaetano pubblicato nel 1978 dalla It.\nIl disco.\nLa copertina raffigura un particolare di quella del quarto album \"Nuntereggae pi\u00f9\".\nNuntereggae pi\u00f9.\nIl testo \u00e8 pura denuncia, grido di allarme, ultimo appello alla coscienza individuale e collettiva degli italiani. Nasce da una profonda riflessione (vedi intervista radiofonica di Enzo Siciliano) sulla situazione dell'Italia. Si svolge come ragionata consequenziale elencazione di fatti e personaggi che hanno un profondo nesso logico-politico-civile: la degenerazione neo-consociativa \"senza fatti e soluzioni\" dell'Italia, provocata dai partiti di governo (DC, PSI, PLI, PRI) in unione con il PCI, che ha ormai corroso e corrotto il popolo italiano (la degradazione antropologica dell'italiano gi\u00e0 descritta e denunciata da Pier Paolo Pasolini).\nTra i nominati in quella canzone \u00e8 importante il riferimento all'ex presidente in Italia della Esso, Vincenzo Cazzaniga, che sintetizza il ruolo del controllo delle multinazionali del petrolio sul nostro paese (vedi il processo relativo alle \"tangenti ENEL\" ed al \"contributo SUEZ\" che configuravano la corruzione della politica da parte dei petrolieri agganciati alle sette sorelle nel post Mattei). Si nomina anche la senatrice Susanna Agnelli, la quale conferm\u00f2, quando entrambi furono ospiti di Maurizio Costanzo nel suo programma \"Acquario\" , la liceit\u00e0 da parte dei giovani di esprimersi cos\u00ec in quel momento storico-politico; il conduttore fu invece molto infastidito e arriv\u00f2 a dire che il prossimo successo di Rino sarebbero state le \"Pagine Gialle\". Il titolo della canzone nasce dalla frase, tipicamente romanesca, che Bruno, l'amico di sempre che Rino canzonava in continuazione, gli disse esasperato \u201cRino nun te reggo pi\u00f9\u201d.\nDa qui lo spunto per il gioco di parole, molto in uso nel linguaggio indiano-metropolitano di quegli anni, \"Nun-te-reggo(ae) pi\u00f9\". La voce che fuori campo canta il ritornello \"Nuntereggae pi\u00f9\" non \u00e8 n\u00e9 dell'attore Lino Banfi, come molti credono,\nn\u00e9 di Gianni Boncompagni, bens\u00ec \u00e8 quella del musicista Mauro Vicari.\nLa canzone avrebbe dovuto essere presentata a Sanremo 1978 ma il cantante fu convinto, per motivi discografici, a sostituirla con \"Gianna\"; divenne estremamente popolare dopo la partecipazione al Festivalbar 1978 a Verona con l'esibizione in accappatoio ed il simbolico lancio della trottola.\nRispetto alla versione contenuta nel long playing questa versione \u00e8 pi\u00f9 corta, in quanto manca la strofa che inizia con \"Immunit\u00e0 parlamentare\". La canzone venne pubblicata su 45 giri anche in Spagna, tradotta come \"Corta el rollo ya\", che si traduce come \"dacci un taglio, lasciali perdere\". In questa versione Rino nomina personaggi famosi in terra iberica, sulla falsariga della versione originaria.\nNella canzone viene anche fatto accenno al noto grido di battaglia dannunziano \"Eia alal\u00e0\"; nel testo c'\u00e8 pure un riferimento alla spiaggia di Capocotta per il caso Montesi, a rievocare la nota impunit\u00e0 del potere e per il fatto che la borghesia romana di sinistra, sull'onda imitativa dello scrittore Alberto Moravia, avesse scelto una spiaggia \"popolare\" per indossare \"Cartier Cardin Gucci\". Ai nomi di politici e \"potenti\" si aggiungono personaggi bene in vista nel mondo dello spettacolo e dello sport. Questi sono i personaggi pubblici citati nel testo:\nLa versione di Roy Paci del 2011.\nNel 2011 \u00e8 stata pubblicata una versione alternativa del brano \"Nuntereggae pi\u00f9\", cantata da Roy Paci &amp; Aretuska e contenuta nel disco \"Dalla parte di Rino\", tributo per i 30 anni dalla scomparsa dell'autore. La canzone riporta delle modifiche e i personaggi citati sono:\nE cantava le canzoni.\nContenuta anch'essa nell'album \"Nuntereggae pi\u00f9\", descrive tre situazioni di tre personaggi, un emigrante, un mercenario e un produttore, ognuno dei quali, come recita il ritornello, \u00abcantava le canzoni che sentiva sempre a lu mare\u00bb. Si tratta quindi di una tipica \"tammurriata\" meridionale, ovvio riferimento alla citt\u00e0 di Pescara (\u00e8 dialetto abruzzese), citt\u00e0 dove Rino Gaetano fece la sua gavetta. Il brano fu eseguito anche al 15\u00b0 Cantagiro. Anche questa canzone venne pubblicata in Spagna, tradotta come \"Y cantaba las canciones\"."}
{"id": "2910003", "revid": "1603714", "url": "https://it.wikipedia.org/wiki?curid=2910003", "title": "Chiesa di San Girolamo (Venezia, Mestre)", "text": "La chiesa di San Girolamo \u00e8 un luogo di culto cattolico di Mestre, nel comune di Venezia.\n\u00c8 considerata tradizionalmente il pi\u00f9 antico luogo di culto della localit\u00e0. Attualmente rappresenta una rettoriale dipendente dalla parrocchia del Duomo ed \u00e8 gestita dalle Figlie della Chiesa.\nLa chiesa di San Girolamo costituisce l'unico tempio medievale rimasto nella terraferma veneziana e, malgrado abbia subito vari rimaneggiamenti nel corso dei secoli, conserva ancora l'impianto romanico-gotico delle origini.\nStoria.\nLa tradizione afferma che San Girolamo fu edificata nel 1261 sul luogo in cui sorgeva la cella di un eremita. Fu consacrata forse il 12 febbraio 1349 e officiata dai Servi di Maria (Serviti). Una delle pi\u00f9 antiche raffigurazioni della chiesa potrebbe essere una miniatura nella mariegola della Scuola di San Marco (XVI secolo): in essa compare il patrono con un tempio a tre navate nella mano destra, simbolo della Chiesa universale.\nFu riconsacrata nel 1520 dopo le distruzioni del 1513 ad opera degli Spagnoli e Tedeschi aderenti alla Lega di Cambrai. Di quel tempo dovrebbe essere la costruzione della torre campanaria.\nNel 1658, con la soppressione del convento dei Serviti, Carlo Carafa, nunzio apostolico presso la Serenissima, affid\u00f2 la chiesa a quattro Scuole che gi\u00e0 vi avevano trovato sede (La Scuola di San Marco e quella del Rosario) o che nell'occasione vi si trasferirono (la Scuola di San Niccol\u00f2 \u2013 della fraglia dei calzolai e venditori di pelle \u2013 e quella di San Biagio \u2013 della fraglia dei barcaroli \u2013), le quali l'amministrarono per mezzo di un cappellano da loro eletto.\nNel 1807 gli editti napoleonici soppressero le Scuole e resero San Girolamo semplice sussidiaria del Duomo.\nAlla met\u00e0 del Settecento la chiesa sub\u00ec un radicale restauro con il rifacimento della facciata. Altri lavori si sono avuti nei secoli successivi; il pi\u00f9 consistente \u00e8 quello del 1992, durante il quale, fra l'altro, sono state ripristinate due antiche finestre gotiche della parete destra. L'11 gennaio 2016, a seguito del maltempo, \u00e8 crollata parte della trabeazione del timpano sulla facciata. Nello stesso anno, seguito di una tempestiva raccolta di fondi, \u00e8 stato completato il restauro della facciata.\nDescrizione.\nLa facciata settecentesca in bianco intonaco \u00e8 tripartita da quattro lesene ioniche sorgenti da alti basamenti in pietra e sormontata da un timpano decorato da acroteri a vaso o volute anch'essi in pietra. Il portale \u00e8 sormontato da due volute a guisa di timpano e sotto le due nicchie vuote ai lati l'ultimo restauro ha restituito i delicati decori a stucco delle mensole.\nL'interno ha subito gli interventi della prima met\u00e0 del Novecento, che gli hanno parzialmente restituito il suo antico aspetto medievale, in uno stile che riflette la fase di passaggio dal romanico al gotico. Caratteristiche le antiche capriate lignee, rimesse in vista nel 1949. Tipica la volta a costoloni gotici del presbiterio. Sulla sinistra, spicca il ciclo di quattro tele raffiguranti scene della vita di San Nicol\u00f2 di Myra (1607) sole opere certe di Annibale Mancini, un pittore di scuola veneziana. I dipinti rappresentano con un gusto popolaresco e l'accompagnamento di scritte l'elezione di Nicol\u00f2 a vescovo di Myra e gli episodi di tre miracoli: Nicol\u00f2 blocca l'esecuzione capitale di tre giovani, Nicol\u00f2 che salva una nave di pellegrini dal naufragio ed infine Nicol\u00f2 che appare all'imperatore per ottenere la liberazione di tr e prigionieri accusati ungiustamente. Del presbiterio, va ricordato il miracoloso Crocifisso in cedro (XV secolo) il quale, secondo una tradizione, obblig\u00f2 i barcaioli che lo trasportavano a portarlo a San Girolamo e che ancora oggi costituisce oggetto di particolare venerazione. L'altare maggiore secentesco presenta la pala dell'ambito di Palma il Giovane che raffigure \"Madonna con il Bambino e Santi\", tra questi si riconoscono San Giovannino battista, San Girolamo che si percuote il petto ed in ginocchio sulla destra San Filippo Benizi, priore generale dei Servi di Maria che la tradizione vuole abbia rifiutato l'elezione a papa.\nNel cortile adiacente alla chiesa si conservano due lastre tombali, risalenti, rispettivamente, al 1382 e al 1483, che ritraggono le figure giacenti di due religiosi dell'ordine dei Serviti, un tempo sepolti all'interno del tempio.\nCampane.\nIl campanile possiede un concerto di 3 campane in Si3, elettrificate alla trevigiana:\n1^: nota Si3\n2^: nota Re4\n3^: nota Re4\nLa particolarit\u00e0 di queste campane \u00e8 che le 2 campane minori emettono quasi la stessa nota (Re4).\nLe campane eseguono la distesa del campanone, il plenum e, molto raramente, anche la distesa della terza.\nUna delle campane porta la data del 1520, anno della riconsacrazione della chiesa."}
{"id": "2910004", "revid": "80598", "url": "https://it.wikipedia.org/wiki?curid=2910004", "title": "E cantava le canzoni", "text": ""}
{"id": "2910005", "revid": "767487", "url": "https://it.wikipedia.org/wiki?curid=2910005", "title": "Jorge Barrios", "text": "\u00c8 zio di Jorge Andr\u00e9s Mart\u00ednez, a cui diede il soprannome \"El Malaka\"."}
{"id": "2910007", "revid": "486946", "url": "https://it.wikipedia.org/wiki?curid=2910007", "title": "GTK+2", "text": ""}
{"id": "2910033", "revid": "287814", "url": "https://it.wikipedia.org/wiki?curid=2910033", "title": "Tossicologia del fumo di sigaretta", "text": ""}
{"id": "2910036", "revid": "288300", "url": "https://it.wikipedia.org/wiki?curid=2910036", "title": "Jorge W\u00e1lter Barrios Balestrasse", "text": ""}
{"id": "2910037", "revid": "287204", "url": "https://it.wikipedia.org/wiki?curid=2910037", "title": "Jorge Walter Barrios Balestrasse", "text": ""}
{"id": "2910038", "revid": "339392", "url": "https://it.wikipedia.org/wiki?curid=2910038", "title": "Simon says (film 2006)", "text": ""}
{"id": "2910040", "revid": "6923", "url": "https://it.wikipedia.org/wiki?curid=2910040", "title": "Yaskawa Electric Corporation", "text": "Yaskawa (nome completo \"Yaskawa Electric Corporation\") \u00e8 una multinazionale nipponica specializzata nel settore dei motori elettrici e degli azionamenti, dei prodotti per l'automazione industriale, della meccatronica e dei robot, quest'ultimo coperto con la divisione Motoman.\nDall'aprile 2003 ha collaborato con Omron per la commercializzazione di inverter, servoazionamenti e prodotti motion control nel mercato Europeo. La joint venture Omron-Yaskawa \u00e8 terminata nell'ottobre 2009."}
{"id": "2910042", "revid": "31456229", "url": "https://it.wikipedia.org/wiki?curid=2910042", "title": "Anomalie cardiache congenite", "text": ""}
{"id": "2910046", "revid": "31456254", "url": "https://it.wikipedia.org/wiki?curid=2910046", "title": "Cancro della prostata", "text": ""}
{"id": "2910047", "revid": "80598", "url": "https://it.wikipedia.org/wiki?curid=2910047", "title": "Visto che mi vuoi lasciare", "text": ""}
{"id": "2910048", "revid": "1552438", "url": "https://it.wikipedia.org/wiki?curid=2910048", "title": "Jos\u00e9 Piendibene", "text": "Carriera.\nJos\u00e9 Antonio Piendibene nacque nel barrio di Pocitos, a Montevideo, ultimo di otto figli.\nDebutt\u00f2 il 26 aprile 1908 a 17 anni con la maglia del Club Atl\u00e9tico Pe\u00f1arol nel ruolo di attaccante destro segnando due gol alla Francia. Il 29 ottobre 1911 al Parque Central l'Uruguay travolse l'Argentina per 3-0 con due reti di Piendibene. La sua fama crebbe negli anni a livelli enormi, cos\u00ec come cresceva il rispetto di cui godeva al di l\u00e0 dei campanilismi (nel 1922 i lettori della rivista \"El Gr\u00e1fico\", argentina, lo giudicarono il miglior giocatore della sua epoca).\nSebbene abbia vinto per tre volte la Copa Am\u00e9rica con l'Uruguay non pot\u00e9 partecipare ai Giochi della VIII Olimpiade nel 1924 per dei problemi con alcuni dirigenti. Per lo stesso motivo ebbe poche occasioni di fare coppia con H\u00e9ctor Scarone.\nIl gol di Piendibene che rimane nella storia \u00e8 per\u00f2 quello che nel 1926 segn\u00f2 al \"Divino\" Ricardo Zamora in un Penarol-Espanyol che termin\u00f2 1-0.\nPer molti fu il pi\u00f9 grande giocatore della sua epoca. In 506 partite disputate con la maglia del Penarol segn\u00f2 253 marcature.\nNazionale.\nPiendibene gioc\u00f2 40 partite con la maglia dell'Uruguay segnando 20 reti, dal 1909 al 1923.\nIl 2 luglio 1916 realizz\u00f2 il primo gol della storia della Copa Am\u00e9rica, la massima competizione sudamericana riservata alle rappresentative nazionali.\nLa sua ultima partita con la maglia della nazionale fu nel novembre del 1923, in una amichevole contro il Cile dove sigl\u00f2 una rete nella vittoria dell'Uruguay per 2-1.\nCon 17 reti \u00e8 il giocatore che ha realizzato pi\u00f9 reti nella storia del \"cl\u00e1sico\" Argentina-Uruguay."}
{"id": "2910049", "revid": "899609", "url": "https://it.wikipedia.org/wiki?curid=2910049", "title": "Zuidermeer", "text": "Zuidermeer \u00e8 un piccolo villaggio dei Paesi Bassi che fa parte del comune di Koggenland, nella provincia dell'Olanda Settentrionale.\nNel 2004, il villaggio aveva una popolazione di 480 abitanti."}
{"id": "2910051", "revid": "1305772", "url": "https://it.wikipedia.org/wiki?curid=2910051", "title": "Carry Out", "text": "Carry Out \u00e8 un brano musicale di Timbaland, cantato con la collaborazione di Justin Timberlake. \u00c8 il terzo singolo internazionale estratto dall'album Shock Value II dopo Morning After Dark e If We Ever Meet Again ed il terzo singolo per il mercato statunitense dopo Morning After Dark e Say Something. Timbaland ha detto che questo \u00e8 il suo brano preferito dell'album.\nVideo musicale.\nUn video era stato girato nel dicembre 2009, composto per lo pi\u00f9 da spezzoni in cui Timbaland e Timberlake eseguivano la canzone durante un concerto, ma \u00e8 stato accantonato nel mese di gennaio 2010. Alla fine di gennaio 2010 \u00e8 stato annunciato che un nuovo video stava per essere girato con il regista Bryan Barber. Il video definitivo \u00e8 stato trasmesso in anteprima il 18 febbraio. \u00c8 ambientato in un casin\u00f2 di Las Vegas dove alcune ragazze cercano di sedurre Timbaland e Timberlake."}
{"id": "2910052", "revid": "287204", "url": "https://it.wikipedia.org/wiki?curid=2910052", "title": "Jos\u00e8 Piendibene", "text": ""}
{"id": "2910053", "revid": "288300", "url": "https://it.wikipedia.org/wiki?curid=2910053", "title": "Jos\u00e9 Miguel Piendibene Ferrari", "text": ""}
{"id": "2910055", "revid": "287204", "url": "https://it.wikipedia.org/wiki?curid=2910055", "title": "Jose Piendibene", "text": ""}
{"id": "2910060", "revid": "1305772", "url": "https://it.wikipedia.org/wiki?curid=2910060", "title": "Lars Lorsheijd", "text": ""}
{"id": "2910070", "revid": "599013", "url": "https://it.wikipedia.org/wiki?curid=2910070", "title": "Jeroen Trommel", "text": ""}
{"id": "2910079", "revid": "767487", "url": "https://it.wikipedia.org/wiki?curid=2910079", "title": "Siemens MC60", "text": "Il Siemens MC60 fu un telefono cellulare creato nel 2003 e commercializzato da Siemens Mobile. Particolare era la sua resistenza all'acqua, alla sabbia e ai colpi.\nDisponeva di una fotocamera da 0,1 Megapixel che scattava immagini alla risoluzione di 352 x 288 pixel, e possedeva cover intercambiabili, insieme all'interfaccia a colori (4096 massimi sullo schermo). Utilizzava reti GPRS ed era triband."}
{"id": "2910082", "revid": "706245", "url": "https://it.wikipedia.org/wiki?curid=2910082", "title": "ISO/IEC 27002", "text": "Lo standard ISO/IEC 27002 in Italia recepito come \"UNI CEI EN ISO IEC 27002 Tecnologie Informatiche - Tecniche di sicurezza - Codice di pratica per la gestione della sicurezza delle informazioni\" stabilisce che la sicurezza dell'informazione \u00e8 caratterizzata da \"integrit\u00e0\", \"riservatezza\" e \"disponibilit\u00e0\". \u00c8 stato emesso nel 2007 dall'Organizzazione internazionale per la normazione e dalla Commissione Elettrotecnica Internazionale, al termine di un lungo percorso evolutivo iniziato con lo standard britannico BS7799 nel 1995, attraverso anche l'ISO/IEC 17799, ritirato in concomitanza con l'emissione del nuovo documento, meglio armonizzato con la serie ISO 27000 di standard sulla sicurezza delle informazioni.\nCaratteristiche.\nLa norma ISO 27002:2022 \u00e8 una raccolta di \"best practices\" che possono essere adottate per soddisfare i requisiti della norma ISO/IEC 27001:2013 al fine di proteggere le risorse informative; ISO/IEC 27001:2013 \u00e8 il documento normativo di certificazione al quale l'organizzazione deve fare riferimento per costruire un Sistema di Gestione della Sicurezza delle Informazioni che possa essere certificato da un ente indipendente, mentre la norma ISO/IEC 27002:2022 non \u00e8 certificabile in quanto \u00e8 una semplice raccolta di raccomandazioni.\nStruttura del documento.\nIl documento \u00e8 organizzato in 10 aree di controllo, ogni sezione \u00e8 dedicata ad una parte specifica:"}
{"id": "2910083", "revid": "110991424", "url": "https://it.wikipedia.org/wiki?curid=2910083", "title": "Lingua garifuna", "text": "La lingua garifuna (ISO 639-3 cab) \u00e8 una lingua arawak parlata in Honduras, Guatemala e Belize. La lingua \u00e8 anche parlata in Nicaragua, nella Costa dei Miskito. \nLa lingua \u00e8 parlata dai discendenti degli Arawak che nel XVIII secolo furono costretti a fuggire dall'isola di Saint Vincent (Caraibi) e si stabilirono sulle coste dell'America centrale. Garifuna \u00e8 un sinonimo di zambo.\nIl garifuna ha dovuto subire a lungo la discriminazione e il predominio delle lingue europee ed \u00e8 tuttora in pericolo di estinzione. Non \u00e8 normalmente presente nei sistemi scolastici e viene insegnata in un solo villaggio.\nLa lingua garifuna \u00e8 stata inserita nella lista dei Patrimoni orali e immateriali dell'umanit\u00e0 assieme alla musica e alla danza garifuna. La lingua \u00e8 ricca di racconti tradizionali (\"\u00faraga\") che venivano narrati nei raduni sociali.\nDistribuzione geografica.\nSecondo \"Ethnologue\" la lingua \u00e8 parlata da persone in Honduras (dato del 1993), da persone in Guatemala, da persone in Belize (2006), per un totale complessivo di 130.800 persone che lo parlano."}
{"id": "2910095", "revid": "767487", "url": "https://it.wikipedia.org/wiki?curid=2910095", "title": "Atilio Ancheta", "text": "Una volta ritiratosi dall'attivit\u00e0 sportiva, \u00e8 entrato nel mondo della musica, pubblicando CD contenenti brani di bolero cantati da lui stesso.\nCaratteristiche tecniche.\nGiocava come difensore; dapprima inizi\u00f2 nel ruolo di terzino destro, ma successivamente fu spostato al centro della difesa.\nCarriera.\nClub.\nA livello giovanile mosse i primi passi nel San Lorenzo de Florida, fondato dai suoi fratelli, e nel 1966 pass\u00f2 al Club Nacional de Football di Montevideo. Con questa societ\u00e0 vinse tre campionati nazionali consecutivi, nonch\u00e9 la Coppa Libertadores 1971. In seguito a questa vittoria si trasfer\u00ec al Gr\u00eamio, in Brasile, dove ebbe successo conquistando il posto da titolare e anche il premio per il miglior giocatore del campionato, la Bola de Ouro, nel 1973. Rimase a lungo con la squadra di Porto Alegre, vincendo anche due campionati statali. Dopo un'esperienza in Colombia, torn\u00f2 al Nacional, in patria, per chiudere la carriera.\nNazionale.\nConvocato per il , raggiunse il quarto posto nella competizione, giocando da titolare tutte le partite. Nel 1973 ebbe problemi con la dirigenza della Federazione uruguaiana, che gli causarono l'esclusione dalla lista di convocati per . In tutto conta venti presenze con una rete segnata con la maglia della Nazionale."}
{"id": "2910104", "revid": "599013", "url": "https://it.wikipedia.org/wiki?curid=2910104", "title": "Jan Willem Snippe", "text": "Gioca nel ruolo di schiacciatore nel ."}
{"id": "2910106", "revid": "287204", "url": "https://it.wikipedia.org/wiki?curid=2910106", "title": "Igor Omrcen", "text": ""}
{"id": "2910109", "revid": "155613", "url": "https://it.wikipedia.org/wiki?curid=2910109", "title": "Faro di Livorno", "text": ""}
{"id": "2910125", "revid": "599013", "url": "https://it.wikipedia.org/wiki?curid=2910125", "title": "Tomislav \u010co\u0161kovi\u0107", "text": "Gioca nel ruolo di schiacciatore nell'."}
{"id": "2910128", "revid": "287204", "url": "https://it.wikipedia.org/wiki?curid=2910128", "title": "Tomislav Coskovi\u0107", "text": ""}
{"id": "2910129", "revid": "287204", "url": "https://it.wikipedia.org/wiki?curid=2910129", "title": "Tomislav Coskovic", "text": ""}
{"id": "2910131", "revid": "123320290", "url": "https://it.wikipedia.org/wiki?curid=2910131", "title": "18th Street Gang", "text": "La 18th Street gang (let. \"banda della 18\u00aa strada\") conosciuta anche come Calle 18, Barrio 18, LA18 o Mara-18, \u00e8 una organizzazione criminale transnazionale multietnica, una delle pi\u00f9 forti e influenti bande di strada californiane di origini salvadoregne, considerata la pi\u00f9 vasta di tutta Los Angeles si stima l'affiliazione di almeno 50.000 persone. \u00c8 anche nota come l\"esercito dei bambini\" a causa dell'et\u00e0 d'ingaggio di membri, che spesso avviene alle scuole elementari o medie.\nStoria.\nLa banda de 18th Street inizi\u00f2 vicino a 18th Street e Union Avenue nel Rampart District di Los Angeles. Ci sono informazioni contrastanti sull'area esatta, ma questa \u00e8 un'area generalmente accettata dalla maggior parte delle fonti accademiche. Inizialmente facevano parte di Clanton 14, ma volevano creare una \"cricca\" separata chiamata Clanton 18th Street e consentire agli immigrati l'opportunit\u00e0 di unirsi. Questa proposta fu respinta dal Clanton 14, che port\u00f2 alla formazione della banda della 18\u00aa strada. Da allora le due bande sono state aspre rivali. \nLa banda della 18esima strada \u00e8 cresciuta espandendo la sua appartenenza ad altre nazionalit\u00e0 e razze ed \u00e8 stata tra le prime bande multirazziali e multietniche a Los Angeles. All'inizio erano costituiti in gran parte da ispanici di seconda generazione. Quando la banda della 18\u00aa Strada inizi\u00f2 a combattere con bande ispaniche pi\u00f9 affermate, iniziarono a reclutare al di fuori della comunit\u00e0 ispanica. Ci sono circa 200 bande autonome individuali separate che operano con lo stesso nome all'interno dei barrio separati nella San Fernando Valley, nella San Gabriel Valley, nella South Bay, sul fiume a est di Los Angeles, a sud di Los Angeles, Downtown Los Angeles, Pico Union, Inglewood, Lynwood, South Gate, Huntington Park, Maywood, Long Beach e Orange County, secondo le ultime cifre dell'NDIC. All'inizio degli anni 2000, l'Ufficio federale di indagine ha avviato incursioni su vasta scala contro membri di bande conosciute e sospette, provocando centinaia di arresti in tutto il paese.\nCultura.\nAll'interno della banda vige una pesante cultura della violenza, la quale viene determinata attraverso rigidi regolamenti e norme da seguire alla lettera. Per esempio, nel caso un membro offenda in qualsiasi modo il capobanda o mostri rispetto per membri di bande rivali \u00e8 prevista una penitenza consistente nel pestaggio di gruppo dell'offensore per un arco di 18 secondi. Per le infrazioni del codice della banda pi\u00f9 gravi \u00e8 invece prevista l'uccisione.\nOrganizzazione.\nSecondo quanto riferito da fonti del Los Angeles Police Department, dal momento che non si tratta di un gruppo coeso ma diversificato in fazioni a seconda del territorio d'azione, alcune filiali della banda si starebbero evolvendo per sofisticare i propri metodi d'organizzazione, ovvero diventando una vera e propria associazione criminosa organizzata e non pi\u00f9 un gruppo di strada.\nRivalit\u00e0.\nLa rivalit\u00e0 con un altro potente gruppo di strada latinoamericano, la \"Mara Salvatrucha\", ha portato alla nascita di faide, agguati e crimini vari volti a fare egemonia l'uno sull'altro. \u00c8 noto come tra i compiti dei membri MS ci sia quello di attaccare in qualunque modo uno della \"18\u00aa\" non appena lo si veda in giro.\nUn caso che port\u00f2 nuovamente alla ribalta nazionale la violenza tra le bande di strada fu l'agguato a colpi d'arma da fuoco del 18 settembre 2008 a Sterling Park a tre persone considerate membri della \"18\u00aa\" da parte di alcuni giovani MS13, che si rivelarono essere persone comuni in seguito alle indagini eseguite dal Loudoun County Sheriff\u2019s Office. Dopo il fatto la banda fece un altro scambio di persona, pugnalando un uomo che per la violenza perse parzialmente l'uso della mano. Per il fatto venne condannato a scontare 60 anni di prigione Antonio N. Urrutia-Barrera, capo del gruppo d'azione e responsabile di altri numerosi crimini legati a regolamenti di conti tra bande e gestione del territorio, ma anche violenza immotivata a persone e cose con nulla a che fare con le bande.\nPresenza nel mondo.\nLa maggior parte dei membri operano nella California meridionale, ma molti membri emigrando hanno incominciato ad insediare altre aree degli Stati Uniti fino ad arrivare a presenziare in 120 citt\u00e0 di 37 diversi stati. All'estero si trovano anche in Spagna, Australia, Canada, Regno Unito, Francia, Germania, Italia, Libano, Per\u00f9, Cile, Ecuador, Messico, Guatemala, Honduras e El Salvador.\nIn Italia.\nIn Italia si ha notizia di questa banda solo negli ultimi anni nella citt\u00e0 di Milano, Genova e Roma. Occupano alcune zone di Via Padova, nei pressi del Parco Trotter e tra piazza Costantini e via Sammartini. Negli ultimi 2 anni le forze dell'ordine hanno compiuto un'operazione che ha portato all'arresto di 15 presunti membri della clika di Milano in rivalit\u00e0 con MS-13 anch'essa presente a Milano. Saltano alla ribalta delle cronache e dei media solo a giugno 2015 quando tre presunti membri colpiscono con un machete un capotreno del passante ferroviario milanese e per lo stupro di una turista canadese..\nIl 22 dicembre 2017 viene arrestato in Provincia di Como Luis Alonso Rodriguez Hernandez ricercato per associazione a delinquere"}
{"id": "2910170", "revid": "112173533", "url": "https://it.wikipedia.org/wiki?curid=2910170", "title": "Alpe Corti", "text": "L'Alpe Corti \u00e8 una pista da sci di media difficolt\u00e0, che scende dalla vetta del monte Mottarone, cima situata a dominio dei laghi Maggiore e Cusio.\nLa pista Alpe Corti \u00e8 famosa per lo spettacolare panorama che offre sul Lago Maggiore, e sulle circostanti vette. La pista offre anche scorci del Lago di Varese, del Lago di Mergozzo, del Monte Rosa e del Mischabel.\nLunga 2,5\u00a0km, \u00e8 movimentata da divertenti muri. Il tracciato scende dai 1491 m s.l.m. del Mottarone, fino a quota 1195 m s.l.m., giungendo nei pressi dell\"'Alpe Nuovo\", sotto il \"Monte Zughero\", dove sorge la \"Baita Sociale del CAI di Baveno\".\nIl tracciato \u00e8 servito da uno skilift a piattello, realizzato nel 1976 dalla ditta Marchisio di Torino. L'impianto, scaduto tecnicamente nel 2011, dopo la mancata concessione di una proroga di due anni \u00e8 fuori servizio, in attesa di rinnovamento totale."}
{"id": "2910174", "revid": "110157", "url": "https://it.wikipedia.org/wiki?curid=2910174", "title": "Leninskij rajon (Oblast' di Volgograd)", "text": "Il Leninskij rajon () \u00e8 un rajon dell'Oblast' di Volgograd, in Russia, il cui capoluogo \u00e8 Leninsk. Istituito nel 1928, ricopre una superficie di 4.000 chilometri quadrati."}
{"id": "2910191", "revid": "842", "url": "https://it.wikipedia.org/wiki?curid=2910191", "title": "Teraflop", "text": ""}
{"id": "2910202", "revid": "125374831", "url": "https://it.wikipedia.org/wiki?curid=2910202", "title": "Odbojka\u0161ki klub Partizan", "text": "L'Odbojka\u0161ki Klub Partizan \u00e8 una societ\u00e0 pallavolistica maschile serba con sede a Belgrado: milita nel campionato di Superliga.\nStoria.\nL\"'Odbojka\u0161ki Klub Partizan\" venne fondato nel 1946 come sezione pallavolistica della polisportiva Sportsko Dru\u0161tvo Partizan. Nel primo anno di vita seppe vincere lo scudetto, ripetendo la vittoria anche nell'anno successivo.\nLa formazione fu competitiva per decenni, accusando una flessione negli anni ottanta, quando vinse solamente la sua quarta Coppa di Jugoslavia. Le ultime vittorie risalgono ai primi anni novanta, ma con la dissoluzione della Jugoslavia, la squadra smise di essere ai vertici della pallavolo nazionale, che vide invece dominare il Vojvodina Novi Sad.\nIn campo europeo vanta la partecipazione ai maggiori trofei. I migliori risultati vennero conseguiti in Coppa CEV, quando essa era il secondo trofeo continentale: per due volte venne sconfitta in finale, nel 1985 e nel 1990."}
{"id": "2910203", "revid": "547034", "url": "https://it.wikipedia.org/wiki?curid=2910203", "title": "Great Southern Railway", "text": "La Great Southern Railway (GSR), di propriet\u00e0 della Serco Asia Pacific, \u00e8 un tour operator e una compagnia ferroviaria operante in Australia.\nLa GSR \u00e8 finalizzata al trasporto di turisti attraverso gli stati australiani: \nIl Ghan, l'Indian Pacific e l'Overland operavano fino al 1997 per conto dell'Australian National Railways. Come azienda governativa ha sempre operato senza ricavarne profitto. L'Australian Commonwealth vendette il ramo carico e passeggeri dell'ANR nel 1997. La Great Southern Railway era un consorzio formato da Macquarie Bank, Serco Plc e GB Railways. GSR rilev\u00f2 la gestione dei treni passeggeri: \"Indian Pacific\", \"The Ghan\" e \"The Overland\", resi subito profittevoli. I costi furono ridotti attraverso una rinegoziazione delle retribuzioni e delle condizioni contrattuali dello staff, ed estendendo la tratta del Ghan, che originariamente operava da Adelaide ad Alice Springs, cosicch\u00e9 potesse, attraverso coincidenze partire una volta da settimana da Sydney e una volta a settimana da Melbourne. Con il completamento della ferrovia da Alice Springs a Darwin, il Ghan adesso parte da Adelaide e arriva a Darwin. Mentre la GSR possiede il parco vetture, La Pacific National fornisce la locomotiva che trasporta le autovetture.\n\"The Southern Spirit\" \u00e8 un servizio ferroviario di lusso, lanciato dal Great Southern Railway il 17 giugno del 2008, con viaggio inaugurale avvenuto il 25 novembre del 2008."}
{"id": "2910205", "revid": "1516566", "url": "https://it.wikipedia.org/wiki?curid=2910205", "title": "Musgrave Park", "text": "Musgrave Park, noto per ragioni di sponsorizzazione come Irish Independent Park, \u00e8 uno stadio di rugby situato in Irlanda, nella citt\u00e0 di Cork, uno dei principali centri della provincia di Munster. Musgrave ha una capienza di circa 9 251 posti, per la maggior parte coperti ed \u00e8 situato sulla Pearse Road nel quartiere di Ballyphehane, un sobborgo nella zona meridionale di Cork.\nLo stadio prende il nome dalla ditta, Musgrave Group, che don\u00f2 la terra per la sua costruzione. Il lato ovest dello stadio sar\u00e0 ampliato per garantire un aumento della capacit\u00e0 fino a circa 12 500 posti. I lavori di ampliamento, il cui inizio era previsto per il gennaio 2011, sono stati annullati per mancanza di fondi. Nell'estate del 2011 fu eretta una tribuna temporanea con 4 000 seggiolini. Nel corso di quell'anno la vecchia tribuna ovest fu demolita e fu eretta una struttura temporanea che port\u00f2 la capienza totale a 10 000 spettatori.\nLo stadio, riaperto nel gennaio 2015 dopo ulteriori ampliamenti, \u00e8 stato ridenominato \"Irish Independent Park\" dopo la stipula di un contratto di sponsorizzazione.\nUso.\nRugby.\nLo stadio ospita le partite casalinghe delle squadre di rugby dei Dolphins RFC e Sunday Well RFC. Occasionalmente a Musgrave Park si disputano le gare del Munster Rugby, pi\u00f9 che altro match minori di Pro12 oppure amichevoli pre-stagionali. \nCalcio.\nNel 1991 la squadra di calcio del vi disput\u00f2 una partita contro lo e il mercoled\u00ec seguente la stessa squadra disput\u00f2 proprio su questo terreno il match di Coppa UEFA pareggiato per 1-1 contro il .\nFootball americano.\nNel 1989 ha ospitato lo Shamrock Bowl, finale del campionato irlandese di football americano."}
{"id": "2910208", "revid": "1793900", "url": "https://it.wikipedia.org/wiki?curid=2910208", "title": "Ventina", "text": "La Ventina \u00e8 una delle pi\u00f9 famose piste di sci del Matterhorn Ski Paradise. La pista (n\u00ba\u00a07) si trova nell'area sciistica di Breuil-Cervinia. Le caratteristiche che la rendono ambita dagli sciatori sono la lunghezza (circa 8,5\u00a0km) e il dislivello (circa 1500 metri). \nDescrizione.\nLa pista inizia infatti in vetta al Testa Grigia (Plateau Ros\u00e0) a 3480\u00a0m s.l.m., scende poi tra muri, piani e curve, sino ai 2006\u00a0m s.l.m. dell'abitato di Breuil-Cervinia. La pista offre, inoltre, panorami sul Cervino e sulle circostanti vette.\nIl tracciato \u00e8 servito direttamente da una catena di tre impianti di risalita: le cabinovie \"Breuil-Plan Maison\", \"Plan Maison-Laghi Cime Bianche\" (che raggiunge un punto intermedio da cui si pu\u00f2 percorrere la pista) e la grande funivia a campata unica da 125 posti \"Laghi Cime Bianche-Plateau Ros\u00e0\". \u00c8 anche possibile raggiungere l'inizio pista da Plan Maison utilizzando le tre seggiovie \"Plan Maison-Fornet-Bontadini\", seguite, in territorio svizzero, dalla sciovia ad ancora \"Testa 1\".\nLa parte alta della pista, trovandosi a quote elevate e su un ghiacciaio, \u00e8 percorribile per buona parte dell'anno, solitamente da novembre a giugno; tuttavia la funivia che riporta al Plateau Ros\u00e0 chiude per manutenzione dopo la prima decade di maggio e quindi non \u00e8 possibile la risalita.\nNel 2014 viene collocata al terzo posto in una lista delle migliori cento piste da sci del mondo; l'elenco \u00e8 stato stilato dalla CNN."}
{"id": "2910213", "revid": "237256", "url": "https://it.wikipedia.org/wiki?curid=2910213", "title": "Viktor Mikhailovi\u010d \u010cernov", "text": ""}
{"id": "2910215", "revid": "1598666", "url": "https://it.wikipedia.org/wiki?curid=2910215", "title": "Impianti sportivi dell'isola di Irlanda", "text": "Sono elencati i principali impianti sportivi dell'Irlanda intesa come isola, quindi senza distinzione territoriale tra l'\u00c9ire e l'Irlanda del Nord."}
{"id": "2910218", "revid": "36426", "url": "https://it.wikipedia.org/wiki?curid=2910218", "title": "Judah Friedlander", "text": "Biografia e carriera.\nFriedlander nasce a Gaithersburg, Maryland; sua madre, nativa di Pittsburgh, \u00e8 di origini croate, mentre suo padre \u00e8 discendente di ebrei russi. Friedlander comincia a lavorare nello spettacolo come soundman allo show di Chris Rock \"Who Is Chris Rock?\". Dieci anni dopo, Friedlander inizi\u00f2 a lavorare davanti alla telecamera, con l'apparizione a Lateline e ruoli in numerose commedie come \"Ti presento i miei\", \"Zoolander\" e \"Full Grown Men\". Il pi\u00f9 noto ruolo di Friedlander \u00e8 nel film \"American Splendor\", dove interpreta Toby Radloff. La sua prima esposizione a molti \u00e8 come \"The Hug Guy\" dal video \"Everyday\" del 2001, della Dave Matthews Band. \u00c8 anche un ospite regolare al programma di VH1 \"VHI1's Best Week Ever\" e ha lavorato allo show della NBC \"30 Rock\", nel quale interpretava Frank Rossitano, uno degli scrittori del TGS con Tracy Jordan, una parodia del Saturday Night Live. In ogni episodio indossava un cappello con una diversa scritta, che produce lui stesso.\nDoppiatori italiani.\nNel film \"Zoolander\" il personaggio di Friedlander non parla mai, pertanto non ha doppiatore.\nCome doppiatore \u00e8 sostituito da:"}
{"id": "2910234", "revid": "169529", "url": "https://it.wikipedia.org/wiki?curid=2910234", "title": "Binkie Beaumont", "text": "Essendo stato uno dei direttori e produttori teatrali del West End pi\u00f9 di successo durante la met\u00e0 del XX secolo, secondo il regista Tyrone Guthrie aveva il potere di creare o distruggere qualsiasi carriera teatrale di Londra. La sua societ\u00e0, la H.M. Tennent Ltd., aveva i propri uffici all'ultimo piano del Globe Theatre, ora rinominato Gielgud Theatre.\nOrigini.\nIl vero cognome ed il luogo di nascita di Beaumont non sono certi, sebbene sia convenzione considerare che sia nato a sud del Galles. Charlotte Mosley, editrice di \"Love from Nancy: The Letters of Nancy Mitford\", lo nomina nel libro con il nome di \"Hughes Griffiths Beaumont\", tuttavia egli \u00e8 stato sempre universalmente riconosciuto con il soprannome Binkie.\nCarriera.\nLa sua longeva carriera ha avuto inizio a Cardiff, dove \u00e8 stato Assistente Direttore del teatro cittadino. Successivamente ha acquisito esperienza al Barnes Theatre di Londra, mandato avanti a quell'epoca dal produttore Philip Ridgeway.\nSuccessivamente entr\u00f2 in societ\u00e0 con H.M. Tennent, un precedente collega dell'epoca di Cardiff, in quanto i due avevano in comune l'insoddisfazione verso la qualit\u00e0 dell'offerta che li circondava. La loro prima produzione, messa in scena al Queen's Theatre nel 1936, fu un fallimento, sebbene non avrebbe influenzato poi il successo delle loro carriere. Nel 1941 H.M. Tennent mor\u00ec d'infarto, lasciando il collega come unico Direttore Amministrativo in carica.\nCon questo titolo, Beaumont diresse una notevole serie di successi. Il suo operato domin\u00f2 i teatri del West End per quasi due decadi, e la sua compagnia di produzione negli anni '60 era la pi\u00f9 grande e la pi\u00f9 importante di Londra. Il successo del direttore, tuttavia, non deriv\u00f2 solamente da grandi capacit\u00e0 manageriali, ma anche da un infallibile occhio per le qualit\u00e0 artistiche. All'epoca della sua morte, il quotidiano \"The Times\" riport\u00f2 che, una volta, aveva forzato l'eminente commediografo statunitense Thornton Wilder a riscrivere una sceneggiatura.\nLa compagnia era particolarmente specializzata nel produrre raffinate commedie con cast di eccezione. Inoltre, nonostante preferisse agire da dietro le quinte, Beaumont aveva amicizie tra i pi\u00f9 grandi nomi che calcavano i palcoscenici di allora, tra cui John Gielgud, No\u00ebl Coward e Terence Rattigan.\nTuttavia, egli rappresentava un certo conservatorismo a teatro, e per questo motivo non accolse con molta approvazione l'arrivo degli Angry Young Men e della loro corrente, negli anni '50, neanche per quanto riguarda l'opera che \u00e8 stata addotta come loro manifesto, \"Ricorda con rabbia\" di John Osborne, messa in scena per la prima volta l'8 maggio 1956 al Royal Court Theatre di Londra. Al giorno d'oggi, l'evento \u00e8 considerato uno dei pi\u00f9 salienti del teatro britannico del dopoguerra, ma all'epoca si dice che Binkie Beaumont se ne fosse andato dal teatro durante l'intervallo.\nBeaumont \u00e8 spesso associato al National Theatre, in quanto ne \u00e8 stato uno dei membri fondatori nel 1963. Ha continuato a mandare avanti la propria compagnia di produzione fino alla morte, avvenuta all'et\u00e0 di 64 anni.\n\u00c8 stato descritto come \"senza alcun dubbio omosessuale\"."}
{"id": "2910250", "revid": "219110", "url": "https://it.wikipedia.org/wiki?curid=2910250", "title": "Lorenzo Gambacorta", "text": "Biografia.\nFiglio di Andrea di Gherardo Gambacorta, Lotto (o Lorenzo) nel 1381, sotto intercessione dello zio Pietro Gambacorti, fu consacrato arcivescovo di Pisa da papa Urbano VI, che lo dispens\u00f2 dai limiti di et\u00e0 e dal fatto di non aver ricevuto l'ordinazione sacerdotale. Rimase a capo dell'arcidiocesi fino al 1394, quando fu costretto a fuggire dalla citt\u00e0 toscana in seguito all'assassinio dello zio. Trasferito alla diocesi di Treviso, mor\u00ec nel 1409."}
{"id": "2910257", "revid": "1305772", "url": "https://it.wikipedia.org/wiki?curid=2910257", "title": "\u010cernov", "text": ""}
{"id": "2910259", "revid": "180559", "url": "https://it.wikipedia.org/wiki?curid=2910259", "title": "Alex Liddi", "text": "Gioca in Messico nella franchigia dei Leones de Yucat\u00e1n della Liga Mexicana de B\u00e9isbol. Il 27 marzo 2008 \u00e8 stato il primo giocatore italiano ad esordire nella Major League Baseball (MLB) con i Seattle Mariners, in questo anticipando l'altro italiano Alex Maestri, riuscito in questa impresa solo il 1\u00ba aprile 2009, che prima di lui era stato scelto dal baseball professionistico nordamericano. Nel 2011 scrive la storia del baseball azzurro nelle majors disputando gli incontri della prima squadra: il 19 settembre nel match contro i Cleveland Indians realizza il suo primo fuoricampo, divenendo il primo italiano a farlo.\nCarriera.\nClub.\nAlex proviene da una famiglia legata al mondo del baseball. Il padre Agostino ha militato per anni nel Sanremo, la madre Flavia \u00e8 un'allenatrice di softball e baseball, cos\u00ec come il fratello maggiore Thomas \u00e8 stato un giocatore arrivato fino alla Serie A2, passando anch'esso per Sanremo durante la sua carriera.\nLiddi \u00e8 nato e cresciuto agonisticamente nelle file del \"Sanremo Baseball Club A.S.D.\", da cui nel 2006 - ancor prima di esordire in prima squadra nei campionati italiani - \u00e8 stato prelevato dai Seattle Mariners, che lo hanno fatto maturare nei Peoria Mariners, formazione loro affiliata che milita nella Minor League Baseball (nel campionato delle matricole, dove giocano molte seconde squadre delle franchigie nordamericane professionistiche).\nLiddi, nell'agosto dello stesso anno, \u00e8 stato promosso al campionato \"Classe A\", passando ai Wisconsin Timber Rattlers, coi quali \u00e8 apparso in 11 partite. Coi Timber Rattlers ha trascorso tutta la stagione 2007 e quella del 2008, diventando uno dei protagonisti della compagine. Nel 2009 \u00e8 passato agli High Desert Mavericks, coi quali \u00e8 stato nominato \"California League Most Valuable Player\", aggiudicandosi in seguito anche il titolo di \"California League Player of the Year\". Nel successivo settembre dello stesso anno \u00e8 stato anche selezionato come \"Mariners Organization Player of the Year\".\nPochi mesi dopo Liddi \u00e8 entrato definitivamente nella rosa dei Seattle Mariners (all'interno dell'inactive roster). Al contempo \u00e8 stato inserito prima nella rosa titolare dei West Tenn Diamond Jaxx (Campionato \"Classe Doppio A\") e, dal 12 marzo 2011, in quella dei Tacoma Reiniers, societ\u00e0 affiliata ai Mariners che milita nel campionato \"Classe Triplo A\", il pi\u00f9 importante fra quelli aderenti alle Minor Leagues.\nNella notte fra il 6 ed il 7 settembre 2011, i Seattle Mariners hanno convocato Liddi nel roster della prima squadra, facendone il primo giocatore italiano della storia della MLB.\nEsordisce infatti il 7 settembre 2011, il 9 settembre realizza la sua prima valida nella gara contro i Royals, il 19 settembre contro gli Indians realizza il suo primo fuoricampo.\nIl 23 maggio 2012 nella partita contro i Rangers, con il suo sesto fuoricampo realizza il suo primo grande slam nella MLB.\nIl 6 luglio 2013, Liddi viene scambiato coi Baltimore Orioles ma non gioca mai in questa squadra essendo scambiato, come free agent, con i Chicago White Sox. Lascia i White Sox il 12 maggio 2014.\nPochi giorni dopo, firma con i Los Angeles Dodgers e viene assegnato all'affiliata di Minor League di questi ultimi, gli Albuquerque Isotopes. Prende parte a 44 partite per gli Isotopes e a 36 per i Chattanooga Lookouts, altra affiliata dei Dodgers.\nNazionale.\nNazionale italiano, ha partecipato al World Baseball Classic, competizione internazionale per nazionali in cui giocano anche i giocatori professionisti della MLB, nel 2009 e nel 2013.\nAl termine della stagione 2012, ha al suo attivo 31 presenze nella nazionale italiana."}
{"id": "2910268", "revid": "619191", "url": "https://it.wikipedia.org/wiki?curid=2910268", "title": "Chondrichthyes in Italia", "text": "I Chondrichthyes in Italia corrispondono in numero e specie a quasi tutti i pesci cartilaginei del bacino del Mediterraneo. Attraverso pubblicazioni e checklist gi\u00e0 esistenti si hanno indicazioni della presenza accertata di 70 specie diverse, comprendenti squali e razze (inclusi nella sottoclasse degli Elasmobranchii) e chimere (sottoclasse degli Holocephali). Altre 8 specie sono invece segnalate per il Mediterraneo, ma la presenza nelle acque italiane \u00e8 ancora da accertare. Infine 2 specie sono al momento dubbie in quanto gli ittiologi non hanno ancora pareri unanimi nell'accettarle o meno come specie valide.\nSono quindi riportate di seguito un totale di 80 specie suddivise seguendo le indicazioni tassonomiche proposte da Compagno (1999), in 11 ordini, 27 famiglie e 44 generi, anche se in realt\u00e0 il numero di specie di squali costantemente e abitualmente presenti nei mari italiani \u00e8 leggermente inferiore.\nNella seguente tabella le specie vengono riportate seguendo la classificazione scientifica secondo un ordine sistematico ed evolutivo e non in ordine alfabetico. Per ogni specie viene riportato il nome scientifico, l'autore, il nome comune, la presenza e un'immagine. Per alcune specie \u00e8 indicato nelle note se sono considerate aliene, cio\u00e8 se sono state avvistate casualmente nelle acque italiane in quanto \"solo di passaggio\" e infine \u00e8 dedicata una colonna allo \"Status IUCN\" dove viene indicato se risultano minacciate, vulnerabili, a rischio d'estinzione o altro, secondo le Categorie &amp; Criteria di Conservazione (version 3.1) della lista rossa dello IUCN."}
{"id": "2910272", "revid": "34862", "url": "https://it.wikipedia.org/wiki?curid=2910272", "title": "Campionato ungherese di calcio 2008-2009", "text": ""}
{"id": "2910274", "revid": "34862", "url": "https://it.wikipedia.org/wiki?curid=2910274", "title": "Campionato ungherese di calcio 2007-2008", "text": ""}
{"id": "2910276", "revid": "34862", "url": "https://it.wikipedia.org/wiki?curid=2910276", "title": "Campionato ungherese di calcio 2006-2007", "text": ""}
{"id": "2910277", "revid": "34862", "url": "https://it.wikipedia.org/wiki?curid=2910277", "title": "Campionato ungherese di calcio 2005-2006", "text": ""}
{"id": "2910278", "revid": "34862", "url": "https://it.wikipedia.org/wiki?curid=2910278", "title": "Campionato ungherese di calcio 2004-2005", "text": ""}
{"id": "2910279", "revid": "34862", "url": "https://it.wikipedia.org/wiki?curid=2910279", "title": "Campionato ungherese di calcio 2003-2004", "text": ""}
{"id": "2910284", "revid": "124429873", "url": "https://it.wikipedia.org/wiki?curid=2910284", "title": "Katrina Bowden", "text": "Biografia.\nKatrina Bowden \u00e8 cresciuta a Wyckoff, nel New Jersey. Ha frequentato la (ormai scomparsa) Saint Thomas More School a Midland Park, nel New Jersey. Successivamente ha frequentato l'Immaculate Heart Academy a Washington Township, nel New Jersey. \nCarriera.\nNel 2006, Katrina Bowden ha avuto il suo primo ruolo da attrice in due episodi della serie televisiva della ABC One \"Life to Live\" nei panni di Britney. Da allora ha recitato in spettacoli come \"Law &amp; Order: SVU\" e \"Ugly Betty\". Il ruolo decisivo di Bowden \u00e8 arrivato quando \u00e8 stata scelta come personaggio ricorrente nella serie televisiva vincitrice dell'Emmy Award \"30 Rock\", presentata in anteprima l'11 ottobre 2006 su NBC, dove ha interpretato l'attraente ma incompetente assistente Cerie. Ha partecipato anche alla seconda stagione dello show nel 2007. L'episodio finale dello show \u00e8 andato in onda nel gennaio 2013, per un totale di 7 stagioni. Appare nei video musicali \"Dance, Dance\" della band rock americana Fall Out Boy e in \"After Hours\" della band di Brooklyn We Are Scientists. \u00c8 anche apparsa nel video musicale \"Miss Jackson\" dei Panic! at the Disco.\nVita privata.\nNel 2013 ha sposato il musicista Ben Jorgensen, componente della band Armor for Sleep.\nDoppiatrici italiane.\nNelle versioni in Italiano dei suoi film e delle sue serie TV, Katrina Bowden \u00e8 stata doppiata da:"}
{"id": "2910285", "revid": "767487", "url": "https://it.wikipedia.org/wiki?curid=2910285", "title": "Quella sporca ultima notte", "text": "Quella sporca ultima notte (\"Capone\") \u00e8 un film del 1975 diretto da Steve Carver con protagonisti Ben Gazzara e Sylvester Stallone.\nIl film tratta le vicende di Al Capone, dall'inizio della sua ascesa fino alla fine del suo impero.\nTrama.\nIl giovane Al inizia la sua ascesa nella malavita all'et\u00e0 di undici anni, fino a divenire un membro della \"Five Points Gang\", banda capeggiata dall'amico \"Torrio\". Qui \"Al\" comincia ad aspirare ad affari sempre pi\u00f9 grandi. Dopo essersi trasferito a Chicago, commissiona l'omicidio dello zio di \"Torrio\", divenendo uno dei gangster pi\u00f9 potenti della citt\u00e0.\nOttiene cos\u00ec il controllo della prostituzione e del racket dell'intera Chicago.\nQua cominciano i primi problemi (tra cui la sifilide contratta da una delle sue prostitute), fino all'inizio del decadimento del suo impero.\nRiprese.\nLe riprese del film durarono quattro settimane."}
{"id": "2910287", "revid": "419471", "url": "https://it.wikipedia.org/wiki?curid=2910287", "title": "Edilizia Moderna Rimini", "text": ""}
{"id": "2910288", "revid": "1543377", "url": "https://it.wikipedia.org/wiki?curid=2910288", "title": "First Mesa", "text": "First Mesa, in passato noto come Polacca (hopi: W\u00e0lpi) \u00e8 un census-designated place degli Stati Uniti d'America, nella Contea di Navajo nello Stato dell'Arizona. Ha una popolazione di 1.124 abitanti secondo il censimento del 2000. Secondo lo United States Census Bureau ha un'area totale di 24,4\u00a0km\u00b2.\nGeografia fisica.\nFirst Mesa si trova nell'Arizona nord-orientale all'interno del territorio della riserva indiana Hopi. Sulla mesa si trovano i villaggi Hopi di Sitsomovi (o Sichomovi), e Waalpi (o Walpi) ed il villaggio Tewa di Hano (o Hanoki). \u00c8 collegato dalla Statale 264 dell'Arizona, e si trova fra Second Mesa e Keams Canyon."}
{"id": "2910290", "revid": "483293", "url": "https://it.wikipedia.org/wiki?curid=2910290", "title": "Minor league baseball", "text": ""}
{"id": "2910291", "revid": "65547", "url": "https://it.wikipedia.org/wiki?curid=2910291", "title": "Clayton Rawson", "text": "Biografia.\nFiglio di Clarence D. e Clara (Smith) Rawson, diventa prestigiatore all'et\u00e0 di otto anni. Sposa Catherine Stone nel 1929, lo stesso anno in cui si laurea presso l\"'Ohio State University\". La coppia avr\u00e0 quattro figli. Il suo primo romanzo, \"Death from a Top Hat\" (in italiano \"Morte dal cappello a cilindro\"), viene pubblicato nel 1938. \u00c8 uno dei quattro membri fondatori della Mystery Writers of America, che assegnava l'annuale Edgar Award per i generi giallo, horror e thriller.\nHa scritto tutti i suoi libri prima di diventare fondatore del gruppo,ma, nel 1949 e nel 1967, Rawson riceve lo \"Special Edgar Awards\" per i suoi vari contributi alla scrittura del mistero e il \"MWA\", inclusa l'istituzione della prima newsletter dell'organizzazione, \"The Third Degree\". A lui viene riconosciuto il merito di aver ideato il primo slogan della fondazione: \"Crime Does Not Pay -- Enough\" (in italiano: \"Il crimine non paga... abbastanza\")\nRawson diventa l'editore del Mistery Magazine di Ellery Queen tra il 1963 e la sua morte, 1971.\nBibliografia.\nNei suoi quattro libri emerge frequentemente la sua estesa conoscenza della magia, che caratterizzer\u00e0 il detective \"The Great Merlini\", un mago professionista che gestisce un negozio di articoli di magia. Scrisse anche quattro racconti brevi nel 1940 riguardanti un mago da palcoscenico chiamato \"Don Diavolo\", che appare anche come protagonista in uno dei romanzi de \"The Great Merlini\". \"Don Diavolo \u00e8 un mago che perfeziona i suoi trucchi in un seminterrato al Greenwich Village, dove lo viene spesso a trovare il tormentato Ispettore Church della Omicidi, o per arrestare Don per un crimine impossibile o per chiedergli aiuto.\" "}
{"id": "2910292", "revid": "339392", "url": "https://it.wikipedia.org/wiki?curid=2910292", "title": "Francione Gary", "text": ""}
{"id": "2910293", "revid": "121406689", "url": "https://it.wikipedia.org/wiki?curid=2910293", "title": "Rezat Francone", "text": "Il Rezat Francone \u00e8 un fiume tedesco lungo 63,5\u00a0km; assieme al \"Rezat Svevo\" forma il fiume Rednitz nella Media Franconia.\nPercorso.\nIl fiume nasce nelle alture della Franconia, circa 1,5\u00a0km a sud-ovest del gruppo montuoso del \"Petersbergs\" a circa 2,3\u00a0km in linea d'aria a nord-ovest di Oberdachstetten, ad un'altitudine di 452 m s.l.m. Un tratto della linea ferroviaria \"Treuchtlingen\u2013W\u00fcrzburg\" percorre la zona delle sorgenti e anche un tratto del fiume.Il Rezat Francone scorre verso sud-est attraverso i comuni di Lehrberg, Ansbach, Sachsen bei Ansbach, Lichtenau, Windsbach e Spalt. A Georgensgm\u00fcnd si unisce, all'altitudine di 342\u00a0m. con il \"Rezat Svevo\" formare il Rednitz, dopo aver percorso un dislivello di circa 110\u00a0m. Il Rednitz successivamente insieme al fiume Pegnitz forma il fiume Regnitz, che si getta nel Meno presso Bamberga."}
{"id": "2910305", "revid": "729019", "url": "https://it.wikipedia.org/wiki?curid=2910305", "title": "The Ghan", "text": "Il Ghan \u00e8 un treno passeggeri operante tra Adelaide, Alice Springs, e Darwin in Australia. Gestito dalla Great Southern Railway e con locomotive fornite dalla Pacific National, il viaggio dura 48 ore e percorre 2979 chilometri (1852 miglia). Il nome \u00e8 un'abbreviazione del suo precedente soprannome \"The Afghan Express\", che deriva dalle carovane di cammellieri afghani, che a lato dei loro animali faticosamente percorrevano la stessa tratta prima dell'avvento della ferrovia.\nStoria.\nIl Ghan Originale.\nLa costruzione di quello che oggi \u00e8 conosciuto come Ghan cominci\u00f2 nel 1878 quando il premier dell'Australia Meridionale, Sir William Jervois inaugur\u00f2 i lavori a Port Augusta. La linea raggiunse Hawker nel giugno del 1880, Beltana nel luglio del 1881, Marree nel gennaio del 1884 e Oodnadatta il 7 gennaio 1891. I lavori di ampliamento della linea al fine di arrivare ad Alice Springs non cominciarono fino al 1926, e vennero completati nel 1929. Fino ad allora la tratta finale del viaggio veniva completata con l'utilizzo dei cammelli. Infatti, il nome del treno \u00e8 un omaggio ai conducenti dei cammelli afghani che arrivati in Australia nel XIX secolo, furono di aiuto per trovare dei modi per raggiungere l'entroterra inesplorato. Bench\u00e9 a partire dal completamento della tratta per Alice Springs, vi fossero dei piani per cominciare l'ampliamento della linea fino a Darwin, a causa delle perdite finanziarie, questi furono sempre rinviati. La tratta originale del Ghan seguiva la stessa strada del telegrafo, che era ritenuta la strada intrapresa da John McDouall Stuart durante il suo attraversamento dell'Australia nel 1862.\nNuova Linea.\nLa tratta originale, realizzata in maniera approssimativa e senza un accurato studio idrogeologico, fu soggetta ad una serie di gravi danni e malfunzionamenti dovuti ad allagamenti e smottamenti.\nIl Ghan percorse per l'ultima volta la tratta originale nel 1980 e la sua preservazione come monumento storico \u00e8 ora nelle mani della \"The Ghan Preservation Society\".\nLa nuova linea \u00e8 localizzata in gran parte in una zona diversa, a circa 160 chilometri (100 miglia) a ovest della vecchia, con un percorso scelto con maggiore accortezza, quindi meno soggetto agli allagamenti, e alle devastanti piene improvvise delle fiumare normalmente asciutte dovute alle piogge inattese, che funestarono gravemente la vecchia linea. Con la nuova linea, grazie anche alla migliore qualit\u00e0 delle opere, si \u00e8 avuta una maggiore affidabilit\u00e0 del percorso, e la puntualit\u00e0 dei treni.\nConnessione a Darwin.\nLa costruzione della tratta Alice Springs - Darwin era considerata il pi\u00f9 grande progetto di ingegneria civile in 50 anni fino alla creazione Snowy Mountains Scheme, il pi\u00f9 grande progetto nella storia australiana.\nLa costruzione della linea cominci\u00f2 nel luglio del 2001, e il primo passeggero raggiunse Darwin il 4 febbraio 2004, dopo oltre un secolo di progettazione e attesa, e un costo di 1.3 miliardi di Dollari australiani. L'arrivo del Ghan a Darwin signific\u00f2 una nuova era del turismo nei Territorio del Nord, rendendo i viaggi per la regione pi\u00f9 facili e convenienti, e fornendo un migliore accesso alla regione per le comunit\u00e0 aborigene. Il collegamento inoltre consentir\u00e0 un maggiore movimento di merci attraverso la regione, si spera che questo possa rendere Darwin un altro centro commerciale con l'Asia.\nIn preparazione alla connessione con Darwin, una delle locomotive fu chiamata Steve Irwin, con la speranza che un volto noto dell'Australia potesse aiutare a promuovere il nuovo servizio turistico.\nOperativit\u00e0.\nIl Ghan \u00e8 gestito dalla Great Southern Railway, parte del Serco Group. Oltre ad Adelaide, Alice Springs e Darwin, il treno fa anche una fermata a Katherine. Gli stop a Katherine e Alice Springs consentono il tempo per un tour facoltativo. La lunghezza media del treno \u00e8 di 686 metri, ma si sono registrati anche treni di oltre 49 carrozze, lunghi 1200 metri.\nLa risposta iniziale alla connessione realizzata con Darwin, \u00e8 andata oltre le aspettative, portando all'aumento dei servizi anche nelle stagioni non di punta.\nIl Ghan effettua normalmente due corse complete a settimana da Adelaide a Darwin e ritorno, ma l'attuale crisi finanziaria mondiale ha ridotto la frequenza delle corse ad una corsa a settimana nei due sensi, durante la bassa stagione (da novembre a maggio)."}
{"id": "2910307", "revid": "71433", "url": "https://it.wikipedia.org/wiki?curid=2910307", "title": "Despicable Me", "text": ""}
{"id": "2910310", "revid": "729019", "url": "https://it.wikipedia.org/wiki?curid=2910310", "title": "Antica Gelateria del Corso", "text": "Antica Gelateria del Corso \u00e8 una linea di gelati con cui vengono commercializzati alcuni prodotti facenti riferimento al marchio Gelati Motta, attualmente sotto propriet\u00e0 di Froneri, joint venture realizzata nel 2016 tra il gruppo inglese R&amp;R e la multinazionale svizzera Nestl\u00e9.\nStoria.\nDurante la seconda met\u00e0 degli anni settanta del XX secolo, a fronte di una concorrenza sempre pi\u00f9 agguerrita, Italgel decise che i tempi erano maturi per la creazione di un marchio che permettesse la nascita di prodotti gelati di elevata qualit\u00e0, da poter proporre ad una fascia di clientela particolare, con molta attenzione verso il settore della ristorazione.\nCon queste premesse, all'inizio degli anni ottanta la SME, divisione alimentare dell'IRI, all'epoca proprietaria di Italgel, decise di affiancare ai marchi controllati nel segmento gelati (ovverosia Gelati Motta e Gelati Alemagna), una linea di gelati di alta qualit\u00e0 concentrata su un ristretto numero di prodotti, realizzati utilizzando materie prime di pregio.\nNel corso degli anni, tale marchio si \u00e8 sempre pi\u00f9 distinto come il marchio di alta qualit\u00e0 di Italgel.\nNel 1993, i marchi Italgel, fra cui Antica Gelateria del Corso, vengono venduti alla multinazionale svizzera del settore alimentare Nestl\u00e9. Nel 2016 Nestl\u00e9 decide di scorporare il suo business nel settore gelati cedendo le sue attivit\u00e0 internazionali a Froneri, una joint venture tra il gruppo inglese R&amp;R Ice Cream e Nestl\u00e9 stessa, in cui entrambe le societ\u00e0 detengono il 50% del capitale."}
{"id": "2910322", "revid": "118730527", "url": "https://it.wikipedia.org/wiki?curid=2910322", "title": "La vedova e il piedipiatti", "text": "La vedova e il piedipiatti, miniserie TV in 6 episodi, \u00e8 stato trasmesso dalprimo canale RAI dal 3 luglio al 7 agosto 1979, girato ancora in bianco e nero, scritto da Paolini e Silvestri e diretto da Mario Landi.&lt;br&gt; \nAttori fissi dei sei episodi erano Ave Ninchi, Enrico Papa, Veronica Lario, Giulio Platone e Luigi Palchetti.\nTrama.\nAvatar (Ave Ninchi), una vedova romagnola trapiantata a Torino, non essendo sufficiente la pensione che riceve, decide di affittare una camera del suo appartamento. L'affittuario \u00e8 il giovane commissario Lombardi (Enrico Papa). Avatar, ottima cuoca e cartomante ma con un fiuto da Miss Marple, aiuta il giovane inquilino nelle sue indagini.&lt;br&gt;Altri personaggi sono Emilio (Giulio Platone), il portiere dello stabile, e sua figlia Maria Teresa (Veronica Lario). Una sottotrama sentimentale \u00e8 dedicata ai rapporti di Lombardi con la fidanzata Sveva (che non appare mai in scena) e con Maria Teresa. Nonostante gli sforzi di Avatar per combinare un matrimonio fra i suoi due pupilli, Lombardi e Maria Teresa restano soltanto amici, anche quando il commissario rompe con la fidanzata.\nMusica.\nLa sigla iniziale era il brano strumentale \"Passi nel buio\" di Carlo Esposito, la sigla finale il brano strumentale \"Clely\" di Antonio Altamura. Entrambi sono stati pubblicati nel 33 giri \"Caratteristici vari\" di Carlo Esposito e Antonio Altamura (Usignolo Edizioni Musicali, UST 369, 1979, LP).\nEpisodi.\n\"Una storia da 1.300 milioni\".\nTrama&lt;br&gt;\nUn piccolo industriale scompare mentre sta portando dei soldi in Svizzera e nel Po viene ripescato il corpo di uno sconosciuto. Un altro industriale scompare e viene trovato il cadavere di un altro sconosciuto. Sar\u00e0 Avatar a risolvere il caso.\n\"Domenica prossima\".\nTrama&lt;br&gt;\nGiacomo, autista in un supermercato, e Laura, commessa in una tintoria, non sanno se potranno sposarsi. Avatar, saputo che Giacomo ha un comportamento sospetto, convince i due giovani a farsi leggere le carte; viene cos\u00ec a sapere che Giacomo si \u00e8 impegnato a fare da autista a una banda di rapinatori. Con il decisivo intervento del commissario Lombardi, Giacomo si salver\u00e0. \n\"Sardine in scatola\".\nTrama&lt;br&gt;\n\"Verruca\", uno strozzino noto alla polizia, viene assassinato mentre sta mangiando sardine in scatola. I sospettati sono molti, stante l'attivit\u00e0 illegale del morto, e Avatar si salva per poco da due attentati. Avatar scoprir\u00e0 che la soluzione del caso sta nelle scatole di sardine che \"Verruca\" teneva nascoste. \n\"Parole di lode\".\nTrama&lt;br&gt;\nNicoleta Taddei, moglie di un industriale farmaceutico, \u00e8 stata rapita. Le trattative vengono affidate all'avv. Lab\u00f2, la cui moglie \u00e8 accusata di un piccolo furto. Contemporaneamente dal parrucchiere di fiducia di Maria Teresa scompare un portasigarette. I vari personaggi sono tra loro intrecciati e il commissario, con l'aiuto di Avatar, risolver\u00e0 il caso.\n\"Ci vuole un attaccapanni\".\nTrama&lt;br&gt;\nLa rapina in una gioielleria si conclude con un morto. Unico indizio un impermeabile taglia 52. I sospettati sono almeno tre e Avatar riuscir\u00e0 a dipanare la matassa.\n\"Sangue di coniglio\".\nTrama&lt;br&gt;\nAvatar, alla ricerca di un attaccapanni per conto di Lombardi, si rivolge al laboratorio di un orfanotrofio ma capisce che c'\u00e8 qualcosa di strano: solo tre bambini e strani educatori. Le rapine a due uffici postali convincono Lombardi che sia in preparazione un colpo pi\u00f9 importante. Avatar trover\u00e0 la soluzione con l'aiuto di Emilio."}
{"id": "2910324", "revid": "104458", "url": "https://it.wikipedia.org/wiki?curid=2910324", "title": "Harri Olli", "text": "Biografia.\nIn Coppa del Mondo ha esordito il 29 novembre 2002 a Kuusamo (46\u00b0), ha ottenuto il primo podio il 10 marzo 2007 nella gara a squadre di Lahti (3\u00b0) e la prima vittoria il 29 novembre 2008 a Kuusamo, ancora in una gara a squadre.\nIn carriera ha preso parte a un'edizione dei Giochi olimpici invernali, (squalificato nel trampolino normale, 18\u00b0 nel trampolino lungo, 4\u00b0 nella gara a squadre), a tre dei Campionati mondiali, vincendo una medaglia, e a tre dei Mondiali di volo, vincendo due medaglie.\nAveva interrotto la sua carriera agonistica nel gennaio 2011, ma a dicembre 2013 \u00e8 tornato alle competizioni, gareggiando inizialmente in Coppa Continentale e dal novembre 2014 in Coppa del Mondo."}
{"id": "2910327", "revid": "1386670", "url": "https://it.wikipedia.org/wiki?curid=2910327", "title": "Dissezione", "text": ""}
{"id": "2910332", "revid": "181699", "url": "https://it.wikipedia.org/wiki?curid=2910332", "title": "Appignano di Offida", "text": ""}
{"id": "2910338", "revid": "1543377", "url": "https://it.wikipedia.org/wiki?curid=2910338", "title": "Jessica Watson", "text": "Sebbene abbia reclamato il record di velista pi\u00f9 giovane al mondo a completare la circumnavigazione del globo in solitaria, il suo record non \u00e8 stato riconosciuto.\nBiografia.\nJessica Watson \u00e8 nata a Gold Coast, nel Queensland australiano, seconda dei quattro figli di Roger e Julie Watson, neozelandesi trasfertitisi in Australia nel 1987, pertanto possiede il doppio passaporto, australiano e neozelandese.\nHa una sorella maggiore (Emily) e un fratello e una sorella minori (Tom e Hannah). Tutti e quattro navigano sin da bambini e la famiglia stessa \u00e8 vissuta per cinque anni a bordo di una barca di 16 metri; i bambini della coppia hanno studiato per corrispondenza. In seguito hanno abitato su un vecchio bus a due piani fuori servizio e riattato. Quando Jessica aveva 11 anni, sua madre le ha letto il libro di Jesse Martin (altro giovane circumnavigatore del globo) \"Lionheart: A Journey of the Human Spirit\". Ci\u00f2 ha fatto maturare in Jessica il desiderio di emulare l'impresa.\nPertanto, nel 2008, ha annunciato ufficialmente il suo proposito di intraprendere a sua volta la circumnavigazione del globo per riuscire nell'impresa come \n Jesse Martin. Il \"Los Angeles Times\" ha riportato la ragione addotta da Jessica riguardo al suo viaggio: \nLa barca.\nLa barca \u00e8 uno sloop lungo 10.23 metri, modello Sparkman &amp; Stephens 34, lo stesso modello usato da altri giovani circumnavigatori del globo, come Jon Sanders, David Dicks e Jesse Martin. \u00c8 stata scelta e preparata alla grande impresa da Don McIntyre e Bruce Arms, marinai di lunga data Jessica ha a sua volta collaborato al suo allestimento; il nome, \"Ella's Pink Lady\", \u00e8 stato imposto dallo sponsor principale del giro del mondo: la casa cosmetica francese Ella Bach\u00e9.\nProve e collisione.\nLe prove in mare a bordo della \"Ella's Pink Lady\" sono iniziate ai primi del 2009 nella zona tra Gold Coast, Brisbane e Sydney, e si sono svolte perlopi\u00f9 senza intoppi.\nTuttavia, durante una prova in mare da Brisbane a Sydney, nella prima notte dopo aver lasciato Brisbane, alle 2:00 di notte del 9 settembre 2009 Jessica \u00e8 andata addosso alla \"Silver Yang\", un cargo da 63.000 tonnellate, di fronte a Point Lookout. Lo sloop \"Ella's Pink Lady\" perde l'albero nell'impatto, ma Jessica riesce a riprendere il controllo e a ricondurre la barca a Southport grazie al motore d'emergenza.\nIl primo rapporto dell'Australian Transport Safety Bureau (l'organismo preposto a casi come questi) affermava che Jessica Watson in quel momento stava dormendo, dato che sebbene avesse controllato il radar prima di coricarsi, non aveva individuato la \"Silver Yang\". Ci\u00f2 ha causato, quattro minuti dopo, l'incidente. Il rapporto affermava anche che la \"Silver Yang\", in ottemperanza al protocollo, aveva segnalato otticamente e uditivamente la sua presenza, per poi cercare di cambiare direzione, ma ci\u00f2 non \u00e8 bastato ad evitare lo sloop. Il \"Bureau\" tenderebbe ora a dividere la colpa tra la ragazzina e il mercantile e sta scrivendo un nuovo rapporto, che sar\u00e0 pubblicato in data ignota.\nCritiche e supporto.\nIl progetto di Jessica \u00e8 stato duramente criticato, specie dopo l'incidente di cui sopra. Barry Tyler della rivista \"Pacific Motor Yacht\" scrive: Dubbi al riguardo sono stati espressi anche da Phil Jones, il presidente di Yachting Australia, e da Grant Wharington, skipper della nave \"Skandia\", che pure ha affermato di essere stato impressionato da Jessica dopo averla incontrata, ma quando le ha suggerito di fare pi\u00f9 esperienza di navigazioni solitarie prima di partire ha ricevuto un rifiuto (con sua sorpresa). La Australian Childhood Foundation, ha invece messo in dubbio che una ragazzina di 16 anni possa pienamente capire i rischi di una tale avventura.\nNonostante i numerosi giudizi sfavorevoli, la Watson ha raccolto comunque una notevole cerchia di supporters. In particolare, il grande navigatore Don McIntyre l'ha fortemente aiutata, scegliendo per lei una barca e assistendola sotto ogni aspetto. Similmente ha fornito supporto anche Tony Mowbray, altro circumnavigatore del globo, affermando che Jessica \"lo sta facendo per buone ragioni\". Addirittura il milionario e avventuriero Richard Branson, patron della Virgin, ha fornito il suo supporto.\nAnche a viaggio in corso sono giunti attestati di stima. Il primo ministro australiano Kevin Rudd ha detto in un discorso pubblico il 26 gennaio: \nIn diretta sulla ABC il 26 gennaio 2010, Abby Sunderland, altra giovane velista che ha inutilmente tentato il giro del mondo ed era \"de facto\" in competizione con lei per il primato di precocit\u00e0, ha seguito il doppiaggio di Capo Horn, congratulandosi con la \"rivale\":\nPiano di viaggio.\nLa circumnavigazione ha come base di partenza e arrivo Sydney e passa vicino a Nuova Zelanda, Isole Figi, Kiribati, Capo Horn, Capo di Buona Speranza, Capo Leeuwin, Capo Sud Est. D'accordo con le norme della International Sailing Federation e del World Sailing Speed Record Council (WSSRC) in materia di circumnavigazioni, l'equatore deve essere attraversato e non seguito, per non intralciare alcune rotte commerciali; il passaggio \u00e8 avvenuto vicino a Kiritimati.\nLa partenza \u00e8 avvenuta il 1\u00ba maggio 2009, e il viaggio \u00e8 terminato un anno dopo, il 15 maggio 2010. Originariamente doveva durare otto mesi, per una distanza di circa 23.000 miglia nautiche.\nGrazie a una navigazione particolarmente veloce, il viaggio sarebbe potuto finire gi\u00e0 a febbraio 2010) e coprire meno di 22.000 miglia nautiche.\nIl piano era di viaggiare in solitario e senza assistenza. Ci\u00f2 vuol dire che per tutto il giro del mondo nessuno nessuno la avrebbe aiutata in alcun modo e lei non si sarebbe mai potuta fermare in alcun porto n\u00e9 avrebbe potuto farsi assistere da altre navi, potendo solo comunicare via radio con Sydney. Volendo la circumnavigazione poteva essere fatta anche con fermate e assistenza (il record di precocit\u00e0 sarebbe arrivato lo stesso), ma Jessica ha scelto la via pi\u00f9 difficile.\nGiornale di bordo.\nJessica Watson \u00e8 finalmente partita dal porto di Sydney il 18 ottobre 2009 sul suo sloop rosa \"Ella's Pink Lady\", dirigendosi verso l'Oceano Pacifico.\nHa passato Tonga il 5 novembre, ma non \u00e8 potuta passare accanto a Nuova Zelanda e Figi causa vento sfavorevole.\nHa passato l'equatore il 19 novembre 2009 (data australiana), a circa 161\u00b040' di longitudine ovest, vicino a Jarvis Island, e ha passato Kiritimati il 22 novembre 2009 (data australiana) dopo 36 giorni. Quindi ha ripassato l'equatore a 156\u00b020' di longitudine ovest e ha continuato in direzione sud-est verso Capo Horn. La distanza percorsa tra Sydney e Kiritimati era di circa 3.900 miglia nautiche. A Natale era presso il Polo oceanico dell'inaccessibilit\u00e0 (Point Nemo), il punto della superficie terrestre pi\u00f9 lontano dalla terraferma.\nIl 13 gennaio 2010 (ore 9:40 UTC) ha passato Capo Horn, dopo aver percorso 9,800 miglia nautiche in 87 giorni. Era in anticipo di 11 giorni, visto che il piano era di percorrere 100\u00a0miglia al giorno. Poco dopo i suoi genitori l'hanno sorvolata su un piccolo aereo per testimoniare il passaggio.\nIl 23 gennaio 2010, parecchi giorni dopo aver passato le Isole Falkland, \u00e8 stata investita da una grossa tempesta con onde alte 10 metri e vento a 70 nodi. La tempesta non ha fatto particolari danni alla barca, ma ha accidentalmente attivato il sistema SOS, costringendo Jessica a far fermare i soccorsi che gi\u00e0 erano partiti.\nIl 25 gennaio 2010, centesimo giorno di navigazione, ha superato il punto medio del viaggio, dopo aver percorso 11.500\u00a0miglia sulle 23.000 previste.\nIl 15 febbraio 2010 ha attraversato il Meridiano di Greenwich, passando dall'Emisfero Ovest all'Emisfero Est.\nIl 24 febbraio Jessica ha passato Capo di Buona Speranza e Capo Agulhas, il punto pi\u00f9 a sud dell'Africa, passando dall'Oceano Atlantico all'Oceano Indiano.\nDal Sudafrica, Jessica ha navigato 5000\u00a0miglia verso l'Australia dell'ovest.\nIl 10 aprile \u00e8 entrata nelle acque territoriali australiane. I genitori e la stampa l'hanno sorvolata su un piccolo aereo per darle il benvenuto.\nIl 12 aprile Jessica Watson ha passato Cape Leeuwin, nel sud-ovest dell'Australia. Deve percorrere approssimativamente 2.500\u00a0miglia per raggiungere la Tasmania e ritornare a Sydney per completare l'impresa.\nAlle 13:53 del 15 maggio 2010, Jessica Watson ha attraversato la linea del traguardo nel porto di Sydney, dopo 210 giorni di viaggio e 3 giorni prima del suo diciassettesimo compleanno.\nDurante il viaggio Jessica, essendo priva di assistenza, ha dovuto pi\u00f9 volte far fronte a problemi tecnici; molti di questi sono stati riportati sul blog.\nEcco i problemi principali:\nMancato riconoscimento del record.\nIl sito Sail-World.com ha pubblicato un'analisi del viaggio il 3 maggio 2010 nel quale si calcola che la distanza percorsa da Jessica Watson \u00e8 di 19.631,6 miglia nautiche, meno della distanza minima stabilita dal World Sailing Speed Record Council (WSSRC) per omologare un record e che quindi non pu\u00f2 essere considerata una circumnavigazione del globo. Le norme del WSSRC affermano \"La distanza minima percorsa dall'imbarcazione deve essere di 21.600 miglia nautiche.\" L'analisi conclude che la distanza percorsa da Jessica, incluse virate e deviazioni strategiche a causa del meteo, sia comunque inferiore alla distanza ortodromica stabilita tra alcune isole e capi. La regola \u00e8 basata su una pi\u00f9 vecchia, seguita dal precedente detentore del primato Jesse Martin, secondo la quale in una circumnavigazione del globo il marinaio deve toccare un punto esattamente agli antipodi del luogo di partenza. Ad esempio, partendo dall'Inghilterra del sud, si deve forzatamente toccare la Nuova Zelanda. La nuova regola afferma invece che una circumnavigazione, per essere valida, deve essere lunga quanto la circonferenza terrestre. Il record \u00e8 stato in seguito ottenuto da una coetanea della Watson, Laura Dekker, che sempre a 16 anni concluse una circumnavigazione in piena regola.\nAlle polemiche Jessica Watson ha risposto seccamente:\nIl manager di Jessica, Andrew Fraser, ha rilanciato le rivendicazioni, notando che la WSSRC non riconosce i record stabiliti da under 18, quando invece ha riconosciuto il record della sedicenne Laura Dekker, ottenuto rispettando le regole. Ha detto \nIl giornalista inglese Bob Fisher ha risposto su Sail-World.com: \nJessica ha commentato duramente questa faccenda nel suo libro, \"True Spirit\"(p.\u00a0316). Ha affermato di avere scritto moltissime lettere al WSSRC chiedendo quali fossero i requisiti necessari per raggiungere il record. La gelida risposta \u00e8 stata che i record di precocit\u00e0 non erano pi\u00f9 riconosciuti da tempo. Oltre a ci\u00f2 ha anche affermato che, secondo le sue informazioni, non fosse necessario seguire la rotta di Jesse Martin (che passava molto a nord dell'equatore), ma semplicemente una qualsiasi rotta generalmente accettata come circumnavigazione e gi\u00e0 percorsa da altri marinai. Solo alla fine ha scoperto che non era cos\u00ec.\nNel libro ha anche difeso il suo entourage. Sail-World.com ha infatti scritto: \"Non crediamo che abbia deciso lei la rotta. La gente pensa che stiamo criticando Jessica, ma non \u00e8 cos\u00ec. Noi critichiamo il suo entourage\". Lei ha tuttavia affermato di essere stata dipinta come \"un burattino senza voce in capitolo.\"(p.\u00a0318)"}
{"id": "2910345", "revid": "76963", "url": "https://it.wikipedia.org/wiki?curid=2910345", "title": "David Bowe", "text": "\u00c8 conosciuto soprattutto per essere apparso nel film \"UHF - I vidioti\" (1989). In seguito Bowe cominci\u00f2 a interpretare ruoli minori in film come \"Codice d'onore\", \"Made in America\", \"The Rock\" e \"Derby in famiglia\". In televisione \u00e8 apparso in un episodio di \"La tata\" e in un episodio di \"Willy, il principe di Bel Air\"."}
{"id": "2910347", "revid": "124123", "url": "https://it.wikipedia.org/wiki?curid=2910347", "title": "Nis Petersen", "text": "Inizi\u00f2 a lavorare presso una farmacia, ma l'ambiente familiare non ricettivo alla sua sensibilit\u00e0 artistica gli fece cambiare mestiere molte volte, vagabondando di paese in paese. La sua prima opera in versi fu davvero sorprendente e ben accolta: \"Pifferai notturni\", del 1926, ebbe un buon successo di critica e di pubblico. \nAd esso segu\u00ec dopo pochi anni \"Il vicolo dei sandalai\", romanzo ambientato nella Roma antica di Marco Aurelio, in cui gli avvenimenti narrati pongono in primo piano che le gioie e i dolori degli uomini sono in fondo gli stessi, indipendentemente dal tempo in cui si vive. Il libro ebbe un tale successo da essere in breve tradotto anche all'estero. \nInfine, degna di menzione, l'antologia di poesie \"Un gruppo di versi\", del 1933, caratterizzato da una scansione e un ritmo dei versi classico e tradizionale."}
{"id": "2910350", "revid": "767487", "url": "https://it.wikipedia.org/wiki?curid=2910350", "title": "Fuga senza scampo", "text": "Fuga senza scampo (\"No Place to Hide\"), distribuito anche col titolo Rebel, \u00e8 un film del 1973 diretto da Robert Allen Schnitzer e interpretato da Sylvester Stallone.\nTrama.\nJerry \u00e8 un giovane leader di un movimento studentesco dedito alla contestazione sociale.\nDeluso dai pochi risultati ottenuti dal suo gruppo giovanile, il giovane lascia la leadership e si unisce ad una banda di terroristi. Con l'aiuto di una donna di colore, ricercata in tutto il mondo, i terroristi organizzano un attentato agli edifici di una multinazionale. Jerry conosce allora la bella Laurie, la quale cercher\u00e0 inutilmente di convincerlo che solo grazie all'amore si pu\u00f2 cambiare il mondo. L'attentato si rivela per\u00f2 una trappola organizzata dai servizi segreti, con l'aiuto dall'interno del gruppo di Tommy, per mettere le mani sulla pericolosa ricercata. Mentre tutti i terroristi vengono catturati, Jerry fugge con l'intenzione di andare dall'amata Laurie, ignorando di avere nella sua auto l'ordigno preparato per l'attentato."}
{"id": "2910351", "revid": "838137", "url": "https://it.wikipedia.org/wiki?curid=2910351", "title": "Holovousy", "text": "Holovousy pu\u00f2 riferirsi a diversi toponimi della Repubblica Ceca:"}
{"id": "2910353", "revid": "287204", "url": "https://it.wikipedia.org/wiki?curid=2910353", "title": "Lago di Patria", "text": "Il lago di Patria o lago Patria \u00e8 il pi\u00f9 grande lago costiero della Campania, con una superficie di 2\u00a0km\u00b2. \u00c8 situato nel comune di Giugliano in Campania, nella frazione chiamata appunto Lago Patria, e in parte nel comune di Castel Volturno, in provincia di Caserta. Ha una caratteristica forma di cuore. \u00c8 il pi\u00f9 meridionale dei laghi pontini.\nAl tempo dei latini era conosciuto come \"Literna Palus\" e sulla sponda sud si estendeva la citt\u00e0 di Liternum. Anticamente, soprattutto prima dei lavori idraulici del '600, si estendeva maggiormente verso nord, con un'ampia area paludosa. Infatti il Clanis, che in epoca antica sfociava nel Lago di Patria, fu artificiosamente irregimentato e portato a sfociare 9\u00a0km pi\u00f9 a nord, a Pinetamare. Oggi \u00e8 alimentato da modesti corsi d'acqua dolce e da alcune sorgenti, ma anche da un canale, oggi cementificato, che lo collega al mare e permette l'ingresso di acqua salata. La superficie si trova a circa 4\u00a0m sul livello del mare.\nIl Lago di Patria si pu\u00f2 considerare un lago costiero per la posizione vicina al mare, la modesta profondit\u00e0 (in media 1,5\u00a0m) e la salinit\u00e0 delle acque.\nIl Lago di Patria ospita una ricca fauna di uccelli palustri e anche la fauna ittica \u00e8 molto differenziata. Dal 1999 fa parte della Riserva naturale Foce Volturno - Costa di Licola, un'area protetta regionale che ha accorpato e ampliato precedenti aree protette.\nAttivit\u00e0 sportiva.\nSulla sua superficie si pratica regolarmente canottaggio e il Circolo del Remo e della Vela Italia vi ha trasferito la propria struttura relativa a tale sport dall'originaria sede napoletana di Santa Lucia. Nel 1963 ospit\u00f2 le competizioni di canottaggio dei IV Giochi del Mediterraneo."}
{"id": "2910354", "revid": "599013", "url": "https://it.wikipedia.org/wiki?curid=2910354", "title": "Holubice", "text": "Holubice pu\u00f2 riferirsi a diversi toponimi della Repubblica Ceca:"}
{"id": "2910356", "revid": "1305772", "url": "https://it.wikipedia.org/wiki?curid=2910356", "title": "Horka", "text": "Horka pu\u00f2 riferirsi a diversi toponimi:"}
{"id": "2910358", "revid": "599013", "url": "https://it.wikipedia.org/wiki?curid=2910358", "title": "Horky", "text": ""}
{"id": "2910371", "revid": "4252", "url": "https://it.wikipedia.org/wiki?curid=2910371", "title": "Iconavetere", "text": ""}
{"id": "2910374", "revid": "83531", "url": "https://it.wikipedia.org/wiki?curid=2910374", "title": "Giro di Svizzera 1975", "text": "Il Giro di Svizzera 1975, trentanovesima edizione della corsa, si svolse dal 12 al 20 giugno 1975, per un percorso totale di 1 629,1\u00a0km con partenza da Baden e arrivo ad Affoltern am Albis. Il corridore belga Roger De Vlaeminck si aggiudic\u00f2 la corsa concludendo in 44h22'48\".\nAl via si presentarono 77 atleti. I ciclisti arrivati al traguardo finale furono 59, mentre 18 si ritirarono, con una percentuale di arrivi pari al 77%."}
{"id": "2910379", "revid": "170423", "url": "https://it.wikipedia.org/wiki?curid=2910379", "title": "Golden State Warriors 2009-2010", "text": "La stagione 2009-10 dei Golden State Warriors fu la 61\u00aa nella NBA per la franchigia.\nI Golden State Warriors arrivarono quarti nella \"Pacific Division\" della \"Western Conference\" con un record di 26-56, non qualificandosi per i play-off."}
{"id": "2910385", "revid": "1904508", "url": "https://it.wikipedia.org/wiki?curid=2910385", "title": "W\u0142adys\u0142aw Czartoryski", "text": "Biografia.\nInfanzia.\nEra figlio del principe Adam Jerzy Czartoryski, e di sua moglie, la contessa Anna Zofia Sapieha: entrambi i genitori appartenevano alla szlachta, l'alta aristocrazia polacca.\nEducazione.\nCzartoryski fino alla maggiore et\u00e0 venne affidato alle cure di un padre carmelitano, ma raggiunta la maggiore et\u00e0, studi\u00f2 con il suo omonimo conte W\u0142adis\u0142aw de Plater, cugino dell'eroina polacca Emilia Plater, all'Universit\u00e0 di Cracovia (Universit\u00e0 Jagellonica).\nPrimo matrimonio.\nSpos\u00f2, 1 marzo 1855 a Malmaison, vicino a Parigi, la principessa Mar\u00eda Amparo Mu\u00f1oz (17 novembre 1834-19 agosto 1864), figlia della regina Maria Cristina di Due Sicilie e del suo marito morganatico duca August\u00edn Fern\u00e1ndez Mu\u00f1oz de Riansares. Ebbero un figlio.\nSoggiorno in Francia.\nTrasferitosi con la famiglia in Francia dopo la fallita Rivoluzione polacca del 1831, prese alloggio all'H\u00f4tel Lambert, un edificio parigino acquistato dal padre, che era un punto di incontro e abitazione di importanti esiliati polacchi appartenenti alla fazione liberal-monarchica.\nLo stesso Czartoryski fece parte del salotto di discussione dell'Hotel Lambert e fu uno dei promontori della sua biblioteca di lingua polacca. Inoltre il principe fond\u00f2 nel 1871 a Rapperswil, in Svizzera, il Museo Nazionale Polacco e a Cracovia il Museo Czartoryski, finanziando queste istituzioni; propugn\u00f2 inoltre l'entrata indiscriminata di professori ebrei all'Universit\u00e0 Jagellonica di Cracovia, il cui accesso, prima di allora, era proibito.\nImportanza sociale.\nCzartoryski fu mecenate di grandi artisti, specialmente pittori, le cui opere furono esposte al Museo Czartoryski; inoltre aiut\u00f2 la pubblicazione dei libri di Gustave Flaubert, che era anche suo amico. Czartoryski fu anche in missione diplomatica per il governo polacco in esilio in Inghilterra, in Svezia, in Egitto e in Turchia.\nSecondo matrimonio.\nSpos\u00f2, 15 gennaio 1872 a Chantilly, Margherita Adelaide d'Orleans (16 febbraio 1846-24 ottobre 1893), figlia di Luigi d'Orl\u00e9ans, duca di Nemours. Ebbero due figli.\nMorte.\nIl Principe mor\u00ec il 23 giugno 1894 a Boulogne-Billancourt.\nDiscendenza.\nIl Principe e la sua prima moglie, Mar\u00eda Amparo Mu\u00f1oz, ebbero un figlio:\nDal suo secondo matrimonio con Margherita Adelaide d'Orleans nacquero due figli: "}
{"id": "2910395", "revid": "729019", "url": "https://it.wikipedia.org/wiki?curid=2910395", "title": "J\u01d0ngch\u00e1", "text": "La Polizia del popolo della Repubblica Popolare Cinese () nota anche come \u00e8 una delle forze di polizia della Repubblica popolare cinese.\nDipendente dal Ministero della Pubblica Sicurezza e svolge compiti di polizia giudiziaria e di polizia amministrativa. \u00c8 altres\u00ec responsabile per quanto concerne la gestione dell'ordine pubblico e della pubblica sicurezza.\nIl personale \u00e8 ben distinguibile dagli appartenenti alla Polizia armata del popolo, in quanto, a differenza di questi ultimi, indossa uniformi di colore blu scuro. Il Corpo \u00e8 rappresentato da una Marcia d'ordinanza intitolata , anche in questo caso il brano \u00e8 spesso noto col suo titolo abbreviato, ovvero ."}
{"id": "2910398", "revid": "1966415", "url": "https://it.wikipedia.org/wiki?curid=2910398", "title": "Produttore teatrale", "text": "Il produttore teatrale \u00e8 quella figura, nel mondo del teatro, incaricata di sovrintendere a tutti gli aspetti del montaggio di una produzione teatrale.\nRuolo.\nProduttore indipendente.\nIl produttore indipendente \u00e8 solitamente il creatore del copione, ed \u00e8 colui che d\u00e0 avvio all'intero processo di produzione. \u00c8 il produttore che cerca il regista, dopodich\u00e9 si dedica ad equilibrare e coordinare gli aspetti finanziari al servizio della realizzazione creativa della visione del commediografo/drammaturgo e della sua stessa. Il suo ruolo pu\u00f2 anche includere, ma non necessariamente, la scelta del cast, tuttavia quasi sempre il produttore ha potere di veto se il cast non \u00e8 stato scelto da lui. Talvolta il produttore pu\u00f2 essere responsabile di assicurare i fondi alla produzione, sia se ha una propria compagnia di produzione sia prendendo nella squadra degli investitori attraverso un accordo di associazione limitata; in questo modo il produttore stesso diviene Partner Generale, con responsabilit\u00e0 illimitata. Successivamente si passa al lavoro con gli agenti teatrali, alla negoziazione con i sindacati, alla ricerca di altro staff, alla sicurezza del teatro e della sala prove ed all'assicurazione dell'indennizzo dei lavoratori.\nSebbene sia solitamente il produttore il responsabile dell'ingaggio della squadra creativa, generalmente si consulta con il commediografo ed il regista che danno il benestare. Il produttore ingaggia anche il team di produzione, tra i quali un Direttore Generale, un Direttore di Produzione, un Direttore di Teatro, un Direttore Scenico eccetera, a sua discrezione. In molti casi al produttore si richiede di impiegare lo staff fornito dai proprietari del teatro stesso, sia per quanto riguarda il personale a contatto con il pubblico (come un direttore teatrale, un botteghino, delle maschere o altro) sia quello di backstage (macchinisti, elettricisti, carpentieri ecc).\nIl produttore \u00e8 il responsabile dell\u2018impostazione e del controllo del budget; decide i prezzi dei biglietti, le date e gli orari degli spettacoli, e sviluppa una strategia pubblicitaria e di marketing per la produzione. Una delle pi\u00f9 grandi responsabilit\u00e0 del produttore, infatti, \u00e8 l'ingaggio di un pubblicitario e di una squadra di marketing, selezionati solitamente prima che lo spettacolo sia lanciato.\nIl produttore assume dei contabili e nella maggior parte dei casi dispone gi\u00e0 di una rappresentanza legale, indispensabile per le responsabilit\u00e0 gi\u00e0 menzionate. Tutti i conti, inclusi le paghe dello staff e le tasse, devono essere pagate anticipatamente, ed \u00e8 cos\u00ec che il produttore sviluppa il budget. Il proprietario del teatro, fornendo i servizi di botteghino, entra nel giro di affari delle vendite dei biglietti. Se i risultati economici dello spettacolo non sono buoni e cadono al di sotto di un tetto minimo, probabilmente dovr\u00e0 chiudere i battenti. Se questo non accade, spesso il produttore ottiene il 50% del profitto netto, mentre l'altro 50% viene spartito tra gli investitori o investito in un tour del medesimo spettacolo. Statisticamente, tuttavia, gli spettacoli con grandissimo successo ed altissimi profitti sono solo un'eccezione alla regola, poich\u00e9 la produzione commerciale indipendente \u00e8 un business ad alto rischio di perdite.\nProduttore non indipendente.\nDiverso tipo di produttore \u00e8 quello non indipendente, chiamato anche \"di linea\", che \u00e8 un realizzatore dei desideri di altre persone. Nella maggior parte dei casi, un teatro di repertorio, un festival, un'organizzazione no-profit o un'organizzazione amatoriale utilizzano un Amministratore Delegato, facendo ricadere le decisioni creative sulle spalle del Direttore artistico. Nei teatri in cui non figura un Amministratore Delegato, i Direttori Artistici spesso prendono il titolo di Direttore Artistico Produttivo o Direttore Artistico Delegato, ad indicare un maggior livello di responsabilit\u00e0.\nNel mondo teatrale di Broadway, del West End di Londra o degli spettacoli in tour, ci si aspetta che i produttori siano parte integrante della squadra, ed il loro nome \u00e8 posto addirittura prima del titolo dello spettacolo, ma pi\u00f9 spesso molto produttori sono in realt\u00e0 investitori, o i proprietari stessi dei teatri, e non hanno voce in capitolo nella produzione. Il credito di \"produttore\" \u00e8 occasionalmente dato a persone che forniscono servizi importanti, quali quelli trovare un teatro dove mettere in scena l'opera o un attore di fama internazionale che ne sia protagonista, ma normalmente il credito di tali personalit\u00e0 \u00e8 quello di \"produttore associato\"."}
{"id": "2910399", "revid": "386562", "url": "https://it.wikipedia.org/wiki?curid=2910399", "title": "Harry Tennent", "text": ""}
{"id": "2910401", "revid": "767487", "url": "https://it.wikipedia.org/wiki?curid=2910401", "title": "Kambakkht Ishq", "text": "Kambakkht ishq \u00e8 un film del 2009 diretto da Sabir Khan.\nTrama.\nViraj \u00e8 uno stuntman rude che odia l'idea di sposarsi perch\u00e9 asserisce che sia la fine della vita. Simrita \u00e8 un medico chirurgo che arrotonda facendo la modella.\nSi odiano a prima vista mentre tentano di interrompere (e successivamente distruggere) il matrimonio dei loro due rispettivi amici. Non fanno altro che farsi dispetti fino a che, casualmente, lei gli lascia un orologio nell'addome dopo un'operazione che dovette fare, sempre casualmente, su di lui. Da l\u00ec lei tenter\u00e0 di sedurlo perch\u00e9 spera di narcotizzarlo e operarlo, rimuovendogli l'orologio ed evitare la fine della propria carriera. Viraj cercher\u00e0 di sedurla per punirla del fatto che convinse la sua amica a chiedere il divorzio dal suo amico."}
{"id": "2910403", "revid": "287204", "url": "https://it.wikipedia.org/wiki?curid=2910403", "title": "Jingcha", "text": ""}
{"id": "2910411", "revid": "237256", "url": "https://it.wikipedia.org/wiki?curid=2910411", "title": "Aleksandr Dmitriev-Mamonov", "text": ""}
{"id": "2910413", "revid": "237256", "url": "https://it.wikipedia.org/wiki?curid=2910413", "title": "P\u00ebtr Palen", "text": ""}
{"id": "2910414", "revid": "479590", "url": "https://it.wikipedia.org/wiki?curid=2910414", "title": "Variabile casuale logaritmica", "text": ""}
{"id": "2910415", "revid": "237256", "url": "https://it.wikipedia.org/wiki?curid=2910415", "title": "Peter Ludwig von der Pahlen", "text": ""}
{"id": "2910416", "revid": "92723", "url": "https://it.wikipedia.org/wiki?curid=2910416", "title": "Duomo di Larino", "text": "Il duomo di Larino, o basilica concattedrale di Santa Maria Assunta e San Pardo, si trova nell'omonima citt\u00e0 in provincia di Campobasso. Nel giugno 1928 papa Pio XI lo elev\u00f2 alla dignit\u00e0 di basilica minore.\nStoria.\nLa fondazione della chiesa risale al XIII secolo. Una lapide posta sul portale d'ingresso attesta la data della sua consacrazione, il 30 luglio 1319. Secondo gli storici inoltre, la cattedrale sarebbe stata edificata su un preesistente tempio, la cui datazione \u00e8 tuttora sconosciuta.\nUna chiesa dedicata a San Pardo \u00e8 attestata nel 1081 in un atto di donazione compiuto da tal Luffrido, Prete di Larino, a favore del Monastero di San Giovanni in Venere di alcuni terreni e piccole chiese edificate nel quartiere o contrada di San Pardo, nei pressi della Chiesa ad esso dedicata: ci\u00f2 significa evidentemente che un edificio di culto in Larino e dedicato a San Pardo gi\u00e0 doveva esistere verso la fine dell'XI secolo e che si trovava in una contrada al di fuori del centro abitato.\nSecondo alcuni studi le differenze stilistiche all'interno della basilica sono dovute ad un mutamento di direzione dei lavori sul finire del XIII secolo. I modelli decorativi e le tecniche di costruzione indicherebbero infatti un periodo di costruzione continuativo tra la fine del XIII e l'inizio del XIV secolo, i cui lavori sarebbero stati operati da maestranze differenti.\nNel XIV secolo furono realizzati gli affreschi delle pareti e dei pilastri, raffiguranti i santi. Ad abbellire il soffitto, lasciato con capriate a vista, furono realizzati dipinti policromi. Il XV secolo non interess\u00f2 la chiesa per particolari interventi, ad eccezione della traslazione delle reliquie di San Pardo, sistemate in un altare nella navata destra. Nel Cinquecento fu realizzato il campanile, il cui basamento, del maestro Giovanni di Casalbore di Avellino, fu costruito nel 1451. Nel 1537 venne aggiunto un affresco dell'Annunciazione a sinistra dell'ingresso principale, nella parte interna. Lo stesso secolo vide una forte presenza di privati che commissionarono interventi nella cattedrale, molti dei quali ancora esistenti, come numerosi altari.\nPer la vitalit\u00e0 artistica della basilica, il Seicento fu un secolo di crisi. Nel 1656 la cittadina venne infatti colpita dalla peste, che lasci\u00f2 numerose vittime. I superstiti furono costretti ad affrontare lunghi periodi di povert\u00e0. Per ridare una dignit\u00e0 economica e religiosa alla citt\u00e0, Mons. Catalani abbell\u00ec la chiesa con oggetti preziosi e con una statua raffigurante San Pardo, ora trafugata.\nIn et\u00e0 barocca la quota del pavimento fu alzata, vennero realizzate due finestre che fiancheggiavano il portale e furono ampliate quelle del corpo longitudinale. Vennero inoltre eliminati alcuni altari privati, ritenuti un numero eccessivo.\nLa trasformazione dei caratteri architettonici della cattedrale, da medievali a barocchi, furono apportati sotto la direzione del vescovo Giovanni Andrea Tria. Il soffitto a capriate venne sostituito con uno a cassettoni e vennero realizzati ornamenti in stucco alle volte gotiche delle navatelle. Fu rialzato il presbiterio, su cui vennero posizionati un nuovo altare e una cattedra vescovile, entrambe in marmi policromi e realizzate da artigiani napoletani. La chiesa fu poi riconsacrata nel 1729, nonostante i lavori di ristrutturazione non fossero ancora terminati.\nL'Ottocento fu caratterizzato dalla riscoperta dell'architettura medievale, che sfoci\u00f2 nello sviluppo di caratteri architettonici romanici e gotici. Questo pensiero coinvolse anche il duomo di Larino, che riscopr\u00ec e valorizz\u00f2 i suoi caratteri originari. Promotore della riscoperta fu il vescovo Francesco Giampaolo. Vennero quindi mutate le finestre, che divennero a sesto acuto, il soffitto venne arricchito da dipinti neogotici di Ludovico Palladino e fu realizzato sul presbiterio un arco con lineamenti gotici. Le arcate e i capitelli della navata centrale vennero ornati da decorazioni di stile trecentesco. Lo stesso vescovo fece apportale alcune modifiche strutturali alla basilica, facendo allungare le due navatelle verso il presbiterio e facendo retrocedere l'altare. Successivamente fece anche cambiare l'arredamento della zona presbiteriale.\nDal 1931 nella chiesa si sono susseguiti interventi di restauro che ne hanno consolidato la struttura, compreso il campanile, distrutto da un fulmine nel 1943."}
{"id": "2910417", "revid": "237256", "url": "https://it.wikipedia.org/wiki?curid=2910417", "title": "Nikolaj Zubov", "text": ""}
{"id": "2910419", "revid": "1980365", "url": "https://it.wikipedia.org/wiki?curid=2910419", "title": "Karol Kniaziewicz", "text": "Apparteneva ad una famiglia della piccola nobilt\u00e0 polacca e fu cadetto all'Accademia militare di Varsavia, dalla quale usc\u00ec come migliore allievo del suo anno e con il grado di tenente, nella quale frequent\u00f2 lo stesso corso del futuro generale Kazimierz Nestor Sapieha.\nNella brigata del generale J\u00f3zef Sowi\u0144ski partecip\u00f2 alla Guerra russo-polacca del 1792 e alla Rivolta di Ko\u015bciuszko (1794). Esiliato in Francia, fu nominato maggior generale de jure delle Armate Polacche da J\u00f3zef Antoni Poniatowski.\nEntrato nel 1798 nell'esercito francese come ufficiale di grado maggiore di Stato Maggiore, nel 1799 ricevette il grado di brigadiere generale e nel 1804 fu tra i primi a ricevere l'Ordine della Legion d'onore da Napoleone I, che pi\u00f9 tardi lo avrebbe nominato capo provvisorio del Ducato di Varsavia.\nNel 1801 era stato il fondatore della Legione del Danubio e si era distinto nella Battaglia di Hohenlinden sotto Jean Victor Marie Moreau.\nQuando i russi ristabilirono l'ordine in Polonia, il generale prese a far parte di un gruppo di cospiratori fedeli alle idee liberal-monarchiche di Adam Jerzy Czartoryski e Rajmund Rembieli\u0144ski, invece che a quelle filo-giacobine del generale J\u00f3zef Zaj\u0105czek.\nDurante la rivolta polacca del 1831, non prese parte attiva, ma dopo il fallimento di questa, fu esiliato dalla Polonia e fece parte dei membri dell'H\u00f4tel Lambert."}
{"id": "2910420", "revid": "237256", "url": "https://it.wikipedia.org/wiki?curid=2910420", "title": "Andrej Matveev", "text": ""}
{"id": "2910423", "revid": "228587", "url": "https://it.wikipedia.org/wiki?curid=2910423", "title": "Chris Taylor", "text": "Biografia.\nChris Taylor inizi\u00f2 ad occuparsi della produzione di videogiochi alla fine degli anni ottanta alla \"Distinctive Software\" di Burnaby. Il suo primo videogioco fu \"Hardball II\" realizzato nel 1989.\nSuccessivamente si trasfer\u00ec a Seattle, nel gennaio 1996, andando a lavorare per la Cavedog Entertainment come capo progettista per il videogioco \"Total Annihilation\" e della sua prima espansione, \"\".\nFond\u00f2 poi la Gas Powered Games nel maggio 1998 per la quale disegn\u00f2 \"Dungeon Siege\". Il cui sequel, \"Dungeon Siege II\", venne realizzato nel 2005\nNell'agosto del 2005 \"PC Gamer\" annunci\u00f2 che la Gas Powered Games stava sviluppando \"Supreme Commander\". Esso venne descritto come il successore spirituale di \"Total Annihilation\", ma non pot\u00e9 dargli il nome previsto in quanto Atari (ex Infogrames) aveva i diritti sul titolo \"Total Annihilation\".\nProgetti in corso.\nSta realizzando \"Kings and Castles\"."}
{"id": "2910426", "revid": "237256", "url": "https://it.wikipedia.org/wiki?curid=2910426", "title": "Aleksandr Lanskoj", "text": ""}
{"id": "2910427", "revid": "1305772", "url": "https://it.wikipedia.org/wiki?curid=2910427", "title": "Giuseppi Logan", "text": "Suonava il sax alto e tenore, il clarinetto basso, il flauto, il pianoforte e l'oboe pakistano.\nBiografia.\nMusicista afroamericano originario di Filadelfia, nel 1964 si stabil\u00ec a New York, e incise per l'etichetta ESP due dischi che ben presto diventarono pietre miliari del Free jazz.\nCollabor\u00f2 con Archie Shepp, Bill Dixon e Pharoah Sanders, poi form\u00f2 un suo quartetto con il pianista Don Pullen, con Eddie Gomez al contrabbasso e il batterista Milford Graves.\nLa sua discografia negli anni 60 attir\u00f2 grande interesse da parte della critica e degli appassionati, ma a causa della droga e di un disagio mentale Logan si allontan\u00f2 dalla ribalta.\nNel 2010, dopo ben quarant'anni di inattivit\u00e0, pubblic\u00f2 un disco grazie a un contratto con l'etichetta Tompkins Square Records. Lo stesso anno apparve nel film documentario \"Water in the Boat\" di David Gutierrez Camps, accompagnato da tutte le sue musiche pi\u00f9 importanti.\nGiuseppi Logan \u00e8 morto nell'aprile del 2020, vittima del Covid-19."}
{"id": "2910430", "revid": "869733", "url": "https://it.wikipedia.org/wiki?curid=2910430", "title": "The Fall (disambigua)", "text": ""}
{"id": "2910435", "revid": "1935652", "url": "https://it.wikipedia.org/wiki?curid=2910435", "title": "Barnaba Malaspina", "text": "Biografia.\nFiglio di Azzolino II Malaspina marchese di Fosdinovo, nonch\u00e9 fratello di Spinetta \"il Grande\" Marchese di Verrucola e del prelato Gabriele, venne consacrato vescovo di Penne e Atri nel 1370 ed elevato al rango di arcivescovo di Pisa dieci anni pi\u00f9 tardi, nel marzo 1380. Rest\u00f2 nella citt\u00e0 pisana solo qualche mese, morendo a novembre dello stesso anno."}
{"id": "2910437", "revid": "647919", "url": "https://it.wikipedia.org/wiki?curid=2910437", "title": "Kiki's Delivery Service", "text": ""}
{"id": "2910438", "revid": "110157", "url": "https://it.wikipedia.org/wiki?curid=2910438", "title": "Semple Stadium", "text": "Semple stadium \u00e8 uno stadio irlandese situato a Thurles, citt\u00e0 della contea di Tipperary, nella provincia del Munster.\nI proprietari sono le squadre di calcio gaelico e di hurling della contea.\nCon posti a sedere, \u00e8 il secondo stadio d'Irlanda per capienza dopo Croke Park.\nStoria.\nCostruito nel 1910, lo stadio sorge su un'area un tempo conosciuta come \"Thurles Sportsfield\", che fu ceduta ad alcuni appassionati per la modica cifra di 900 sterline. Gli appassionati stessi mantennero la propriet\u00e0 fino al 1956 anno in cui fu ceduta alla Gaelic Athletic Association.\nNel 1934, per celebrare il giubileo d'oro della nascita dell'associazione degli sport gaelici, lo stadio fu ampliato fino a 60.000 posti e fu designato per la finale del campionato di hurling dello stesso anno, che tuttavia si disput\u00f2 a Croke Park.\nLo stadio assunse il suo nome definitivo nel 1971 quando fu dedicato a Tom Semple, capitano dei Thurles Blues, che aveva vinto tre volte l'All-Ireland Senior Hurling Championship nel 1900, 1906, e 1908."}
{"id": "2910439", "revid": "121730051", "url": "https://it.wikipedia.org/wiki?curid=2910439", "title": "Francione", "text": ""}
{"id": "2910444", "revid": "237256", "url": "https://it.wikipedia.org/wiki?curid=2910444", "title": "Preu\u00dfisch Eylau", "text": ""}
{"id": "2910450", "revid": "767487", "url": "https://it.wikipedia.org/wiki?curid=2910450", "title": "Your Studio and You", "text": "Your Studio and You \u00e8 un cortometraggio del 1995 scritto e diretto da Trey Parker."}
{"id": "2910452", "revid": "287204", "url": "https://it.wikipedia.org/wiki?curid=2910452", "title": "New Orleans Hornets 2009-2010", "text": "La stagione 2009-10 dei New Orleans Hornets fu la 8\u00aa nella NBA per la franchigia.\nI New Orleans Hornets arrivarono quinti nella \"Southwest Division\" della \"Western Conference\" con un record di 37-45, non qualificandosi per i play-off."}
{"id": "2910453", "revid": "537927", "url": "https://it.wikipedia.org/wiki?curid=2910453", "title": "Elio Augusto Di Carlo", "text": "&lt;br&gt;\nFondatore, nel 1975 insieme a Ferrante Foschi, Gino Fantin e Gianfranco Geronzi, della \"Societ\u00e0 Ornitologica Italiana\" (comunemente abbreviata SOI), un'associazione avente il fine di promuovere gli studi ornitologici: ricerca sistematica, comportamentale, sul campo e gli studi di osservazione diretta. &lt;br&gt;\nFondatore, nel 1976, della rivista scientifica di ornitologia \"Gli Uccelli d'Italia\" della quale conserv\u00f2 la carica di direttore fino alla sua scomparsa.\nBiografia.\nNacque a Retrosi, frazione di Amatrice, un piccolo villaggio posto a 1000 metri s.l.m. alle pendici dei Monti della Laga.\nLaureato in medicina e chirurgia, presso l'Universit\u00e0 di Roma \"La Sapienza\", esercit\u00f2 per oltre quarant'anni la professione di medico, dei quali, trentacinque nel piccolo centro di Cantalupo in Sabina (dove prese servizio il 10 giugno 1954), in provincia di Rieti. Specialista in pediatria, diresse per oltre trent'anni i Consultori dellOpera Nazionale Maternit\u00e0 e Infanzia\" in vari comuni della provincia. Dopo la Riforma Sanitaria fu Caposervizio del Materno Infantile dell'USL/RI/02 di Poggio Mirteto. Nel 1998 mor\u00ec a Cantalupo in Sabina e fu sepolto a Rivodutri, il paese della moglie Barbara, ai piedi del monte Rosato.\nOrnitologia e incontro con Edgardo Moltoni.\nSi dedic\u00f2 gi\u00e0 da giovane alle scienze naturali e in particolar modo all'ornitologia. Le zone dell'Appennino centrale furono i luoghi delle sue prime ricerche.\nFu uno dei pochi ornitologi della scuola di Edgardo Moltoni.\nMoltoni, direttore del museo Civico di Storia Naturale di Milano, fu l'ornitologo di indiscussa fama che nel 1931 riprese la pubblicazione di quella \"Rivista Italiana di Ornitologia\" (comunemente abbreviata RIO), gi\u00e0 fondata da Alessandro Ghigi, Ettore Arrigoni degli Oddi, Filippo Cavazza, Francesco Ghigi, Giacinto Martorelli, Tommaso Salvadori e stampata per la prima volta a Bologna nel 1911, che Moltoni diriger\u00e0 per circa cinquant'anni (1922-1951).\nIl primo incontro tra i due si ebbe in occasione di un congresso a Genova nel 1950, da l\u00ec scatur\u00ec una collaborazione di circa quarant'anni, di stima e amicizia reciproca e di intensi scambi epistolari. Gli incontri nei molteplici congressi si alternarono talora a ricerche sul campo costituite da lunghe escursioni effettuate anche con passeggiate dopo cena, riservate agli uccelli notturni.\nLe due personalit\u00e0 erano diverse, autonome: per Di Carlo, il direttore del Museo di Milano sar\u00e0 sempre \"il professore\", il maestro di indiscussa autorit\u00e0 scientifica, l'ornitologo per antonomasia ed egli si considerer\u00e0 sempre un suo allievo.\nNel 1971, dopo Toschi, venne chiamato da Moltoni nella redazione della \"Rivista\" insieme ad Antonino Trischitta e Sergio Frugis.\nCon Moltoni, Di Carlo fu uno dei decani dell'ornitologia moderna italiana, quella che dal primo dopoguerra ha iniziato il suo cammino su basi scientifiche, ecologiche e che affrancandosi dal mondo venatorio ha posto le basi in Italia per crescere come branca autonoma della zoologia.\nNel 1976, quale autorevole rappresentante della tradizione ornitologica italiana, verr\u00e0 chiamato a dirigere \"Gli Uccelli d'Italia\" (comunemente abbreviata UDI), rivista e organo ufficiale della \"Societ\u00e0 Ornitologica Italiana\" (S.O.I.):\nLa rivista avr\u00e0 sede presso il Museo Naturalistico di Ravenna, nello storico palazzo della Loggetta Lombardesca. Manterr\u00e0 la carica di direttore fino all'anno della sua scomparsa nel 1998, quando gli succeder\u00e0 Giancarlo Moschetti.\nTra le singole specie maggiormente studiate ricordiamo l'Aquila, il Capovaccaio, il Piviere tortolino, il Fringuello alpino, il Venturone, il Canapino pallido, la Monachella, il Picchio dalmatino, il Picchio muratore, il Picchio nero, il Picchio di Lilford, il Cuculo dal ciuffo, la Casarca, la Cannaiola di Blyth, il Frosone, ecc.\nGalleria fotografica delle specie studiate.\nData la moltitudine delle specie trattate, ad oggi, \u00e8 difficile trovare un testo di ornitologia che, trattando di distribuzione avifaunistica, non citi il nome di Di Carlo o che non riporti in bibliografia uno dei suoi innumerevoli lavori.\nLa sua formazione professionale di medico lo port\u00f2 ad interessarsi, nei suoi lavori di ricerca, anche di veterinaria e di patologia ornitica. Fu sua abitudine raccogliere e riportare anche i nomi dialettali (principalmente del centro Italia) degli uccelli, come preziosa testimonianza della tradizione contadina italiana.\nIl naturalista e l'impegno per la salvaguardia dell'ambiente.\nI suoi interessi nei vari campi delle scienze naturali sono testimoniati dall'appartenenza a numerose accademie e societ\u00e0 scientifiche, tra le principali ricordiamo l'\"Accademia dei lincei\", la \"Societ\u00e0 Italiana di Biogeografia\" e l'\"Unione Zoologica Italiana\".\nGi\u00e0 dagli anni '60 si trova impegnato concretamente nella protezione della natura: nel 1970, insieme ad altri naturalisti fa parte della \"Commissione Protezione Natura\" della Regione Lazio per l'individuazione dei primi biotipi di interesse naturalistico.\nSi impegn\u00f2 per la protezione dei laghi Reatini (lago Lungo e di Ripasottile) e del bacino idrografico della Piana Reatina dal progetto dell'Enel di creare un unico bacino per la produzione di energia idroelettrica. Nel 1985 verr\u00e0 istituita la Riserva parziale naturale dei Laghi Lungo e Ripasottile nella conca reatina. Nel 1983 effettua il censimento di tutta l'avifauna presente nella riserva.\nCon i suoi studi port\u00f2 all'attenzione della comunit\u00e0 scientifica romana l'ambiente fluviale della zona Tevere-Farfa, quella che poi sarebbe diventata la prima \"Riserva Regionale\" del Lazio.\nNegli interessi specifici in campo naturalistico \u00e8 bene ricordare l'attenzione che riservava nei suoi studi agli alberi secolari e alla loro conservazione; cos\u00ec scrive riguardo all'abbattimento del famoso \"cerro della Cona\" di Retrosi (sito presso il Santuario dell'Icona Passatora), Amatrice:\nNei suoi articoli ornitologici non manc\u00f2 mai di riportare la descrizione botanica dell'habitat degli uccelli oggetto dello studio specifico.\nDella flora erbacea destarono la sua attenzione le orchidee selvatiche e si deve a lui l'iniziativa della documentazione sulle orchidee della Sabina e pi\u00f9 in generale della provincia di Rieti; frutto di questo lavoro di ricerca sul campo e di documentazione fu una mostra fotografica (1993).\nLo storico.\nDalle scienze naturali alla storia locale. Amatrice, Retrosi, Cantalupo e tutta la Sabina sono i principali terreni di studio.\nL'interesse per questa disciplina gli venne trasmesso dallo zio paterno Don Augusto Di Carlo, curato di Retrosi e appassionato storico.\nTra il 1989 e il 1998, completa la pubblicazione della trilogia de \"I Castelli\": collana di libri costituita da \"Il Castello di Cantalupo in Sabina\", edito nel 1989; \"I Castelli di Forano e di Gavignano\", del 1995 e per finire \"I Castelli della Sabina\" del 1998.\nNel 1992, pubblica \"Alle pendici della Laga\" rivolto alle terre che gli furono natie.\nQuesto piccolo estratto, dall'introduzione al suo libro del 1992, ci mostra in maniera sintetica ma efficace il suo modo di raccontare la storia: non solo un freddo elenco di eventi cronologici ma piuttosto un intreccio di vite vissute.\nFu presidente della locale sezione di Cantalupo in Sabina dell'Archeoclub Sabino e dell'AICS (Associazione Italiana Cultura e Sport). A partire dal 1985, promosse uno studio preliminare condotto dall'archeologo Eugenio Maria Beranger, che porter\u00e0 alla stesura di una relazione finale consegnata all'Archeoclub locale. Il lavoro riguarder\u00e0, nel comune di Cantalupo in Sabina, le localit\u00e0 di S.Adamo, S.Vito, Collicchi-S.Stefano e Tulliano (o Villa di Cicerone).\nNel 1995, collabor\u00f2 per la realizzazione della mostra intitolata \"l'Opera pittorica di Vincenzo Camuccini\" (in occasione del 150\u00ba anniversario dalla morte dell'artista), tenutasi presso il Palazzo Camuccini in Cantalupo. Sempre riguardanti la pittura furono gli studi \ncompiuti sull'artista Gerolamo Troppa di Rocchette.\nPremi e riconoscimenti.\nRiportati in ordine cronologico:\nOpere.\nOpere a carattere ornitologico e naturalistico.\nOltre centoventi lavori ornitologici furono pubblicati principalmente sulle riviste \"Rivista Italiana di Ornitologia\" e \"Gli Uccelli d'Italia\".\nPubblic\u00f2 inoltre:\nMonografie.\nAltri lavori riguardarono l'avifauna della Corsica, della Sardegna e delle Isole Tremiti."}
{"id": "2910458", "revid": "767487", "url": "https://it.wikipedia.org/wiki?curid=2910458", "title": "Sybil (film 2007)", "text": "Sybil \u00e8 un film del 2007 diretto da Joseph Sargent.\nLa trama di John Pielmeier si basa sul libro omonimo del 1973 di Flora Rheta Schreiber, che racconta la storia vera di Shirley Ardell Mason, a cui fu diagnosticato un Disturbo dissociativo dell'identit\u00e0 (DDI).\nIl film \u00e8 uscito prima in Italia, Nuova Zelanda, Repubblica Dominicana, Brasile, Norvegia, e Ungheria prima di approdare negli Stati Uniti il 7 giugno 2008.\nTrama.\nSybil Dorset, travagliata studentessa d'arte alla Columbia University \u00e8 in cura dalla psichiatra Cornelia Wilbur grazie al Dr. Atcheson, un collega convinto che la giovane donna soffra di isteria femminile. Durante le sedute, Sybil confessa di non aver cognizione di quel che accade per grossi intervalli di tempo. La dottoressa Wilbur la aiuta a ricordare un'infanzia in cui aveva sofferto di abusi fisici, psicologici e sessuali da parte della madre Hattie, fino a far emergere 16 differenti identit\u00e0, che variano in et\u00e0 e tratti psicologici e che vivono in lei di vita propria. Vicki, una donna francese, \u00e8 la personalit\u00e0 predominante che spiega alla dottoressa come lei riesca a guidare le varie parti che compongono la psiche di Sybil. Colleghi accuseranno la dottoressa di aver permesso che la paziente creasse tutte le altre identit\u00e0, ed anche il padre di Sybil negher\u00e0 tutto, continuando ad asserire che la sua seconda moglie non era stata altro che un'amorevole mamma.\nAccoglienza.\nSecondo il New York Times, nonostante sia impossibile non guardare il film pensando agli eccezionali sforzi interpretativi di Tammy Blanchard, il risultato appare a volte come un esercizio di recitazione, purtroppo a scapito della storia"}
{"id": "2910462", "revid": "1403985", "url": "https://it.wikipedia.org/wiki?curid=2910462", "title": "W\u0142adys\u0142aw Ostrowski", "text": "Discendeva da un'antica famiglia di magnati polacchi, ricordati per la prima volta nel 1334 nelle cronache di Jan D\u0142ugosz; suo padre, il conte Tomasz Adam Ostrowski, era stato Gran Maresciallo del Sejm, e suo fratello maggiore Antoni Jan Ostrowski, sarebbe diventato un eroe della Rivolta Polacca.\nOstrowski studi\u00f2 all'Accademia Militare di Varsavia nel corso di artiglieria, ma prefer\u00ec servire come ufficiale dell'esercito francese, partecipando alla campagna contro i russi del 1809 e venne insignito della Legion d'Onore e del Virtuti Militari.\nDurante la rivolta polacca comand\u00f2 un esercito in Glizia e dopo il fallimento della rivolta fu esiliato in Francia dove fece parte del circolo all'Hotel Lambert. Dopo aver vissuto in Austria e in Danimarca, nel 1861, quando Alessandro II revoc\u00f2 l'esilio ai polacchi e proclam\u00f2 l'amnistia, Ostrowski torn\u00f2 in Polonia."}
{"id": "2910463", "revid": "287204", "url": "https://it.wikipedia.org/wiki?curid=2910463", "title": "Gaelic Grounds", "text": "Gaelic Grounds \u00e8 uno stadio situato nella citt\u00e0 di Limerick, in Irlanda, ed \u00e8 lo stadio per le partite casalinghe delle squadre di calcio gaelico e di hurling di Limerick.\nLa prima pietra fu posta il 9 ottobre 1926 e lo stadio, con 49.500 posti a sedere, risulta essere il quarto impianto irlandese per capienza. \u00c8 stato ristrutturato nel 1988, in tempo per le finali della contea del Munster, e nel 2004, anno in cui grazie ad un cospicuo investimento di 12 milioni di euro \u00e8 stato riammodernato e reso pi\u00f9 capiente, con l'aggiunta di 12.000 posti. \u00c8 candidato con Pearse Stadium, lo stadio di Galway, per ospitare il prossimo \"International Rules Series\" tra Australia e Irlanda."}
{"id": "2910465", "revid": "1305772", "url": "https://it.wikipedia.org/wiki?curid=2910465", "title": "Westhampton", "text": ""}
{"id": "2910466", "revid": "287204", "url": "https://it.wikipedia.org/wiki?curid=2910466", "title": "Virtus Ragusa 2001-2002", "text": "La Virtus Ragusa 2001-2002, sponsorizzata \"Banca Popolare di Ragusa\", ha preso parte al campionato professionistico italiano di Legadue.\nRoster.\n\"Legaduebasket: Dettaglio statistico\""}
{"id": "2910467", "revid": "177966", "url": "https://it.wikipedia.org/wiki?curid=2910467", "title": "Weston", "text": ""}
{"id": "2910472", "revid": "6923", "url": "https://it.wikipedia.org/wiki?curid=2910472", "title": "Aeroporto di Buenos Aires Aeroparque &quot;Jorge Newbery&quot;", "text": ""}
{"id": "2910474", "revid": "125554743", "url": "https://it.wikipedia.org/wiki?curid=2910474", "title": "Tanca Marchese", "text": "Tanca Marchesa \u00e8 una frazione di circa 700 abitanti del comune di Terralba, in provincia di Oristano.\nGeografia fisica.\nTerritorio.\nTanca marchesa \u00e8 situata nel Campidano, punto di snodo tra i comuni di Arborea, Terralba e Marrubiu. Il paese si trova a 4 metri sopra il livello del mare, per questo motivo non \u00e8 a rischio alluvione. Il paese \u00e8 circondato da campagne lussureggianti e rigogliose, risorsa principale delle aziende agricole paesane.\nOrigini del nome.\nCon il termine \"tanca\", in lingua sarda, si indica un podere chiuso da siepi o da muri in cui pascolano le greggi.\nStoria.\nTanca Marchesa presenta due particolarit\u00e0: vi si parla anche il veneto (bench\u00e9 in regresso rispetto all'italiano ed al sardo), portatovi dagli immigrati del Polesine giunti a colonizzare il territorio intorno agli anni trenta del XX secolo; l'architettura del borgo, inoltre, ricorda per molti aspetti quella tipica dell'Italia settentrionale.\nMonumenti e luoghi d'interesse.\nNonostante la modesta superficie territoriale, il paese presenta i seguenti luoghi di interesse:\nEconomia.\nL'economia tanchese si basa prevalentemente su attivit\u00e0 agricole e di allevamento, per lo pi\u00f9 bovini. Presenti nel territorio attivit\u00e0 commerciali quali bar, edicola, mobilificio e market."}
{"id": "2910475", "revid": "6923", "url": "https://it.wikipedia.org/wiki?curid=2910475", "title": "FA Cup 1928-1929", "text": "La FA Cup 1928-1929, \u00e8 stata la 54\u00aa edizione della principale coppa nazionale inglese, nonch\u00e8 della pi\u00f9 antica competizione calcistica del mondo. Il trofeo fu vinto per la terza volta dal Bolton Wanderers, che nella finale disputata a Wembley, super\u00f2 il con il punteggio di 2-0.\nCalendario.\nIl torneo principale era preceduto da due turni preliminari e quattro turni di qualificazione, mentre la competizione vera e propria, prevedeva sei turni (con i club di First e Second Division che entravano in lizza a partire dal terzo turno), prima di semifinali e finale.\nIn caso di pareggio dopo i novanta minuti, era prevista la ripetizione della gara, invertendo il campo. In caso di ulteriore pareggio si procedeva con altre ripetizioni, in campo neutro, fin quando una squadra non risultava vincitrice.\nLe semifinali e la finale si disputavano tutte in campo neutro."}
{"id": "2910478", "revid": "1776051", "url": "https://it.wikipedia.org/wiki?curid=2910478", "title": "PanDaemonAeon", "text": "PanDaemonAeon \u00e8 il primo album video del gruppo musicale britannico Cradle of Filth, pubblicato il 5 ottobre 1999 dalla Music for Nations.\nContiene il primo videoclip per la band che d\u00e0 il titolo all'EP, dello stesso anno, \"From the Cradle to Enslave\".\nIl \"Making of\" dello stesso e, alcune tracce dal vivo registrate, il 5 giugno 1998, al London Astoria.\nCuriosit\u00e0.\nNel videoclip compare tale Dave Hirschheimer mentre, in studio, la batteria \u00e8 stata suonata da Was Sarginson."}
{"id": "2910480", "revid": "1543377", "url": "https://it.wikipedia.org/wiki?curid=2910480", "title": "Heptathela goulouensis", "text": "Heptathela goulouensis \u00e8 un ragno appartenente al genere Heptathela della famiglia Liphistiidae.\nIl nome del genere deriva dal greco , \"hept\u00e0\", cio\u00e8 \"7\", ad indicare il numero delle ghiandole delle filiere che possiedono questi ragni, e dal greco , \"thel\u00e8\", che significa \"capezzolo\", proprio ad indicare la forma che hanno le filiere stesse.\nIl nome proprio deriva dal \"monte Goulou\", circa 1500\u00a0m di altezza, sito nella contea cinese di Hengyan, della provincia della Cina meridionale di Hunan, e dal suffisso latino \"-ensis\", che significa: \"presente, che \u00e8 proprio l\u00ec\".\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nQuesta specie \u00e8 simile a Heptathela schensiensis; \u00e8 possibile distinguerla da quest'ultima per i seguenti caratteri: \nFemmine.\nLe femmine hanno una lunghezza totale di 13,1 millimetri; il cefalotorace, pi\u00f9 lungo che largo, \u00e8 di 5,1 x 4\u00a0mm; l'opistosoma, alquanto pi\u00f9 lungo che largo, misura 6,5\u00a0mm x 4,5\u00a0mm. Hanno otto occhi disposti su due file, la fila anteriore \u00e8 procurva, quella posteriore \u00e8 ricurva. I cheliceri, al margine anteriore delle zanne, hanno 12 denti. Lo sterno ha una forma invasata. Le filiere anteriori laterali sono lunghe 1,9 millimetri, quelle anteriori mediane 0,5\u00a0mm, quelle posteriori laterali 1,7\u00a0mm e quelle posteriori mediane 0,3\u00a0mm\nVariante-tipo.\nPoco distante \u00e8 stato reperito un esemplare femmina, considerato subito una variante-tipo, con le seguenti caratteristiche:\nLa specificit\u00e0 di questa variante \u00e8 nei due insiemi peculiari di ricettacoli dei genitali femminili. Tale esempio di variante esistente poco distante dall'olotipo finora non era mai stato riscontrato nei ragni del genere Heptathela.\nDistribuzione.\nL'olotipo e i paratipi sono stati rinvenuti sul \"monte Goulou\" nella provincia cinese meridionale di Hunan, alle coordinate approssimative di 26\u00b009' N, 112\u00b004' E."}
{"id": "2910485", "revid": "15756", "url": "https://it.wikipedia.org/wiki?curid=2910485", "title": "3\u00ba Gruppo missili &quot;Volturno&quot;", "text": "Il 3\u00ba Gruppo missili \"Volturno\" \u00e8 stato un reparto di artiglieria missili dell'Esercito Italiano, fondato nel 1975 e attivo fino al 1992, era inquadrato nella 3\u00aa Brigata missili \"Aquileia\". Stanziato a Oderzo nella caserma \"Zanusso\" e a Codogn\u00e8 nella caserma \"Pietro Maset\", era un reparto bivalente, ossia poteva utilizzare sia munizionamento convenzionale che nucleare.\nStoria.\nIl Reparto principale della III Brigata Missili fu il 3\u00ba Reggimento Artiglieria Pesante, costituito il 1\u00ba novembre 1955.\nLa storia vera e propria del 3\u00ba Reggimento Artiglieria Missili inizia con la costituzione dei primi due Gruppi Lanciarazzi nati in seno al 3\u00ba Reggimento Artiglieria Pesante.\nSe si vuole ricercare un'origine storica del 3\u00ba Reggimento Artiglieria Missili, bisogna affidarsi alle vicende storiche del 3\u00ba Reggimento Artiglieria Pesante, che trae origine dal Risorgimento e si rifanno alle gesta delle \u201cBatteria da Piazza\u201d e delle \u201cCompagnie da Fortezza\u201d che partecipano, nel 1860 e nel 1861, alla Battaglia del Volturno, agli assedi di Capua, Gaeta e Messina con i volontari di Giuseppe Garibaldi e successivamente, nel 1895 e 1896 alla Campagna d\u2019Abissinia.\nCon le predette Unit\u00e0 \u00e8 costituito in Bologna il 1\u00ba ottobre 1910, in base alla Legge del 17 luglio 1910 ed in virt\u00f9 del successivo Regio Decreto del 9 agosto 1910, l'8\u00ba Reggimento Artiglieria da Fortezza, che invia una propria Batteria alla Guerra Italo-Turca.\nL'8\u00ba Reggimento Artiglieria da Fortezza fu composto su 4 Compagnie:\nIl 1\u00ba maggio 1911, per Regio Decreto del 13 aprile 1911, furono incorporate nell'8\u00ba Reggimento Artiglieria da Fortezza:\nAlla Prima guerra mondiale l'8\u00ba Reggimento Artiglieria da Fortezza prende parte con proprie Batterie d'ogni calibro, intervenendo e distinguendosi:\nAlcune sue Unit\u00e0 opereranno anche fuori del territorio nazionale in Francia e nei Balcani.\nIl 1\u00ba marzo 1920, per gli effetti del Regio Decreto n\u00ba 2143 del 21 novembre 1919, l'8\u00ba Reggimento Artiglieria da Fortezza assunse la denominazione di 6\u00ba Reggimento Artiglieria Pesante.\nAlle preesistenti sei Batterie (1\u00ba, 2\u00ba, 3\u00ba 4\u00ba, 8\u00ba e 9\u00ba), altre tre Compagnie furono assegnate al 6\u00ba Reggimento Artiglieria Pesante con Regio Decreto del 18 giugno 1922:\nIl 30 giugno 1923, per gli effetti del Regio Decreto del 7 luglio 1923, 6\u00ba Reggimento Artiglieria Pesante assunse la denominazione di 6\u00ba Reggimento Artiglieria Pesante Misto e fu ordinato su 5 Gruppi, di 3 Batterie ciascuno.\nIl 31 ottobre 1926, per gli effetti della Legge dell'11 marzo 1926, il 6\u00ba Reggimento Artiglieria Pesante Misto assunse la denominazione di 3\u00ba Reggimento Artiglieria Pesante.\nIl 1\u00ba ottobre 1934 il 3\u00ba Reggimento Artiglieria Pesante assunse la denominazione di 3\u00ba Reggimento Artiglieria d'Armata.\nNel 1935 il 3\u00ba Reggimento Artiglieria d'Armata concorse con un suo Comando di Raggruppamento, un Comando di Gruppo e due Batterie alla Guerra in Africa Orientale e partecip\u00f2 alla Seconda guerra mondiale nelle operazioni alla Frontiera Orientale ed in Veneto\nIl 3\u00ba Reggimento Artiglieria d\u2019Armata sciolto a seguito dell'Armistizio dell'8 settembre 1943, fu ricostituito il 1\u00ba novembre 1955, per trasformazione del 3\u00ba Reggimento Artiglieria Pesante Campale, con la denominazione di 3\u00ba Reggimento Artiglieria Pesante ed il 13 dicembre 1955 riceve la Bandiera di Guerra.\nIl 10 gennaio 1959 44 artiglieri del 3\u00ba Reggimento Artiglieria Pesante furono selezionati ed ospitati presso la S.E.TA.F. nella Caserma \"Carlo Ederle\" di Vicenza per familiarizzarsi col nuovo sistema d'arma, il missile nucleare tattico MGR-1 \"Honest John\".\nL'addestramento dei militari italiani con il 77th F.A.Bn. - Field Artillery Battalion dur\u00f2 55 giorni.\nIl 25 febbraio 1959, alle ore 10:21, avvenne il primo lancio di un missile tattico MGR-1 \"Honest John\" (tradotto in \u201cGiovanni il virtuoso\u201d) da parte dei 44 militari italiani addestrati, dal litorale adriatico di Bibione, ripetuti poi nelle campagne di lancio annuali effettuate sull'altopiano di Asiago o in Sardegna.\nIn seno al 3\u00ba Reggimento Artiglieria Pesante il 1\u00ba marzo 1959 furono costituiti i primi 2 Gruppi Missili dell'esercito italiano: il I ed il II Gruppo Lanciarazzi da 762/mm per trasformazione dei 2 precedenti I e II Gruppo Artiglieria Pesante armati con Cannoni da 155/45, del 3\u00ba Reggimento Artiglieria Pesante.\nIl 30 settembre 1959 il 3\u00ba Reggimento Artiglieria Pesante fu rinominato 3\u00ba Reggimento Artiglieria Pesante Missili.\nIl 15 novembre 1960 fu costituito il III Gruppo Lanciarazzi.\nIl 31 gennaio 1962 il 3\u00ba Reggimento Artiglieria Pesante Missili fu rinominato 3\u00ba Reggimento Artiglieria Missili ed i 3 Gruppi Lanciarazzi rinominati Gruppi Artiglieria Missili.\nIl 15 novembre 1962 fu costituito il IV Gruppo Artiglieria Missili.\nOgni Gruppo Lanciarazzi prima Artiglieria Missili poi disponeva di 3 autocarri con rampa di lancio ed i 4 Gruppi d'artiglieria furono dislocati a Elvas, Oderzo, Codogn\u00e8 e Portogruaro.\nAlla data del 31 dicembre 1966 erano presenti in Italia le seguenti Batterie in ambito NATO supportate dal SASCOM - Special Ammunition Support Command del USAEUR United States Army Europe &amp; Seventh Army:\nTra l'estate 1973 e l'estate 1975 il 3\u00ba Reggimento Artiglieria Missili viene interessato da un intenso processo di modernizzazione soprattutto per il cambio del sistema d'arma, dal MGR-1 \"Honest John\" al nuovo MGM-52 \"Lance\".\nNell'estate 1974, dopo la frequenza di un corso di inglese e di un corso d\u00ec terminologia tecnica, un nutrito numero di ufficiali, sottoufficiali e truppa del 3\u00ba Reggimento Artiglieria Missili furono inviati presso la Scuola d'Artiglieria dell'Esercito USA di Fort Sill in Oklahoma, per l'acquisizione del sistema missilistico MGM-52 \"Lance\".\nL\u00ec il 26 agosto 1974 si costituiva il Gruppo d\u00ec Formazione \"Lance\" della III Brigata Missili, che, dopo un intenso ciclo addestrativo, concludeva le sue attivit\u00e0 con il lancio, il 5 e 6 dicembre 1974, di sei missili MGM-52 \"Lance\" nel Poligono Militare di White Sands nel Nuovo Messico.\nRientrato in Italia, nel dicembre 1974, il Gruppo d\u00ec Formazione \"Lance\" si innestava sul preesistente 3\u00ba Reggimento Artiglieria Missili, armato con MGR-1 \"Honest John\".\nIl 1\u00ba gennaio 1975 il 3\u00ba Reggimento Artiglieria Missili viene sciolto e ricostituito come 3\u00ba Gruppo Missili \u201cVolturno\u201d, ereditandone Bandiera e tradizioni il 30 settembre 1975, e ricevendo in dotazione il nuovo armamento MGM-52 \"Lance\", con sei lanciatori semoventi M-752, dotati sia di armamento convenzionale che nucleare, nell'aprile 1975, superava brillantemente tutte le prove valutative e il 27 luglio 1975 effettuava i primi lanci con il nuovo missile nel Poligono Sperimentale e di Addestramento Interforze del Salto di Quirra a Perdasdefogu in Sardegna; nella stessa data, il Reparto veniva dichiarato operativo.\nIl 3\u00ba Gruppo Missili \u201cVolturno\u201d era cos\u00ec costituito:\nIl Lance viene trasportato con grande facilit\u00e0 da un mezzo cingolato l'M-752, ricavato da un M-113 modificato, che \u00e8 capace di lanciare un missile per volta. L'M-752 viene seguito da un altro carro, l'M-688, che trasporta altri due missili e da un carro-gru che serve a ricaricare il lanciatore.\nNegli anni ottanta le testate nucleari MGM-52 \"Lance\", di propriet\u00e0 statunitense, in sostituzione degli originari MGR-1 \"Honest John\", a disposizione della Brigata Missili erano nel numero di 42, mentre i vettori, di propriet\u00e0 italiana, erano circa un centinaio.\nDotati di testate di potenza estremamente variabile, da 1 a 100 kilotoni, i MGM-52 \"Lance\" avevano una portata utile di e un raggio d'azione minimo di . Avevano una velocit\u00e0 supersonica di crociera di mach 3.\nIl primo stock venne consegnato nel 1976; tra il 1981 ed il 1983 fu realizzata una versione a neutroni, che per\u00f2 non si sa se fu consegnata o meno a Vicenza.\nOgni anno veniva effettuata una campagna di lancio missili nel poligono sardo del Salto di Quirra.\nIl 28 settembre 1992 il 3\u00ba Gruppo Missili \u201cVolturno\u201d \u00e8 sciolto e riordinato il successivo 29 settembre 1992 come 3\u00ba Reggimento Artiglieria Pesante \u201cVolturno\u201d, armato con i lanciarazzi multipli MLRS.\nIl 3\u00ba Reggimento Artiglieria Pesante \u201cVolturno\u201d sciolto il 1\u00ba dicembre 2001, viene ricostituito in stessa data, per trasformazione del 5\u00ba Reggimento Artiglieria Pesante Campale \"Superga\" di Udine, nella sede di Portogruaro con la denominazione di 5\u00ba Reggimento Artiglieria Pesante \u201cSuperga\u201d.\nLe denominazioni.\nAltre dipendenze\nIII Brigata Missili\n3\u00aa Brigata Missili \u201cAquileia\u201d\n3\u00ba Reggimento Artiglieria \u201cAquileia\u201d\nAltre dipendenze"}
{"id": "2910486", "revid": "2033069", "url": "https://it.wikipedia.org/wiki?curid=2910486", "title": "The Edge (serie televisiva)", "text": "The Edge \u00e8 una serie televisiva statunitense comica creata da David Markin trasmessa dalla Fox dal 1992 al 1993.\nStoria.\nLa serie comprendeva un cast capitanato dall'attrice comica Julie Brown. Il cast includeva anche Tom Kenny, Jennifer Aniston, Wayne Knight e Carol Rosenthal. Altri membri regolari della serie erano Eddie Murphy, Rick Overton, Paul Feig e Dua Lipa.\nLo show consisteva in una serie di sketch che ruotano attorno a personaggi originali. Ma la serie prendeva di mira anche la cultura pop.\nLa serie comprendeva anche delle gag in cui l'intero cast veniva ucciso in modi diversi in ogni episodio prima della prima pausa pubblicitaria. Nella serie comparivano anche dei cartoni animati disegnati da Bill Plympton.\nLa serie venne cancellata dopo diciotto puntate.\nNote di produzione.\nLa musica della serie fu fornita da Steve Hampton (compositore della sigla), Stephen Graziano, B.C. Smith e Christopher Tyng.\nEdd Hall provvide a fare la voce narrante della serie."}
{"id": "2910487", "revid": "1448629", "url": "https://it.wikipedia.org/wiki?curid=2910487", "title": "Verismo", "text": "Il Verismo fu un movimento letterario nato in Italia all'incirca fra il 1875 e il 1895 ad opera di Giovanni Verga e Luigi Capuana con la collaborazione di altri scrittori.\nIl Verismo nasce sotto l'influenza del clima positivista, quell'assoluta fiducia nella scienza, nel metodo sperimentale e negli strumenti infallibili della ricerca che si sviluppa e prospera dal 1830 fino alla fine del XIX secolo. Inoltre, il Verismo si ispira in maniera evidente al Naturalismo, un movimento letterario diffuso in Francia a met\u00e0 dell'Ottocento. Per gli scrittori naturalisti la letteratura deve fotografare oggettivamente la realt\u00e0 sociale e umana, rappresentandone rigorosamente le classi, comprese quelle pi\u00f9 umili, in ogni aspetto anche sgradevole; gli autori devono analizzare gli aspetti concreti della vita, la realt\u00e0 sociale, politica ed economica.\nSi sviluppa a Milano, il centro culturale pi\u00f9 vivo della penisola, in cui si raccolgono intellettuali di regioni diverse; le opere veriste per\u00f2 rappresentano soprattutto le realt\u00e0 sociali dell'Italia centrale, meridionale e insulare. Cos\u00ec la Sicilia \u00e8 descritta nelle opere di Giovanni Verga, di Luigi Capuana e di Federico De Roberto; Napoli in quelle di Matilde Serao e di Salvatore Di Giacomo; la Calabria nelle opere di Nicola Misasi; la Sardegna in quelle di Grazia Deledda; Roma nelle poesie di Cesare Pascarella; la Toscana nelle novelle di Renato Fucini.\nIl primo autore italiano a teorizzare il Verismo fu Luigi Capuana, il quale teorizz\u00f2 la \"poesia del vero\"; cos\u00ec Giovanni Verga, che dapprima era collocabile nella corrente letteraria tardoromantica (era stato soprannominato il poeta delle duchesse e aveva un successo notevole) intraprese la strada del Verismo con la raccolta di novelle \"Vita dei campi\" e \"Novelle rusticane\" e infine col primo romanzo del Ciclo dei Vinti, \"I Malavoglia\", nel 1881. In Verga e nei veristi, a differenza del Naturalismo, convive comunque il desiderio di far conoscere al lettore il proprio punto di vista sulla vicenda, pur non svelando opinioni personali nella scrittura.\nIl Verismo ebbe un impatto anche sulla lirica italiana, dove diede forma alla corrente dell'opera verista.\nTecniche.\nLa principale caratteristica del Verismo, che si discosta da altre tecniche narrative, \u00e8 l'utilizzo del \"principio dell'impersonalit\u00e0\", tecnica che, come mostrato da Verga, consente all'autore di porsi in un'ottica di distacco (collegandosi al principio sia di lontananza che di rimpicciolimento) nei confronti dei personaggi e dell'intreccio del racconto. L'impersonalit\u00e0 narrativa \u00e8 propria di una narrazione distaccata, rigorosamente in terza persona e, ovviamente, in chiave oggettiva, priva, cio\u00e8, di commenti o intrusioni d'autore che potrebbero, in qualche maniera, influenzare il pensiero che il lettore si crea a proposito di un determinato personaggio o di una determinata situazione. Il Verismo, come si vede in Verga, si interessa molto delle questioni socio-culturali dell'epoca in cui vive e si sviluppa. In Giovanni Verga, per esempio, ritroviamo in molte opere la questione della situazione meridionale, dei costumi e delle usanze, del modo di vivere assai diverso rispetto a quelli del nord Italia. Secondo Verga, non \u00e8 possibile che un personaggio di umili origini riesca in qualche modo, per quanto esso valga, a riemergere da quella condizione in cui \u00e8 nato. Non \u00e8 possibile che un povero diventi ricco. In questo caso vi \u00e8 la consueta eccezione narrativa nella novella \"La roba\", in cui il povero e umile contadino Mazzar\u00f2 riesce a divenire ricco, grazie al suo impegno. Ma anche giunto a una condizione relativamente benestante, o quanto meno comoda, il personaggio non potr\u00e0 mai vivere tranquillamente, non potr\u00e0 mai integrarsi in quello che si definisce l'ambiente alto-borghese, proprio perch\u00e9 egli non vi appartiene di nascita. Questo principio triste e sconsolante ha come soggetto narratori popolari, quasi sempre contadini o artigiani, che spiegano a modo loro la vicenda, talvolta usando espressioni gergali. Gli autori veristi, in particolare Verga, tendono ad usare un linguaggio non colto, che si caratterizza per l'assenza di segni grammaticali, celebre \u00e8 anche l'artificio di regressione. \u00c8 da citare, da ultimo, il principio della concatenazione e della concatenazione opposta; il primo consiste nel porre a poca distanza parole di significato analogo, il secondo di mettere una parola e subito dopo il suo contrario. Si termina con la ripetizione narrativa, la quale, come si capisce, privilegia le ripetizioni.\nIl Verismo poetico.\nAttorno al 1877, riprendendo in parte certe affermazioni della Scapigliatura, come quelle di Emilio Praga che aveva cantato: o ancora quelle di Arrigo Boito: con la pubblicazione di \"Postuma\" di Olindo Guerrini, si inizia a parlare nuovamente di \"Verismo\" contrapponendolo al termine di \"idealismo\". In quest'accezione il termine \"Verismo\" non ha niente a che fare con la poetica di Giovanni Verga o di Luigi Capuana; n\u00e9, d'altra parte, il termine \"idealismo\" si rif\u00e0 alla filosofia di Schelling o Fichte.\nIn questa accezione, infatti, \"veristi\" furono chiamati quegli scrittori che rappresentavano una realt\u00e0 materialistica, mettendone in luce anche gli aspetti pi\u00f9 sgradevoli e che erano in aperta rottura con i canoni poetici di allora. Cos\u00ec appropriatamente scrive Benedetto Croce:\nTemi privilegiati di questa poesia sono, ad esempio, la lode al vino, l'invettiva contro la donna amata, spesso rappresentata come una prostituta, l'anticlericalismo. L'eccesso arriva con poeti quali Ulisse Tanganelli che in un suo sonetto ripudia la donna poich\u00e9, essendo grassa, potrebbe sfondargli letto e solaio. Inoltre, considerando che questo tipo di Verismo ebbe come genere privilegiato la poesia e non la prosa, in queste opere manca del tutto la ricerca di una oggettivit\u00e0 narrativa (tipica, ad esempio, dei romanzi verghiani), cos\u00ec come sono assenti gli artifici stilistici quali l'artificio di regressione o il discorso indiretto libero. I padri putativi furono identificati in Baudelaire e Th\u00e9ophile Gautier, senza dimenticare le pagine della prefazione al \"Cromwell\" di Victor Hugo. Una teorizzazione di questo Verismo si pu\u00f2 trovare nel \"Prologo\" di \"Nova polemica\" di Olindo Guerrini.\nFra gli scrittori \"veristi\" si devono annoverare Pier Enea Guarnerio con l'opuscolo \"Auxilium\", Girolamo Ragusa Moleti con \"Prime armi\", Ulisse Tanganelli con \"Aestiva\" e \"Autumnalia\".\nFra gli \"idealisti\" che, al contrario, rivendicavano una rappresentazione pi\u00f9 moralistica della realt\u00e0, si devono includere Luigi Alberti che arriv\u00f2 \u00aba invocare l'intervento del sovrano, che ponesse un freno al dilagare degli elzeviri\u00bb e Giovanni Rizzi. I due risposero sdegnosamente ai versi stecchettiani con alcune poesie (si veda \"Praefatio\" e \"Un grido\"). Altri contestatori del Verismo furono Luigi Vivarelli Colonna e Gaetano Zocchi che compilarono alcuni pamphlet (del primo vale la pena ricordare: \"Lorenzo Stecchetti o il Verismo nella letteratura e nell'arte\"; del secondo: \"Verismo e verit\u00e0: ai poeti moderni\").\nIn una posizione intermedia, si inserisce il libro \"Anticaglie\" di Felice Cavallotti il quale rimproverava certi eccessi nella rappresentazione di una cruda realt\u00e0, ma dall'altra si distaccava dal troppo moralismo e idealismo.\nLinguaggio.\nIn quei tempi il linguaggio cambi\u00f2, molte parole dialettali sono entrate a far parte dell'italiano vero e proprio e alcuni termini inglesi e francesi sono stati messi nel linguaggio italiano comune. Inoltre questo movimento prevedeva, la maggior parte dei casi, l'utilizzo di vocaboli siciliani."}
{"id": "2910490", "revid": "196390", "url": "https://it.wikipedia.org/wiki?curid=2910490", "title": "A.B. Latina", "text": ""}
{"id": "2910495", "revid": "430604", "url": "https://it.wikipedia.org/wiki?curid=2910495", "title": "Carla del Poggio", "text": ""}
{"id": "2910498", "revid": "38275", "url": "https://it.wikipedia.org/wiki?curid=2910498", "title": "M3 halftrack", "text": ""}
{"id": "2910501", "revid": "38275", "url": "https://it.wikipedia.org/wiki?curid=2910501", "title": "M2 halftrack", "text": ""}
{"id": "2910502", "revid": "767487", "url": "https://it.wikipedia.org/wiki?curid=2910502", "title": "Don Pullen", "text": "Biografia.\nInizia lo studio della musica prendendo lezioni di pianoforte classico, avvicinandosi alla musica sacra e al blues.\nNegli anni della formazione, ha sviluppato uno stile personalissimo, caratterizzato da grande virtuosismo unito ad una propria tecnica poco ortodossa, che gli permise di suonare estremamente veloce pur mantenendo la linea melodica.\nNel 1964 ha collaborato con il sassofonista Giuseppi Logan, con il quale incise due album, che divennero presto pietre miliari del free jazz.\nLa sua consacrazione nel modo del Jazz avviene tra il ' 73 e il ' 75 per la sua collaborazione con i gruppi di Charles Mingus incidendo dischi come \"Moves\" o \"Changes\" entrati a far parte della storia della musica afro americana.\nDopo altre esperienze con celebrit\u00e0 come il batterista Art Blakey, ha cominciato a girare il mondo proponendosi come solista oppure con un quartetto.\nPullen ha operato una sorta di sintesi tra il free jazz e il blues, inserendo anche elementi della cultura antillana.\n\u00c8 stato uno dei protagonisti delle prime edizioni di Umbria Jazz."}
{"id": "2910503", "revid": "767487", "url": "https://it.wikipedia.org/wiki?curid=2910503", "title": "Hollywood brucia", "text": "Hollywood brucia (\"An Alan Smithee Film: Burn Hollywood Burn\") \u00e8 un film in stile falso documentario del 1997 diretto da Arthur Hiller, accreditato come Alan Smithee.\nTrama.\nLa storia \u00e8 quasi del tutto narrata in prima persona da varie personalit\u00e0 note del mondo del cinema americano, intervistate tutte per le riprese d'un documentario su d'un bizzarro e scalcinato regista alle prime armi, Alan Smithee, e del suo film d'esordio che caus\u00f2 parecchia confusione e clamore nell'ambiente hollywoodiano, per via della sua produzione travagliata e, soprattutto, del suo rocambolesco tentativo di disfarsene quando non pot\u00e9 non constatarne lo scarsissimo risultato raggiunto.\nDa come dunque ci viene raccontato dai vari intervistati, Alan Smithee \u00e8 un montatore inglese che lavora a Los Angeles, in California, per conto di diversi \"studios\" hollywoodiani. Lasciato dalla moglie e dai figli, ritornati appunto nel paese d'origine poich\u00e9 stanchi dell'ambiente frivolo e patinato a cui Smithee cerca disperatamente quanto inutilmente d'addentrarsi da ormai tantissimo tempo, quest'ultimo non demorde ed anzi insiste per fare la sua grande svolta: diventare cio\u00e8 un regista di gran successo.\nLa fortuna per\u00f2 finalmente gli arride quando una grande casa cinematografica, che ha in cantiere la realizzazione d'un film d'azione alquanto atipico chiamato \"Trio\", che vedrebbe Sylvester Stallone, Whoopi Goldberg e Jackie Chan come protagonisti, non riuscendo a rimediare un regista disposto a dirigerlo gli si rivolge quasi per caso come loro ultima spiaggia. Nonostante l'enorme budget messo a disposizione, questo viene sperperato negli stipendi, nei compromessi con gli attori e nella sceneggiatura, nella quale vengono coinvolti molteplici sceneggiatori ognuno con un proprio punto di vista.\nQuesti da che n'\u00e8 inizialmente entusiasta, vedendovi appunto il proprio trampolino per la celebrit\u00e0, viene per\u00f2 sempre pi\u00f9 a contatto con il mondo del cinema vero e proprio: produttori violenti, attori snob e loschi affari. Maltrattato e umiliato per tutta la durata delle arduissime riprese, Smithee durante il montaggio si rende conto della scarsissima qualit\u00e0 del girato, arrivando a definirlo infatti \"peggio di \"Showgirls\"\", e decide pertanto di rinnegarlo.\nTuttavia, poich\u00e9 il suo stesso nome risulta esser per uno strano scherzo del destino lo stesso d'uno pseudonimo da decenni adoperato dai registi hollywoodiani che si vogliono discostare dai loro film malriusciti o comunque non conformi alla propria visione artistica, prende via via a perdere la lucidit\u00e0 mentale e decide di rubare e bruciare il film.\nProduzione.\nLe riprese iniziarono il 14 novembre 1996 e terminarono il 24 gennaio 1997.\nIl film ebbe un costo di 10 milioni di dollari ma ne incass\u00f2 appena 52,850.\nCast.\nNel film compaiono diversi personaggi famosi nel ruolo di loro stessi."}
{"id": "2910505", "revid": "116999961", "url": "https://it.wikipedia.org/wiki?curid=2910505", "title": "Carlos Franqui", "text": "Fin da giovanissimo partecip\u00f2 alle lotte sindacali e studentesche entrando a far parte del Partido Socialista Popular. Nel 1946 inizi\u00f2 a dedicarsi al giornalismo ed alla vita letteraria ed artistica della Cuba degli anni quaranta. Dopo il golpe di Batista, all'inizio degli anni cinquanta, entr\u00f2 nel \"Movimento del 26 di luglio\", che diede vita alla Rivoluzione del 1959. Venne arrestato, torturato e spedito in esilio, prima in Florida e poi in Messico, dove si riun\u00ec con Fidel Castro e Che Guevara, prima di tornare in patria a combattere. Dopo la vittoria, fu alla direzione di Radio Rebelde prima e del quotidiano \u201cRevolucion\u201d dopo, cosa che origin\u00f2 i primi contrasti con Fidel Castro.\nLa rottura definitiva avvenne nel 1968, quando Franqui firm\u00f2 un manifesto contro l'invasione sovietica della Cecoslovacchia. Nel 1967, organizz\u00f2 all'Avana \u201cEl Salon de Mayo\u201d, un'esposizione alla quale parteciparono numerosi artisti internazionali (tra cui Joan Mir\u00f3 e Calder), che voleva essere una risposta alle correnti pro-sovietiche nella cultura della rivoluzione cubana. Amico di Picasso e Jean Paul Sartre, trascorse in Francia e in Italia i primi anni dell'esilio, durante i quali scrisse alcuni libri utili per conoscere la storia dell'ultimo mezzo secolo cubano. Dal \u201cDiario della rivoluzione cubana\u201d ad una imprescindibile biografia critica del lider maximo, \u201cVita, avventure e disastri di un uomo chiamato Castro\u201d\u00bb.\nNei primi anni settanta si sistem\u00f2 a Montecatini Terme con la moglie e i figli Carlos e Camilo. Il primo \u00e9 scrittore in Francia, il secondo galerista a Porto Rico.Nel 1980 mise in piedi il pi\u00f9 grande evento della storia culturale della citt\u00e0: il Maggio-Mir\u00f2. Dall'America e dall'Europa arrivarono alle Terme pittori di fama mondiale come Arroyo, Rebeyrolle, Cuevas, Tapies, Pignon, Arp ed altri, che lasciarono le loro opere in dono alla citt\u00e0. Al Comune di Montecatini Terme ha lasciato una grande opera realizzata appositamente dall'amico fraterno Mir\u00f2, una delle cinque tele pi\u00f9 grandi fra quelle realizzate dall'artista catalano, \"Donna avvolta da un volo d'uccello\", oggi conservato in Palazzo Municipale, all'interno della Galleria Civica Mo.C.A (Montecatini Contemporary Art). Dalla met\u00e0 degli anni novanta si era trasferito a Porto Rico, dove \u00e8 morto il 16 aprile 2010."}
{"id": "2910509", "revid": "287204", "url": "https://it.wikipedia.org/wiki?curid=2910509", "title": "Westwood", "text": ""}
{"id": "2910514", "revid": "869733", "url": "https://it.wikipedia.org/wiki?curid=2910514", "title": "Capo Froward", "text": "Capo Froward \u00e8 il punto pi\u00f9 meridionale della massa continentale del Sudamerica. \u00c8 situato nella penisola di Brunswick in territorio cileno, nella provincia di Magallanes, 90\u00a0km a sud della citt\u00e0 di Punta Arenas. Lo stretto di Magellano lo separa dall'arcipelago della Terra del Fuoco.\nFu scoperto nel 1587 dal navigatore e corsaro inglese Thomas Cavendish, che lo chiam\u00f2 cos\u00ec per il suo aspetto ostile (la parola inglese \"froward\" pu\u00f2 essere tradotta con \"ostile\", \"ingestibile\").\nVi si trova un faro e la \"Cruz de los Mares\", una grande croce metallica a struttura tubolare alta circa 50 metri, inaugurata nell'aprile 1987 in omaggio al viaggio apostolico di papa Giovanni Paolo II in Cile. Questa croce ne ha sostituito altre che erano state costruite sul posto dagli inizi del XX secolo.\nUn'immagine della croce attuale \u00e8 visibile qui."}
{"id": "2910520", "revid": "31462241", "url": "https://it.wikipedia.org/wiki?curid=2910520", "title": "Simbolo di levi civita", "text": ""}
{"id": "2910521", "revid": "79968", "url": "https://it.wikipedia.org/wiki?curid=2910521", "title": "Basicit\u00e0", "text": ""}
{"id": "2910526", "revid": "339392", "url": "https://it.wikipedia.org/wiki?curid=2910526", "title": "Echo (Dollhouse)", "text": ""}
{"id": "2910539", "revid": "1543377", "url": "https://it.wikipedia.org/wiki?curid=2910539", "title": "Heptathela jianganensis", "text": "Heptathela jianganensis \u00e8 un ragno appartenente al genere Heptathela della famiglia Liphistiidae.\nIl nome del genere deriva dal greco , \"hept\u00e0\", cio\u00e8 \"7\", ad indicare il numero delle ghiandole delle filiere che possiedono questi ragni, e dal greco , \"thel\u00e8\", che significa \"capezzolo\", proprio ad indicare la forma che hanno le filiere stesse.\nIl nome proprio deriva dalla localit\u00e0 di Jiangan, della provincia della Cina centro-meridionale di Wuhan, e dal suffisso latino \"-ensis\", che significa: \"presente, che \u00e8 proprio l\u00ec\".\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nQuesta specie \u00e8 stata rinvenuta nella Cina centro-meridionale, provincia di Wuhan."}
{"id": "2910542", "revid": "196390", "url": "https://it.wikipedia.org/wiki?curid=2910542", "title": "Zemlevoltsy", "text": ""}
{"id": "2910557", "revid": "1543377", "url": "https://it.wikipedia.org/wiki?curid=2910557", "title": "Gounzoureye", "text": "Gounzoureye \u00e8 un comune rurale del Mali facente parte del circondario di Gao, nella regione omonima."}
{"id": "2910558", "revid": "339392", "url": "https://it.wikipedia.org/wiki?curid=2910558", "title": "Nomenclatura romana", "text": ""}
{"id": "2910559", "revid": "599013", "url": "https://it.wikipedia.org/wiki?curid=2910559", "title": "27\u00ba Gruppo artiglieria pesante semovente &quot;Marche&quot;", "text": "Il 27\u00ba Gruppo artiglieria pesante semovente \"Marche\" \u00e8 stato un reparto di artiglieria semovente dell'Esercito Italiano, fondato nel 1976 e attivo fino al 1995, era inquadrato nella 3\u00aa Brigata missili \"Aquileia\". Stanziato nella caserma \"Osoppo\" di Udine, era un reparto bivalente (ossia poteva utilizzare sia munizionamento convenzionale che nucleare).\nStoria.\nIl 27\u00ba Reggimento Artiglieria da Campagna si costitu\u00ec il 1\u00ba marzo 1912 a Milano con quei reparti del 6\u00ba Reggimento artiglieria da campagna, tra cui la 6\u00aa Batteria che si era gi\u00e0 segnalata a Custoza il 24 giugno 1866 e 16\u00ba Reggimento Artiglieria da Campagna che, nelle campagne per l'Indipendenza e di Libia, parteciparono alle battaglie di Pastrengo, Novara, Gargaresc e Zanzur, distinguendosi per il loro valore.\nAlla Prima guerra mondiale il 27\u00ba Reggimento artiglieria da campagna prende parte, dal maggio 1915, con proprie Batterie d'ogni calibro, intervenendo e distinguendosi, dove i suoi Gruppi raggiunsero tra i primi il posto di combattimento:\nAltre zone di impiego furono: l'Ortles, l'Adamello, il Sabotino; il 27\u00ba Reggimento Artiglieria da Campagna combatt\u00e9 fino al novembre 1918 e gli furono tributate:\nNegli anni successivi il 27\u00ba Reggimento Artiglieria da Campagna sub\u00ec varie modifiche di organico e di armamento, conseguenti al nuovo assetto di pace.\nNel 1934 al posto del disciolto II Gruppo Artiglieria da Campagna assorb\u00ec organicamente un Gruppo della Scuola Ufficiali di Complemento di Bra ed assunse la nuova denominazione di 27\u00ba Reggimento artiglieria per Divisione di fanteria.\nPartecip\u00f2 nel 1935-1936 alla campagna d'Etiopia con l'invio di Reparti e Servizi, per un complesso di 25 ufficiali e 655 gregari; invia propri reparti anche in Libia\nAll'inizio della Seconda guerra mondiale, dopo aver subito altre modifiche organiche, partecip\u00f2 nel giugno 1940 alle operazioni del Fronte Occidentale, inquadrato nella 6\u00aa Divisione fanteria \"Cuneo\" e, successivamente, nel gennaio 1941, si imbarc\u00f2 a Brindisi per raggiungere il Fronte Greco-Albanese.\nSbarcato a Valona sotto bombardamento aereo, partecip\u00f2 alla Battaglia dell'Epiro, nella quale fu proposto per una Medaglia di Argento e, successivamente, con una marcia attraverso tutta l'Ellade, raggiunse Missolungi.\nFu poi di nuovo imbarcato ed inviato a difendere le Cicladi, dove si distinse.\nSciolto per gli eventi dell'8 settembre 1943, la sua struttura rimane intatta iniziando immediatamente il contrasto alle truppe naziste fino agli ultimi giorni del novembre 1943.\nFu ricostituito il 1\u00ba aprile 1947 colla denominazione 13\u00ba Reggimento artiglieria controcarri \"Legnano\", con reparti dell'omonimo Gruppo di Combattimento \"Legnano\" che, da Cassino alla Lombardia, risal\u00ec l'Italia al fianco degli alleati anglo-americani.\nIl 1\u00ba marzo 1948, nel 36\u00ba Anniversario della sua costituzione, riprese l'ordinativo originario: 27\u00ba Reggimento Artiglieria Contro Carri \"Legnano\".\nCol riordino dell'Artiglieria, dal 10 aprile 1952 si trasform\u00f2 in 27\u00ba Reggimento artiglieria pesante campale e dal 1957 in 27\u00ba Reggimento artiglieria pesante campale semovente.\nIl 20 aprile 1964 nel quadro del nuovo riordinamento delle Unit\u00e0 di Artiglieria, il 27\u00ba Reggimento artiglieria pesante campale semovente veniva sciolto e contemporaneamente si ricostituiva in Udine, per trasformazione del 155\u00ba Reggimento Artiglieria Semovente Contro Carri, assumendo la denominazione di 27\u00ba Reggimento artiglieria pesante semovente e strutturandosi in:\nNel luglio 1964 il CXIII Gruppo Artiglieria Contro Carri si trasforma in III Gruppo Artiglieria Semovente da 175/60 su semovente M107.\nNel giugno 1976 il 27\u00ba Reggimento artiglieria pesante semovente viene cos\u00ec riordinato:\nDal 1977 il 27\u00ba Reggimento Artiglieria Pesante Semovente viene aggregato alla Brigata Missili.\nDall'aprile 1985 il 27\u00ba Gruppo Artiglieria Pesante Semovente viene riarmato con i nuovi semoventi M110A2.\nL'11 ottobre 1985 contratto a quadro il 2\u00ba Gruppo artiglieria semovente, il 27\u00ba Reggimento artiglieria pesante semovente si scioglie ed il 1\u00ba Gruppo artiglieria semovente d\u00e0 vita al 27\u00ba Gruppo artiglieria pesante semovente \"Marche\", che conserva la Bandiera del 27\u00ba Reggimento artiglieria pesante semovente e ne tramanda le tradizioni, strutturato come segue:\nDal 1\u00ba dicembre 1991 al 6 settembre 1992 il 27\u00ba Gruppo artiglieria pesante semovente \"Marche\" \u00e8 inserito nel 3\u00ba Reggimento artiglieria \"Aquileia\", quindi, nell'ambito del riordinamento della Forza Armata, il 27\u00ba Gruppo artiglieria pesante semovente \"Marche\" perde la propria autonomia dal 6 settembre 1992 ed il giorno successivo viene inquadrato quale 1\u00ba Gruppo artiglieria pesante semovente nel 27\u00ba Reggimento artiglieria pesante semovente \"Marche\" che si costituisce in Udine.\nNel 1995 nuovi provvedimenti ordinativi portano alla soppressione del 27\u00ba Reggimento Artiglieria Pesante Semovente \"Marche\".\nLe denominazioni.\nAltre dipendenze\n3\u00aa Brigata Missili \u201cAquileia\u201d\n3\u00ba Reggimento Artiglieria \u201cAquileia\u201d\nAltre dipendenze"}
{"id": "2910560", "revid": "22475", "url": "https://it.wikipedia.org/wiki?curid=2910560", "title": "Kristoph Gavin", "text": ""}
{"id": "2910562", "revid": "729019", "url": "https://it.wikipedia.org/wiki?curid=2910562", "title": "Nick Screnci", "text": "Biografia.\nNato negli Stati Uniti da genitori italiani, Screnci crebbe fino ai 18 anni nel New Jersey praticando football americano; nel 1975 i suoi genitori tornarono in Italia e lui con essi, per stabilirsi a Roma.\nNella Capitale Screnci inizi\u00f2 a giocare a rugby (\u00abci\u00f2 a cui giocheresti in Italia se avessi giocato a football in patria\u00bb) anche se il suo primo ingaggio italiano fu a Reggio Calabria con la Caronte in serie B, con cui vinse il campionato e fu promosso in serie A; nella stagione successiva fu al ed entr\u00f2 anche nell'orbita della Nazionale in virt\u00f9 del doppio passaporto: fece parte delle selezioni Under-18, poi Under-21 e Nazionale A, fino a esordire in Nazionale maggiore il 29 ottobre 1977 a Praga contro la in Coppa FIRA (vittoria 10-4).\nFu internazionale fino al 1984 (ultimo incontro il 18 marzo di quell'anno contro il , in cui marc\u00f2 anche la sua unica meta in azzurro), per un totale di 9 incontri pi\u00f9 altri 4 senza valore di \"test match\".\nParallelamente all'attivit\u00e0 di rugbista si dedic\u00f2 a varie attivit\u00e0 a Roma: dapprima ristoratore, poi imprenditore nel ramo informatico, fino al ritorno negli Stati Uniti nel 1993.\nStabilitosi a Greenwich (Connecticut) si impieg\u00f2 nel ramo delle costruzioni edili prima di mettersi in proprio e avviare una propria impresa.\nNel 1995 Screnci ebbe la sua prima esperienza di tecnico al Greenwich High Rugby che, grazie alle sue conoscenze del rugby italiano, port\u00f2 a giocare in \"tour\" a Roma, Firenze e Venezia; rimase in tale club fino al 1999 prima di passare al White Plains (New York) dapprima come allenatore degli avanti e successivamente come tecnico in capo.\nIn tale club \u00e8 rimasto 10 stagioni; nel 2010 \u00e8 passato alla sezione rugbistica del New York Athletic Club come assistente."}
{"id": "2910563", "revid": "1543377", "url": "https://it.wikipedia.org/wiki?curid=2910563", "title": "N'Tillit", "text": "N'Tillit \u00e8 un comune rurale del Mali facente parte del circondario di Gao, nella regione omonima."}
{"id": "2910567", "revid": "1745361", "url": "https://it.wikipedia.org/wiki?curid=2910567", "title": "Hormoz (citt\u00e0)", "text": "Hormoz (farsi \u0647\u0631\u0645\u0632), o Hormuz, \u00e8 una citt\u00e0 dello shahrest\u0101n di Qeshm, circoscrizione di Hormoz, nella provincia di Hormozgan. Si trova sull'isola di Hormuz. Aveva, nel 2006, una popolazione di 5.699 abitanti.\nMarco Polo visit\u00f2 la citt\u00e0 per due volte nel 1272 e nel 1293 fornendo una dettagliata descrizione.\nDue secoli pi\u00f9 tardi pure il mercante e viaggiatore russo Afanasij Nikitin pass\u00f2 due volte da questa citt\u00e0."}
{"id": "2910569", "revid": "1543377", "url": "https://it.wikipedia.org/wiki?curid=2910569", "title": "Sony Aliber", "text": "Sony Aliber \u00e8 un comune rurale del Mali facente parte del circondario di Gao, nella regione omonima."}
{"id": "2910572", "revid": "1543377", "url": "https://it.wikipedia.org/wiki?curid=2910572", "title": "Heptathela wosanensis", "text": "Heptathela wosanensis \u00e8 un ragno appartenente al genere Heptathela della famiglia Liphistiidae.\nIl nome del genere deriva dal greco , \"hept\u00e0\", cio\u00e8 \"7\", ad indicare il numero delle ghiandole delle filiere che possiedono questi ragni, e dal greco , \"thel\u00e8\", che significa \"capezzolo\", proprio ad indicare la forma che hanno le filiere stesse.\nIl nome proprio deriva dalla localit\u00e0 di \"Wosan\", in Cina, e dal suffisso latino \"-ensis\", che significa: \"presente, che \u00e8 proprio l\u00ec\".\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nQuesta specie \u00e8 stata rinvenuta nella localit\u00e0 cinese di Wosan."}
{"id": "2910573", "revid": "198277", "url": "https://it.wikipedia.org/wiki?curid=2910573", "title": "Alias Original Television Soundtrack", "text": ""}
{"id": "2910574", "revid": "287204", "url": "https://it.wikipedia.org/wiki?curid=2910574", "title": "Detroit Pistons 2009-2010", "text": "La stagione 2009-10 dei Detroit Pistons fu la 61\u00aa nella NBA per la franchigia.\nI Detroit Pistons arrivarono quinti nella \"Central Division\" della \"Eastern Conference\" con un record di 27-55, non qualificandosi per i play-off."}
{"id": "2910575", "revid": "599013", "url": "https://it.wikipedia.org/wiki?curid=2910575", "title": "Tilemsi", "text": ""}
{"id": "2910580", "revid": "120669058", "url": "https://it.wikipedia.org/wiki?curid=2910580", "title": "Davide Rampello", "text": "Biografia.\nNato in Sicilia, ha iniziato la sua attivit\u00e0 di regista televisivo a met\u00e0 degli anni settanta a Telealtomilanese .\nA partire dalla fine degli anni settanta \u00e8 alla regia di importanti programmi televisivi: prima in Rai e successivamente in Fininvest. Ha ricoperto la carica di direttore artistico di Canale 5 e di direttore della societ\u00e0 Grandi Eventi, responsabile della comunicazione e della ricerca e sviluppo del Gruppo Fininvest.\nDagli anni novanta \u00e8 tornato all'originale passione per l'arte e la direzione artistica di spettacoli teatrali. Nei primi anni 2000 entra nel consiglio di amministrazione della Triennale di Milano e nel 2003 ne diventa presidente fino al 2011.\nDal 2002 al 2006 \u00e8 direttore artistico del comune di Palermo, per il quale organizza il festino di Santa Rosalia.\nNel 2010 \u00e8 nominato presidente di Cinesicilia.\nNel 2010 e nel 2012 \u00e8 stato Direttore artistico di Florens (Biennale Internazionale dei Beni Culturali e Ambientali) nelle edizioni 2010 e 2012. Una settimana internazionale dedicata ai beni culturali e ambientali che affronta il tema \u201cCULTURA, QUALIT\u00c0 DELLA VITA\u201d, elaborato da una Direzione Culturale di docenti di chiara fama delle universit\u00e0 di Firenze, Torino e Roma La Sapienza che stanno elaborando i contenuti delle attivit\u00e0 di ricerca. Il fil rouge \u00e8 il tema della produzione culturale, affiancato da quello dell'identit\u00e0 competitiva dei beni culturali, che verr\u00e0 sviluppato nelle ricerche del Forum, nelle case history e nelle lectio magistralis.\nNel 2010 \u00e8 curatore della mostra \u201cLa citt\u00e0 dell'uomo, vivere all'Italiana\u201d presso il padiglione italiano all'Expo 2010 di Shanghai e nel 2011 curatore della mostra \"Tradizione e Innovazione\" sempre presso il padiglione italiano all'Expo di Shanghai, divenuto sede permanente di promozione dell'immagine dell'Italia in Cina.\nDa ottobre 2010 \u00e8 Direttore artistico del Carnevale di Venezia, di cui ha curato le edizioni dal 2011 al 2015.\nDal 2012 per Expo Milano 2015 \u00e8 curatore del Padiglione Zero e dal 2013 curatore del Palinsesto eventi.\nDa ottobre 2013 cura una rubrica per \"Striscia la notizia\" dal titolo \"Paesi, paesaggi...\" dedicata alle eccellenze paesaggistiche e alimentari dell'Italia.\nProgrammi televisivi - Regia.\nPer Canale 5:\nPer altre emittenti:"}
{"id": "2910581", "revid": "1543377", "url": "https://it.wikipedia.org/wiki?curid=2910581", "title": "Tilemsi (Gao)", "text": "Tilemsi \u00e8 un comune rurale del Mali facente parte del circondario di Gao, nella regione omonima."}
{"id": "2910582", "revid": "729019", "url": "https://it.wikipedia.org/wiki?curid=2910582", "title": "Sport Club Hakoah Wien", "text": "Lo Sport Club Hakoah Wien \u00e8 stata una societ\u00e0 polisportiva austriaca di Vienna, fondata nel 1909.\nL'Hakoah Vienna fu una delle prime squadre di calcio ad effettuare dei tour in tutto il mondo, attraendo migliaia di tifosi ebrei in citt\u00e0 come Londra e New York per le partite contro le squadre locali, ed ebbe tra i suoi sostenitori lo scrittore Franz Kafka.\nStoria.\nFondato da sionisti austriaci, il librettista di cabaret Fritz L\u00f6hner-Beda e il dentista Ignaz Herman K\u00f6rner. Entrambi influenzati dalla dottrina di Max Nordau chiamata \"Giudaismo Muscolare\" (Tedesco: \"Muskeljudentum\"), scelsero il nome \"Hakoah\" (\u05d4\u05db\u05d7, secondo l'alfabeto ebraico), termine che significa \"forza\". Nel primo anno, gli atleti dell'Hakoah competerono in scherma, hockey su prato, atletica leggera, lotta, nuoto e calcio.\nL'Hakoah termin\u00f2 secondo nel campionato austriaco di calcio del 1922 e l'anno seguente, a Londra, sconfisse il West Ham per 5-1, diventando il primo club dell'Europa continentale a sconfiggere una squadra inglese in casa (sebbene gli avversari schierassero delle riserve).\nNel 1925 vinse il primo campionato austriaco e nel 1926 part\u00ec per una tourn\u00e9e negli Stati Uniti\n, esibendosi davanti a un pubblico di quarantaseimila spettatori al Polo Grounds di New York, un record per una partita di calcio in America superato solo mezzo secolo dopo, nel 1977. Molti dei giocatori dell'Hakoah decisero di rimanere negli Stati Uniti, dove formarono una squadra chiamata Hakoah All-Stars.\nIl successo sportivo non si limit\u00f2 solo al calcio ed il club arriv\u00f2 ad avere un picco di cinquemila iscritti prima dell'inizio della Seconda guerra mondiale.\nNel 1938, quando Hitler invase l'Austria, il club venne chiuso. Uno dei migliori giocatori della squadra fu J\u00f3zsef Eisenhoffer, che dopo aver terminato la carriera mor\u00ec nel novembre 1945 a causa delle ferite mal curate in seguito ad un attacco aereo su Budapest nel 1944.\nL'Hakoah venne ricostituito nel 1945, ma la squadra di calcio, che dopo la Guerra gioc\u00f2 nella seconda divisione, si estinse nel 1949.\nNel 2000 alcuni membri della comunit\u00e0 ebraica di Vienna acquistarono il vecchio campo del club situato all'interno del Prater, con l'intento di costruire un centro per la comunit\u00e0. Al 2006, il club contava quattrocento iscritti e la squadra di calcio giocava nelle serie minori con il nome di SC Maccabi Wien."}
{"id": "2910587", "revid": "445276", "url": "https://it.wikipedia.org/wiki?curid=2910587", "title": "Hakoah", "text": ""}
{"id": "2910588", "revid": "445276", "url": "https://it.wikipedia.org/wiki?curid=2910588", "title": "Hakoah Vienna", "text": ""}
{"id": "2910590", "revid": "445276", "url": "https://it.wikipedia.org/wiki?curid=2910590", "title": "SC Hakoah Wien", "text": ""}
{"id": "2910593", "revid": "1494169", "url": "https://it.wikipedia.org/wiki?curid=2910593", "title": "Alata", "text": ""}
{"id": "2910594", "revid": "363629", "url": "https://it.wikipedia.org/wiki?curid=2910594", "title": "Histoplasma capsulatum", "text": "Histoplasma capsulatum \u00e8 un fungo Ascomycota, agente eziologico dell'istoplasmosi; cresce soprattutto in aree contaminate da escrementi di pipistrelli e di uccelli. Questo fungo \u00e8 un fungo dimorfico.\nStoria.\nL'histoplasma \u00e8 stato scoperto nel 1905 da Darling, l'infezione invece \u00e8 stata studiata soltanto nel 1930: prima di allora la malattia veniva confusa con la tubercolosi.\nInfezione nell'uomo.\nIl fungo penetra nell'ospite umano attraverso l'inalazione di conidi o frammenti di ife; passando nei polmoni vengono fagocitati dai macrofagi polmonari e si convertono in lieviti (in quanto fungo dimorfico), cos\u00ec in grado di replicarsi all'interno dei macrofagi stessi. \nNell'ospite il cui sistema immunitario non \u00e8 compromesso i macrofagi acquistano immunit\u00e0 e limitano l'infezione; in condizione di immunocompromissione l'infezione si diffonde e pu\u00f2 diventare grave.\nIl 5% delle infezioni sono asintomatiche e si risolvono spontaneamente, con una sindrome che somiglia ad una semplice influenza; in casi dove vi sono gi\u00e0 problemi polmonari, pu\u00f2 provocare lesioni anche distruttive del tessuto polmonare."}
{"id": "2910595", "revid": "392725", "url": "https://it.wikipedia.org/wiki?curid=2910595", "title": "Pogose High School", "text": ""}
{"id": "2910597", "revid": "1318658", "url": "https://it.wikipedia.org/wiki?curid=2910597", "title": "Commissione oceanografica intergovernativa", "text": "La Commissione oceanografica intergovernativa dell'UNESCO (COI, IOC in inglese) fornisce agli Stati membri delle Nazioni Unite uno strumento essenziale di cooperazione per lo studio degli oceani.\nLa COI assiste i governi per affrontare i loro problemi individuali e collettivi legati agli oceani e alle coste, per la condivisione delle conoscenze, dell'informazione e della tecnologia, e per coordinare i programmi nazionali.\nStoria.\nLa COI \u00e8 stato fondata nel 1960 sul principio che \"gli oceani, che coprono il 70% della superficie terrestre, esercitano una profonda influenza sul genere umano e anche su tutte le forme di vita sulla Terra ... Per avere un'idea precisa del valore degli oceani per l'intera umanit\u00e0, questi devono essere studiati da molti punti di vista. In termini di iniziative di ricerca, le nuove idee di solito provengono da individui e piccoli gruppi, ma sotto molti aspetti le ricerche oceaniche sono un compito troppo grande da intraprendere per una nazione o anche un piccolo gruppo di paesi.\"\nIstituita dalla risoluzione 2.31 adottata dalla Conferenza generale dell'UNESCO, la prima riunione si \u00e8 tenuta presso la sede di Parigi dal 19 al 27 ottobre 1961. Inizialmente, la Commissione comprendeva 40 Stati membri. La COI nel 2004 era composta di 129 Stati membri che si riuniscono in assemblea. Ha un consiglio esecutivo e una segreteria che ha sede a Parigi.\nIl suo primo presidente fu l'oceanografo e ittiologo danese Anton Frederik Bruun."}
{"id": "2910600", "revid": "479590", "url": "https://it.wikipedia.org/wiki?curid=2910600", "title": "Variabile casuale di Rice", "text": ""}
{"id": "2910601", "revid": "1005847", "url": "https://it.wikipedia.org/wiki?curid=2910601", "title": "Divisione di Hunter", "text": "La divisione di Hunter \u00e8 una divisione elettorale australiana nello stato del Nuovo Galles del Sud. Si trova nella parte settentrionale del territorio, e comprende gran parte della Hunter Valley, con le citt\u00e0 di Singleton, Maitland, Muswellbrook, Cessnock e Denman. La divisione fu creata nel 1900, una delle prime 75 divisioni alle quali si pot\u00e9 votare nelle prime elezioni federali. Essa prende il nome dal capitano John Hunter, il secondo governatore del Nuovo Galles del Sud. \nIl seggio \u00e8 stato mantenuto saldamente dai laburisti dal 1910. \u00c8 il seggio dove fu eletto il 1\u00ba primo ministro Edmund Barton, ed \u00e8 anche quello al quale appartenevano i leader laburisti Matthew Charlton e Herbert Vere Evatt."}
{"id": "2910606", "revid": "287204", "url": "https://it.wikipedia.org/wiki?curid=2910606", "title": "New York Knicks 2009-2010", "text": "La stagione 2009-10 dei New York Knicks fu la 61\u00aa nella NBA per la franchigia.\nI New York Knicks arrivarono terzi nella \"Atlantic Division\" della \"Eastern Conference\" con un record di 29-53, non qualificandosi per i play-off."}
{"id": "2910607", "revid": "439868", "url": "https://it.wikipedia.org/wiki?curid=2910607", "title": "Sulzer", "text": "Sulzer AG \u00e8 un'industria fondata nel 1834 a Winterthur in Svizzera. Oggi \u00e8 una Public company con filiali internazionali. Le azioni della societ\u00e0 sono quotate alla Borsa Svizzera.\nLa Sulzer ha iniziato la sua attivit\u00e0 con la fabbricazione di telai per la tessitura. Rudolf Diesel ha lavorato per l'azienda nel 1879, e nel 1893 la Sulzer ha acquistato la licenza per la costruzione di motori Diesel. L'azienda ha costruito il primo motore Diesel nel 1898.\nL'azienda \u00e8 stata inserita nella lista nera dagli alleati durante la seconda guerra mondiale a causa di un aumento degli scambi commerciali con la Germania nazista. Sulzer ha rifiutato di firmare un accordo per limitare la futura vendita di motori Diesel di uso marino per i paesi dell'Asse e per questo venne inserita nella lista nera dagli alleati.\nL'azienda ha sviluppato una serie di motori per trazione ferroviaria negli anni trenta e quaranta, che sono stati ampiamente utilizzati nelle locomotive diesel nel Regno Unito, Europa e Sud America e in minor quantit\u00e0 in Sudafrica e Australia.\nNew Sulzer Diesel.\nNel 1990 in seguito allo spin-off della divisione motori diesel dall'azienda principale \u00e8 stata costituita in una societ\u00e0 separata denominata \"New Sulzer Diesel\" (NSD) societ\u00e0 in cui la Sulzer ha mantenuto solo una partecipazione di minoranza, vendendo la maggioranza delle azioni. Nel 1997 \"New Sulzer Diesel\" \u00e8 stata assorbita dalla W\u00e4rtsil\u00e4, che ha creato W\u00e4rtsil\u00e4 NSD.\nW\u00e4rtsil\u00e4 NSD costruisce il motore Diesel W\u00e4rtsil\u00e4-Sulzer RTA96-C, che \u00e8 il motore pi\u00f9 grande al mondo.\nNel 2011 acquisisce la divisione Cardo Flow Solutions (marchi ABS - SCANPUMPS - NOPON).\nOrganizzazione.\nL'azienda \u00e8 suddivisa in quattro divisioni principali:"}
{"id": "2910608", "revid": "1543377", "url": "https://it.wikipedia.org/wiki?curid=2910608", "title": "Alata (Mali)", "text": "Alata \u00e8 un comune rurale del Mali facente parte del circondario di M\u00e9naka, nella regione di Gao."}
{"id": "2910610", "revid": "61051", "url": "https://it.wikipedia.org/wiki?curid=2910610", "title": "Sulzer AG", "text": ""}
{"id": "2910613", "revid": "124634760", "url": "https://it.wikipedia.org/wiki?curid=2910613", "title": "Arrivederci, mostro!", "text": "Arrivederci, mostro! \u00e8 il nono album in studio di Luciano Ligabue, pubblicato l'11 maggio 2010 dalla Warner Music Italy. Il lavoro arriva dopo cinque anni dall'ultimo disco di inediti di Ligabue, \"Nome e cognome\", ed esattamente a venti anni di distanza dall'album d'esordio, \"Ligabue\" (11 maggio 1990).\nAntefatti.\nInizialmente l'uscita dell'album era stata fissata per il 7 maggio 2010, ma la pubblicazione dell'album \u00e8 stata in seguito posticipata di 4 giorni: l'uscita di \"Arrivederci, mostro!\" \u00e8 avvenuta cos\u00ec l'11 maggio 2010, esattamente 20 anni dopo la pubblicazione del disco di debutto del rocker di Correggio, intitolato \"Ligabue\".\nDescrizione.\nL'album \u00e8 stato anticipato dal singolo \"Un colpo all'anima\", che i fans del cantautore hanno potuto ascoltare in anteprima durante il \"Ligabue Day\", tenutosi il 15 aprile 2010. Il brano, entrato in rotazione in tutte le radio italiane dal 16 aprile 2010, ha raggiunto il primo posto sia nella \"Top Digital Download\" italiana, sia nella classifica dei brani pi\u00f9 trasmessi dalle radio. Ad accompagnare il singolo \u00e8 stato un videoclip diretto da Marco Salom e girato nel teatro romano dell'antica citt\u00e0 di Nora in Sardegna.\nIl disco presenta alcune novit\u00e0: per la prima volta nella sua carriera, Luciano Ligabue non \u00e8 coinvolto nella produzione artistica, interamente affidata a Corrado Rustici. Inoltre l'album vede la presenza di Lenny, il figlio undicenne di Ligabue, che compare nel brano \"Taca banda\", nel ruolo di batterista.\nTra le canzoni pi\u00f9 discusse del disco, \u00e8 da segnalare \"Quando mi vieni a prendere? (Dendermonde 23/01/09)\", che descrive dal punto di vista di un bambino quanto successe a Dendermonde il 23 gennaio del 2009, quando un ragazzo, vestito da Joker, entr\u00f2 in un asilo della cittadina belga con un coltello, uccidendo due bambini e una maestra, atto per il quale venne dato l'ergastolo. Ligabue, scosso da questo fatto di cronaca, ha scritto la canzone che \u00e8 tuttora la pi\u00f9 lunga della sua discografia: 7 minuti.\nUn altro brano inusuale \u00e8 \"Caro il mio Francesco\", una lettera-canzone indirizzata al collega Francesco Guccini sulla scorta della sua nota \"L'avvelenata\"; in questo brano, il cantautore emiliano critica il comportamento a suo dire ruffiano e opportunista di certi colleghi. Ligabue ha dichiarato di aver scritto questa canzone in un momento particolarmente difficile, dopo la perdita del bambino che aspettava dalla sua compagna, giunta ormai al sesto mese di gravidanza. Il cantautore ha inoltre definito il brano \u00abpoco utile, uno sfogo\u00bb. La canzone \u00e8 la seconda pi\u00f9 lunga dell'album e, insieme a \"Quando mi vieni a prendere\", si distacca dalla linea generale dell'album, per arrangiamenti decisamente pi\u00f9 tranquilli.\n\"Quando canterai la tua canzone\", traccia d'apertura del disco scelta poi come secondo singolo, \u00e8 invece un brano caratterizzato dal suono aggressivo delle chitarre, nel quale riveste particolare importanza anche la sezione ritmica.\nUn altro brano rock presente nel disco \u00e8 \"Nel tempo\", il cui testo \u00e8 stato anticipato il 13 marzo 2010, in occasione del cinquantesimo compleanno di Luciano Ligabue. La canzone \u00e8 una sorta di riassunto della vita di Ligabue e dell'Italia: nei versi vengono citati personaggi come Aldo Moro, Enrico Berlinguer ed Ermanno Lavorini, si fa riferimento al movimento Studentesco del 1977, al \"processo\" a De Gregori, ma trovano spazio anche la \"prima volta\" del cantautore e figure come quelle di Zorro, Belfagor e Braccobaldo.\nNon manca una canzone d'amore, \"Ci sei sempre stata\", quarta traccia dell'album, con un assolo di chitarra finale molto lungo, eseguito da Corrado Rustici, nel quale sono inseriti anche suoni come il pianto di un bambino e il sospirare di una donna.\nIn \"La verit\u00e0 \u00e8 una scelta\", Ligabue lascia spazio all'elettronica. Questa scelta, inusuale nella discografia di Ligabue, ha portato la canzone ad essere definita la pi\u00f9 potente e nuova del CD. Nella parte finale dell'album si trova \"Il peso della valigia\", canzone scritta sulla base di una poesia dello stesso Ligabue, pubblicata nella raccolta \"Lettere d'amore nel frigo\" e intitolata \"Cosa non mettere in valigia\". In \"Taca Banda\", una canzone in stile swing, Ligabue ironicamente prende in giro le fissazioni delle persone. L'album si chiude con un augurio: \"Il meglio deve ancora venire\".\nNella versione acustica del CD, contenuta nel cofanetto, alcune parole di tre canzoni vengono cambiate (anche se minimamente) rispetto all'originale. Nelle pagine cartacee del cofanetto per\u00f2 non c'\u00e8 traccia delle parole cambiate. Le canzoni sono: \"Caro il mio Francesco\", \"Il peso della valigia\", \"Quando mi vieni a prendere\".\nIl titolo e la copertina.\nRiguardo al titolo del disco, Ligabue ha dichiarato:\nLa copertina del disco \u00e8 invece ripresa dall'opera \"Fishy Island\" del fotografo Erik Johansson, ed \u00e8 stata realizzata da Paolo De Francesco.. Erik Johansson, in proposito, afferma di non averne mai autorizzato l'uso.\nL'immagine ritrae un sarago, verde e sproporzionato. Secondo quanto dichiarato dal cantautore, il pesce rappresenta un mostro che di per s\u00e9 non fa paura, ma che \u00abse mai decidesse di inabissarsi, porterebbe con s\u00e9 tutta la citt\u00e0 che tiene in groppa\u00bb. Inoltre, all'interno della copertina \u00e8 presente un particolare per ciascuno dei brani che costituiscono il disco. Ligabue ha infine aggiunto che ognuno \u00e8 libero di trarre dalla copertina una propria interpretazione.\nIl cofanetto.\nVisti i numerosi apprezzamenti ricevuti per la versione acustica di \"Un colpo all'anima\", il 30 novembre \u00e8 uscito il cofanetto \"Arrivederci, mostro! - Tutte le facce del mostro\", contenente, oltre alla versione originale dell'album, anche un'edizione acustica degli stessi brani e un DVD live che ripercorre la prima parte di tour, con una canzone per ogni citt\u00e0 visitata. In coincidenza con l'uscita del cofanetto, l'album \u00e8 tornato in prima posizione in classifica.\nFormazione.\nAll'album hanno partecipato, secondo quanto riportato nei crediti dell'album:\nSuccesso commerciale.\nL'album debutta direttamente alla prima posizione della classifica ufficiale dei dischi pi\u00f9 venduti in Italia, stilata da FIMI.\nIl 28 maggio 2010 Ligabue riceve il \"Wind Music Award\" per \"Arrivederci, mostro!\", che viene certificato multi-platino per le oltre 120.000 copie vendute. A luglio 2010 le copie vendute sono oltre 200.000 e successivamente l'album viene certificato disco di diamante. Inoltre, l'album \u00e8 risultato al primo posto sia nella classifica dei pi\u00f9 venduti in Italia nel corso dei primi 6 mesi del 2010, sia nella classifica complessiva di fine anno.\nCuriosit\u00e0.\nLa rubrica musicale del TG1, a ottobre 2010, nel dettare la classifica degli album, alla posizione di \"Arrivederci, mostro!\" erroneamente ha scritto in sovrimpressione \"Arrivederci, Franzoni\". Ne ha parlato anche il programma satirico di Canale 5 \"Striscia la notizia\" ipotizzando che gli autori del TG1 possano aver sbagliato di proposito, riferendosi ad Anna Maria Franzoni."}
{"id": "2910618", "revid": "1543377", "url": "https://it.wikipedia.org/wiki?curid=2910618", "title": "And\u00e9ramboukane", "text": "And\u00e9ramboukane \u00e8 un comune rurale del Mali facente parte del circondario di M\u00e9naka, nella regione di Gao."}
{"id": "2910620", "revid": "287204", "url": "https://it.wikipedia.org/wiki?curid=2910620", "title": "Anderamboukane", "text": ""}
{"id": "2910623", "revid": "200568", "url": "https://it.wikipedia.org/wiki?curid=2910623", "title": "Stanislav Govorukhin", "text": ""}
{"id": "2910624", "revid": "1305772", "url": "https://it.wikipedia.org/wiki?curid=2910624", "title": "Jojo (disambigua)", "text": ""}
{"id": "2910629", "revid": "767487", "url": "https://it.wikipedia.org/wiki?curid=2910629", "title": "Penisola di Brunswick", "text": "La penisola di Brunswick (spagnolo \"pen\u00ednsula de Brunswick\") \u00e8 una grande penisola della Regione di Magellano e dell'Antartide Cilena, in Patagonia. Ha una larghezza variabile da 16 a 80\u00a0km e una lunghezza di 115\u00a0km. L'unica localit\u00e0 abitata \u00e8 la citt\u00e0 di punta Arenas.\nLo stretto di Magellano la separa dall'arcipelago della Terra del Fuoco. Termina a sud col capo Froward, il punto pi\u00f9 meridionale della massa continentale del Sudamerica. A nord confina coi comuni cileni di Laguna Blanca e San Gregorio."}
{"id": "2910636", "revid": "2175", "url": "https://it.wikipedia.org/wiki?curid=2910636", "title": "Isotopi dell'afnio", "text": "Massa atomica standard:178.49 uma"}
{"id": "2910638", "revid": "1543377", "url": "https://it.wikipedia.org/wiki?curid=2910638", "title": "In\u00e9kar", "text": "In\u00e9kar \u00e8 un comune rurale del Mali facente parte del circondario di M\u00e9naka, nella regione di Gao."}
{"id": "2910639", "revid": "287204", "url": "https://it.wikipedia.org/wiki?curid=2910639", "title": "Inekar", "text": ""}
{"id": "2910643", "revid": "339392", "url": "https://it.wikipedia.org/wiki?curid=2910643", "title": "Trichogaster labiosus", "text": ""}
{"id": "2910649", "revid": "628767", "url": "https://it.wikipedia.org/wiki?curid=2910649", "title": "M\u00e9naka", "text": "M\u00e9naka \u00e8 un comune rurale del Mali, capoluogo del circondario omonimo, nella regione di Gao."}
{"id": "2910650", "revid": "339392", "url": "https://it.wikipedia.org/wiki?curid=2910650", "title": "Colisa labiosus", "text": ""}
{"id": "2910651", "revid": "200568", "url": "https://it.wikipedia.org/wiki?curid=2910651", "title": "Piotr Scelokhonov", "text": ""}
{"id": "2910653", "revid": "1926649", "url": "https://it.wikipedia.org/wiki?curid=2910653", "title": "Walter Bressan", "text": "Carriera.\nGiocatore.\nOriginario di Ponte di Piave, inizia a giocare a calcio nella squadra del suo paese finch\u00e9 viene notato da un osservatore dell'Atalanta che lo porta al Fossalta di Piave, squadra satellite della compagine bergamasca. A tredici anni si trasferisce a Bergamo dove completer\u00e0 il settore giovanile e verr\u00e0 aggregato alla prima squadra per tre stagioni senza esordire. Nella stagione 2001-02 si trasferisce allo Spezia con cui esordisce tra i professionisti mentre l'anno seguente \u00e8 il secondo di Domenico Doardo nel vittorioso campionato del Treviso in Serie C1. Nel 2003-04 \u00e8 il portiere titolare del , nella cui rosa \u00e8 confermato anche per la stagione successiva, dove tuttavia gioca solo met\u00e0 partite.\nNella sessione estiva del calciomercato del 2005, viene acquistato dall' che gli permette di esordire in Serie B. Nella sua militanza ad Arezzo , viene trovato positivo al finasteride che gli causa un anno di squalifica.\nDopo due stagioni passate con gli aretini, passa in prestito al per una stagione.\nNel 2008 viene acquistato dal dove resta per tre stagioni.\nPer la stagione 2011-2012 viene acquistato in prestito dal che, nell'estate successiva dopo il ritorno in Emilia, lo preleva a titolo definitivo.\nNella stagione in cui fu acquistato riusc\u00ec a raggiungere la finale dei play-off contro la .\nRimane al Varese fino al 2014, per poi passare al , fa il suo esordio all'ultima giornata di campionato (oltre che in Serie A) contro il Torino persa per 5-0. Quella \u00e8 stata l'unica partita in Serie A della sua carriera.\nIl 23 luglio 2015 firma con il Chievo. Dopo non aver giocato nessuna partita in 2 anni si ritira nell'estate 2017.\nDopo il ritiro.\nDopo essersi ritirato entra a far parte della dirigenza dei clivensi nel settore giovanile.\nConsegue il patentino UEFA A nel giugno 2017 e diventa preparatore dei portieri del fino al giugno successivo nello staff di Rolando Maran. Nella stagione 2018-2019 si trasferisce assieme a Maran in Sardegna per svolgere lo stesso ruolo al ma nella formazione Primavera di Max Canzi e Alessandro Agostini mentre nella stagione 2019-2020 viene promosso nella prima squadra, tuttavia terminando il rapporto il 3 marzo 2020 a causa dell'esonero di Maran.\nDopo un periodo nella primavera del Cagliari tra marzo e giugno, ad agosto segue Maran al Genoa.\nStatistiche.\nPresenze e reti nei club.\n\"Statistiche aggiornate al 31 maggio 2017.\""}
{"id": "2910654", "revid": "86343", "url": "https://it.wikipedia.org/wiki?curid=2910654", "title": "Menaka", "text": "Il toponimo Menaka, con grafie diverse, pu\u00f2 riferirsi a:"}
{"id": "2910657", "revid": "1924342", "url": "https://it.wikipedia.org/wiki?curid=2910657", "title": "Gareth Pugh", "text": "Attualmente vive e lavora a Parigi.\nCarriera.\nA 14 anni Pugh cominci\u00f2 a lavorare come costumista per l'English National Youth Theatre. Si \u00e8 diplomato come disegnatore di moda alla Central Saint Martins nel 2003. La sua ultima collezione al St. Martins, per la quale impieg\u00f2 palloncini per evidenziare le forme dei modelli (una tecnica che diventer\u00e0 la sua prerogativa), attir\u00f2 l'attenzione della rivista \"Dazed\" che utilizz\u00f2 i suoi modelli per una copertina. Il suo debutto alla Alternative Fashion Week nel club londinese Kashpoint port\u00f2 Pugh all'attenzione dei talent scout di Fashion East e nel 2005 parteciper\u00e0 ad una loro collettiva. Questa si riveler\u00e0 essere un importante successo personale per lo stilista e gli aprir\u00e0 la strada ad altri successi.\nIl primo show di Pugh da solo avverr\u00e0 a Londra nel 2006, nella \"London Fashion Week\", dove torner\u00e0 a sfilare l'anno successivo. Le sfilate di Pugh continuano ad ottenere successi presso la critica. L'edizione britannica della rivista \"Vogue\", per esempio, defin\u00ec la sua collezione primaverile 2007 \"un incredibile, imperdibile spettacolo\" e disse che \"il suo genio \u00e8 innegabile.\"\nKylie Minogue ha usato molti dei modelli di Pugh negli anni recenti, soprattutto nel suo Showgirl - The Greatest Hits Tour e Showgirl - The Homecoming Tour. La cantante Lady Gaga ha indossato una giacca di Pugh in un suo concerto del 2009. Ashlee Simpson ha indossato un suo vestito nel video \"Outta My Head.\" Il cappellaio Nasir Mazhar ha cominciato la sua carriera lavorando per Pugh.\nNel 2011 collabora con il colosso canadese della cosmesi MAC per una collezione di trucchi in uscita a novembre. \nViene nominato nella canzone della boy band Kazaky nel singolo Love."}
{"id": "2910658", "revid": "640277", "url": "https://it.wikipedia.org/wiki?curid=2910658", "title": "JEM-EUSO", "text": "L'Extreme Universe Space Observatory onboard Japanese Experiment Module (JEM-EUSO) \u00e8 la prima missione spaziale progettata per essere dedicata allo studio dei raggi cosmici e dei neutrini ad altissima energia (E &gt; 5\u00d71019 eV).\nLa rilevazione di queste particelle avverrebbe osservando le scie ionizzate fluorescenti prodotte dall'interazione delle particelle di origine cosmica ad altissima energia con l'atmosfera terrestre che svolgerebbe il ruolo di un rivelatore gigante.\nStoria.\nEUSO era una missione dell'Agenzia Spaziale Europea che avrebbe dovuto essere ospitata sulla Stazione Spaziale Internazionale come carico utile esterno del modulo Columbus. EUSO ha terminato con successo la fase di studio A, ma a causa di vincoli programmatici e finanziari \u00e8 stata bloccata dall'ESA. La missione allora \u00e8 stata riorientata come carico utile da ospitare a bordo del modulo giapponese JEM (KIBO) della ISS e ridenominata JEM-EUSO. JEM-EUSO attualmente \u00e8 in fase di studio da parte della RIKEN e della JAXA in collaborazione con altre 60 istituzioni di 12 Paesi diversi in vista del lancio dopo il 2020."}
{"id": "2910659", "revid": "1573940", "url": "https://it.wikipedia.org/wiki?curid=2910659", "title": "Trichogaster lalius", "text": "Trichogaster lalius (), conosciuto comunemente come Gourami nano, \u00e8 un pesce d'acqua dolce appartenente alla famiglia degli Osphronemidae, sottofamiglia Luciocephalinae.\nDistribuzione e habitat.\nQuesta specie \u00e8 diffusa nel Subcontinente indiano (India e Bangladesh) e in Pakistan, dove abitano acque lente di ruscelli, laghi e fiumi, con molta vegetazione.\nDescrizione.\nIl corpo \u00e8 ovale, molto compresso sui lati e raggiunge una lunghezza massima di 8,8 cm; \u00e8 la specie pi\u00f9 piccola del suo genere. Ad eccezione delle pinne pelviche, filiformi, le pinne sono degli stessi colori del corpo e abbastanza ampie. La pinna caudale pu\u00f2 avere il margine frastagliato, ma spesso \u00e8 arrotondata.\nIl dimorfismo sessuale \u00e8 molto marcato: le femmine sono grigio-argento, mentre i maschi hanno una colorazione a strisce azzurre e rosse verticali. Delle differenze si notano anche nella forma della pinna dorsale.\nQuesto pesce \u00e8 dotato di un organo chiamato \"labirinto\" che gli permette di respirare l'aria e di sopravvivere quindi in acque povere di ossigeno.\nVariet\u00e0 in acquariofilia.\nLa selezione operata dall'uomo ha permesso la creazione di sgargianti variet\u00e0 di maschi, blu, rossi e striati. Nella variet\u00e0 blu cobalto il maschio \u00e8 dotato di intense strisce rosse sui fianchi e sulle pinne, mentre la femmina presenta una livrea pi\u00f9 anonima ma comunque brilla di blu iridescente.\nBiologia.\nComportamento.\nSono pesci tranquilli, ma i maschi tendono all'aggressivit\u00e0 per la difesa del territorio e dei piccoli nel periodo riproduttivo.\nRiproduzione.\nCome le altre specie della famiglia, i Gourami nani costruiscono un nido di bolle dove la femmina deporr\u00e0 le uova (fino a 600) che il maschio feconder\u00e0 poco dopo. I genitori cureranno la prole fino a qualche ora dopo la schiusa.\nConservazione.\nViene classificato come \"a rischio minimo\" (LC) dalla lista rossa IUCN perch\u00e9 anche se \u00e8 pescato frequentemente per essere allevato in acquario \u00e8 una specie comune.\nAcquariofilia.\n\"T. lalius\" \u00e8 una delle specie di Osphronemidae pi\u00f9 apprezzate e diffuse in commercio, grazie alla bellezza della livrea e la facilit\u00e0 di allevamento e di riproduzione in cattivit\u00e0. \nEssendo un Anabantide, il Trichogaster lalius deve essere necessariamente allevato in un acquario chiuso, cos\u00ec da mantenere l'aria sopra l'acqua umida e calda. In tal modo, si evita di danneggiare il tipico organo Labirinto."}
{"id": "2910663", "revid": "647919", "url": "https://it.wikipedia.org/wiki?curid=2910663", "title": "Trichogaster leeri", "text": ""}
{"id": "2910664", "revid": "647919", "url": "https://it.wikipedia.org/wiki?curid=2910664", "title": "Trichogaster leerri", "text": ""}
{"id": "2910666", "revid": "6923", "url": "https://it.wikipedia.org/wiki?curid=2910666", "title": "The Overland", "text": "The Overland \u00e8 un treno passeggeri che fa la tratta tra Melbourne e Adelaide in Australia. Il treno incominci\u00f2 ad operare nel 1887 con il nome di \"Adelaide Express\", che \u00e8 stato il nome ufficiale dal 1926. Ora \u00e8 gestito dalla compagnia private Great Southern Railway, il treno ha una frequenza settimanale di tre viaggi andata e ritorno, compiuti prevalentemente durante il giorno, e opera dalla Southern Cross Station a Melbourne, e l'Adelaide Parklands Terminal ad Adelaide, coprendo gli 828 chilometri che separano le due stazioni.\nStoria.\n\"The Overland\" era originariamente detto \"Intercolonial Express\", quando la linea ovest della Victorian Railways incontrava la linea Servicon della South Australian Railways al confine di stato. Il treno \u00e8 stato poi chiamato \"Adelaide Express\".\nIl treno viaggiava durante la notte, ed era quindi provvisto di cabine letto Dal 1907 sono state introdotte nuove cabine letto e nuovi vagoni in stile vittoriano.. Alti vagoni con lo stesso design furono aggiunti fino al 1923, e nel 1928 furono aggiunti un vagone letto e un vagone ristorante, entrambi interamente in acciaio. Questi sono considerati i vagoni pi\u00f9 pesanti mai usati in Australia.\nUn altro vagone ristorante \u00e8 stato introdotto tra Melbourne e Ararat dal 1927 e tra Adelaide e Serviceton dal 1928,; a causa della depressione del 1930, questi servizi sono stati ritirati fino alla met\u00f2 degli anni '30, e successivamente, definitivamente cessati dopo lo scoppio della seconda guerra mondiale. La SAR compr\u00f2 le locomotive \"Mountain\" e \"Pacific\" al fine di trasportare il pesante treno in Australia del Sud. Quelle sono state considerate le pi\u00f9 larghe locomotive presenti in Australia in quegli anni. Nel 1926 il treno cambi\u00f2 denominazione in \"The Overland\" e l'originale livrea color rosso profondo venne rimpiazzata con il verde e il giallo, con una linea nera orizzontale.\nDopo la privatizzazione.\nNel 1994 La Compagnia pubblica di trasporto del Victoria cess\u00f2 tutti i collegamenti con gli operatori interstatali, cos\u00ec \"The Overland\" fu l'unico ad operare attraverso l'Australian National. Fu proprio in questi anni che la ferrovia si convert\u00ec allo scartamento standard In 1997 Australian National was split up, and the train and rolling stock passed to Great Southern Railway.. Nel 1999 vi fu una revisione della livrea e il treno fu ridipinto di grigio e argento, e una nuova veste grafica, con un kookaburra come logo.\nUn altro cambiamento avvenne nel 2007, quando diversi vagoni vennero ridipinti in blu, porpora e verde. Per il nuovo logo fu utilizzato un emu.\nOggi.\nIl treno continua ad operare grazie ad un sussidio statale di $1.5 milioni da parte dello stato del Victoria.\nDopo un massiccio rinnovamento, \"The Overland\" fu rilanciato il 7 maggio del 2007, con nuove sistemazioni: \"Red Premium Service\" e \"Red Service\".\nLa Southern Cross Station di Melbourne \u00e8 parte integrante del trasporto locale, mentre ad Adelaide viene usato l'Adelaide Parklands Terminal."}
{"id": "2910668", "revid": "767487", "url": "https://it.wikipedia.org/wiki?curid=2910668", "title": "Tiderm\u00e8ne", "text": "Tiderm\u00e8ne \u00e8 un comune rurale del Mali facente parte del circondario di M\u00e9naka, nella regione di Gao."}
{"id": "2910669", "revid": "287204", "url": "https://it.wikipedia.org/wiki?curid=2910669", "title": "Tidermene", "text": ""}
{"id": "2910672", "revid": "287204", "url": "https://it.wikipedia.org/wiki?curid=2910672", "title": "Chitarra acustica amplificabile", "text": "Una chitarra acustica amplificabile \u00e8 una chitarra con sei corde di metallo, e talvolta anche con la \"spalletta\" inferiore mancante, e che eventualmente si pu\u00f2 collegare ad un amplificatore per potenziarne il suono, in modo simile alla chitarra elettrica.\nPer l'amplificazione della chitarra acustica, esistono diversi metodi: in studio, per riprodurre il suono naturale della chitarra, vengono utilizzati dei microfoni a condensatore che vengono piazzati di fronte allo strumento. Dal vivo, invece, il suono debole della chitarra folk rende difficile l'uso dei microfoni senza attivare il feedback acustico, e si preferisce optare dei trasduttori, che riducono molto quasi ogni problema di feedback ma che fanno diventare profondamente diverso il suono della chitarra folk originale. Inoltre, questi trasduttori possono produrre un sustain sgradevole.\nPer diminuire il sustain prodotto dai trasduttori, \u00e8 possibile usare un pick up piezoelettrico posto sotto le sellette del ponte. I pick-up incastrati nel rosone invece sono magnetici, come quelli della chitarra elettrica. In compenso, questi ultimi offrono un grande equilibrio e un suono molto apprezzato negli arpeggi.\nFra le marche di chitarra che producono chitarre acustiche in maniera industriale, la statunitense Martin \u00e8 sicuramente il marchio dal nome pi\u00f9 prestigioso, soprattutto in campo country-bluegrass, che vanta una lunghissima storia di ottimi strumenti che hanno accompagnato gli anni pi\u00f9 ruggenti della musica rock, country, folk, blues. Principale marchio \"concorrente\" almeno come prestigio storico, \u00e8 il marchio Gibson, scelto in maniera preponderante specialmente in accompagnamento da molti artisti folk-solisti come Bob Dylan o Bruce Springsteen, mentre nei tempi moderni si \u00e8 prepotentemente affacciato fra i primissimi del mercato il marchio Taylor Guitars, dal suono pi\u00f9 moderno, brillante, e con un occhio particolarmente attento alla suonabilit\u00e0. Altri costosissimi marchi, di grande prestigio, sono tra gli altri Lakewood Guitars, Maton, Larriv\u00e8e, Bourgeois.\nEsistono tuttavia nel mercato alcune marche di chitarre semi artigianali, con produzioni che variano da 500 a 2.000 esemplari l'anno, di particolare pregio. Fra queste, le pi\u00f9 note sono Santa Cruz, Breedlove, Collings, per arrivare a marche completamente artigianali come Olson (di cui il pi\u00f9 famoso utilizzatore \u00e8 James Taylor) e Ryan, i cui prezzi possono arrivare a decine di migliaia di dollari, con tempi d'attesa fino ai due o tre anni per la produzione su richiesta.\nAnche in Italia si stanno affermando alcuni ottimi liutai che sono ormai in grado di produrre in maniera completamente artigianale strumenti di qualit\u00e0 eccelsa a prezzi non troppo elevati, paragonabili a quelli di chitarre industriali di fascia media (dai 2.000 ai 3.000 euro), come ad esempio Metelli, Migliorini &amp; Pozzi, Illotta, De Lorenzi e Great Owl Guitars."}
{"id": "2910677", "revid": "6923", "url": "https://it.wikipedia.org/wiki?curid=2910677", "title": "Chevron Cars", "text": "La Chevron Cars Ltd., casa britannica costruttrice di vetture da competizione, fu fondata da Derek Bennett, che la resse dal 1965 fino alla morte, nel 1978. La Chevron nel 1982 pass\u00f2 a Roger Andreason e Tim Colman. Dal 2006 appartiene a Chris Smith, fondatore della Westfield Sportscars.\nDa non confondersi con la neozelandese \"Chevron Engineering\".\nAutovetture.\nDi seguito tutte le autovetture da competizione prodotte dalla Chevron dall'anno della sua fondazione."}
{"id": "2910680", "revid": "486946", "url": "https://it.wikipedia.org/wiki?curid=2910680", "title": "Yevgeny Bagrationovich Vakhtangov", "text": ""}
{"id": "2910685", "revid": "1401415", "url": "https://it.wikipedia.org/wiki?curid=2910685", "title": "Californian", "text": "Il Californian fu un piroscafo britannico della Leyland Line, varato in Scozia nel 1901 e divenuto celebre per le controversie sulla sua posizione e per il mancato soccorso al RMS \"Titanic\" la notte del 15 aprile 1912.\nNaufragio del Titanic.\nIl 14 aprile 1912, durante la sua sfortunata traversata inaugurale, il \"Titanic\" si scontr\u00f2 con un grosso iceberg: i danni sub\u00ecti la portarono in poche ore a colare a picco. In quei medesimi momenti, la nave \"Californian\" era ferma in mare a circa 10 miglia dallo sfortunato \"Titanic\" , questo per evitare collisioni accidentali con lastroni di ghiaccio o con iceberg: il radiotelegrafista tent\u00f2 di avvisare della situazione i colleghi del \"RMS Titanic\", ma da quest'ultimo gli fu risposto di lasciare libera la linea telegrafica per permettere l'invio dei messaggi privati dei passeggeri. Il radiotelegrafista della \"Californian\" termin\u00f2 il turno di servizio e lasci\u00f2 la stazione radio della nave intorno alle 22.40, dunque i messaggi di soccorso del \"Titanic\", spediti dopo le 23.40, vennero totalmente ignorati.\nParticolarmente suggestiva fu la descrizione che il 2\u00ba ufficiale Stone del Californian diede dell'accaduto, quando afferm\u00f2 di aver visto un razzo bianco levarsi dalle luci di un piroscafo. Anche uno dei fuochisti ebbe la stessa visione:\nIl comandante Stanley Lord fu informato dell\u2019accaduto, ma non riuscendo n\u00e9 lui n\u00e9 i suoi marinai a capire il significato dello sparo pirotecnico, si limit\u00f2 a ordinare un tentativo di contatto con la lampada morse, rivelatosi inutile.\nPer molti anni dopo la tragedia, il comandante del \"Californian\" Stanley Lord fu accusato e ritenuto responsabile del mancato soccorso al \"Titanic\"; successivamente se la cav\u00f2 \u201csoltanto\u201d con durissime condanne morali.\nPrima guerra mondiale.\nLa nave continu\u00f2 il suo servizio fino allo scoppio della prima guerra mondiale, quando venne requisita dalle autorit\u00e0 britanniche. La sua carriera termin\u00f2 il 9 novembre 1915, quando a 61 miglia a sudest di capo Matapan venne silurata dall'U-Boot tedesco \"U-35\" allora comandato dal Korvettenkapitan Waldemar Kophamel, mentre navigava in zavorra sulla rotta tra Salonicco e Marsiglia; la nave era stata gi\u00e0 colpita da un siluro dell'\"U-34\"; vi fu una vittima, e il relitto non venne mai ritrovato."}
{"id": "2910690", "revid": "47767", "url": "https://it.wikipedia.org/wiki?curid=2910690", "title": "Meredith", "text": "Meredith \u00e8 un nome proprio di persona gallese maschile e inglese maschile e femminile. La pronuncia \u00e8 o .\nOrigine e diffusione.\nProviene dal nome gallese \"Maredudd\" o \"Meredydd\", che potrebbe significare \"grande signore\". La parte finale, \"iudd\", \u00e8 quella che significa \"signore\". Sul significato dell'elemento iniziale vi sono alcune discordanze, e potrebbe significare sia \"grande\" che \"splendido\".\nAltro significato possibile \u00e8 quello di \"signore del mare\", formato dalla parola \"mer\", derivato dal latino \"mare\" o dal gallese \"m\u00f4r\", significanti entrambi \"mare\".\nA partire da met\u00e0 degli anni 1920 \u00e8 stato molto pi\u00f9 usato al femminile, eccetto in Galles dove conserva ancora valenza maschile.\nOnomastico.\nIl nome \u00e8 adespota, non essendo portato da alcun santo. L'onomastico si pu\u00f2 festeggiare il 1\u00ba novembre, in occasione di Ognissanti."}
{"id": "2910694", "revid": "767487", "url": "https://it.wikipedia.org/wiki?curid=2910694", "title": "Canhoteiro", "text": "Era alto 168 centimetri e fu un'ala sinistra dotata di ottima tecnica. Era rapido e particolarmente abile nel dribbling, tuttavia segnava pochi gol. \u00c8 uno dei maggiori giocatori della storia del San Paolo.\nSi diceva che quello che Garrincha faceva sulla fascia destra, Canhoteiro lo faceva sulla sinistra, ma nonostante siano giunti alla Nazionale nella stessa epoca non giocarono mai assieme. Uguali su lati di campo opposti, entrambi interpretarono il calcio in maniera allegra e giocosa.\nCarriera.\nClub.\nCominci\u00f2 la carriera professionistica nell'Am\u00e9rica di Fortaleza nel 1949. Nell'aprile del 1954 pass\u00f2 al San Paolo, che sbors\u00f2 centomila cruzeiros. Debutt\u00f2 con questo club contro il Corinthians, avendo come avversario Id\u00e1rio, uno dei terzini che pi\u00f9 soffr\u00ec i suoi dribbling. Canhoteiro era giunto per sostituire Teixeirinha e fu campione del Torneio Jarrito, in Messico nel 1955, della Pequena Ta\u00e7a do Mundo, in Venezuela, e del Campionato Paulista, nel 1957 a lato di Zizinho. Fu convocato tre volte per la Nazionale brasiliana: per il \"Sul-Americano Extra\" di Lima, la Ta\u00e7a Oswaldo Cruz e per un'uscita preparatoria per la Coppa del Mondo 1958.\nDisput\u00f2 383 partite per il San Paolo e marc\u00f2 85 gol. Prese parte alla partita di inaugurazione dello stadio Morumbi nel 1960, contro lo Sporting Lisbona. Pat\u00ec una seria contusione in uno scontro fortuito col corinthiano Homero, e dopo questa non fu in grado di proporsi ai livelli precedenti. Fu ceduto in Messico nel 1963, giocando nel Deportivo Nacional e nel Toluca. Rimase in mesoamerica per tre anni e torn\u00f2 in Brasile, ormai lontano dalle sue migliori condizioni fisiche, per chiudere la carriera nel Nacional, di San Paolo, e nel Saad, di S\u00e3o Caetano do Sul.\nNazionale.\nPer la Nazionale brasiliana Canhoteiro partecip\u00f2 a diciassette partite, segnando solo un gol, al suo esordio contro il allo stadio Pacaembu il 17 novembre 1955. A causa del suo stile di vita poco consono ad un atleta, che includeva il non presentarsi agli allenamenti, non fu convocato per i Mondiali del 1958."}
{"id": "2910695", "revid": "729019", "url": "https://it.wikipedia.org/wiki?curid=2910695", "title": "Farsi (isola)", "text": "L'isola di Farsi ( \u00e8 una delle isole iraniane nel Golfo Persico.\nGeografia.\nAppartiene alla provincia di Bushehr. Ha un'area di circa ed un'altitudine massima di 3\u00a0m.\n\u00c8 sede di un faro e di una base navale della marina militare iraniana ed \u00e8 per questo motivo interdetta ai civili.\nStoria.\nRicca di petrolio e gas naturale nel sottosuolo, negli anni ottanta del XX secolo fu al centro di una disputa territoriale con l'Arabia Saudita durata fino al 1986, quando le parti riconobbero mutualmente la sovranit\u00e0 iraniana su Farsi e quella saudita su Arabi, un'isola posta a sud di Farsi."}
{"id": "2910703", "revid": "179743", "url": "https://it.wikipedia.org/wiki?curid=2910703", "title": "Banca Centrale di Credito Popolare", "text": ""}
{"id": "2910704", "revid": "1442080", "url": "https://it.wikipedia.org/wiki?curid=2910704", "title": "Pterygoplichthys scrophus", "text": "Pterygoplichthys scrophus \u00e8 un pesce d'acqua dolce appartenente alla famiglia Loricariidae.\nDistribuzione e habitat.\nProviene dal Sud America, in particolare dal Per\u00f9, dove si trova soprattutto nei bacini di due fiumi, Ucayali e Mara\u00f1on. Vive soprattutto nelle zone ricche di vegetazione acquatica.\nDescrizione.\nPresenta un corpo compresso sull'addome, di una colorazione marrone, spesso abbastanza scura e uniforme; ci\u00f2 lo differenzia da altre specie del suo genere che invece presentano una colorazione a macchie. Le scaglie sono molto evidenti, e somigliano a una corazza; la pinna dorsale \u00e8 molto alta e dello stesso colore del corpo, la pinna caudale \u00e8 ampia e a delta. La lunghezza massima registrata \u00e8 di 27.5 cm.\nBiologia.\nComportamento.\n\u00c8 una specie pacifica che talvolta presenta per\u00f2 aggressivit\u00e0 intraspecifica.\nAlimentazione.\nSi nutre soprattutto di alghe.\nRiproduzione.\n\u00c8 oviparo e la fecondazione \u00e8 esterna. Non ci sono cure nei confronti delle uova.\nAcquariofilia.\nViene talvolta allevato in acquario."}
{"id": "2910705", "revid": "729019", "url": "https://it.wikipedia.org/wiki?curid=2910705", "title": "RF-8-GAZ-98", "text": "La RF-8-GAZ-98 (in cirillico: \u0420\u0424-8-\u0413\u0410\u0417-98), nota anche come RF-8 (\u0420\u0424-8) o GAZ-98 (\u0413\u0410\u0417-98), \u00e8 una aeroslitta militare prodotta in serie dalla industria automobilistica sovietica \"Gor'kovskij Avtomobil'nyj Zavod\" (GAZ) durante la seconda guerra mondiale.\nNome.\nL'aeroslitta ebbe il nome di progetto RF-8 (\u0420\u0424-8) dall'ufficio progettazione del \"Narkomrechflot\" (la \"Commissione popolare delle flotte fluviali\"). Quando la produzione fu affidata alla GAZ, il modello venne battezzato con il nome di fabbrica GAZ-98 (\u0413\u0410\u0417-98). In molti documenti sovietici questo modello viene citato con il doppio nome RF-8-GAZ-98.\nCaratteristiche.\nLo scafo della GAZ-98 \u00e8 costruito su una struttura in legno costituita da longheroni longitudinali e 15 traverse, con un rivestimento di compensato. La slitta poggiava su quattro pattini di cui quelli anteriori sterzanti; questi ultimi erano collegati da una barra trasversale per assicurare che ruotassero dello stesso angolo.\nL'abitacolo, semi-aperto, poteva ospitare due persone in linea: il mitragliere nella postazione anteriore ed il pilota in quella posteriore. La cabina del pilota era dotata di volante per la guida, che agiva sui pattini tramite cavi, e i pedali di acceleratore, freno ed un pedale che azionava un dispositivo atto a disimpegnare la slitta quando fosse stata bloccata dal ghiaccio."}
{"id": "2910707", "revid": "4252", "url": "https://it.wikipedia.org/wiki?curid=2910707", "title": "Back stress", "text": ""}
{"id": "2910709", "revid": "420108", "url": "https://it.wikipedia.org/wiki?curid=2910709", "title": "Liposarcus scrophus", "text": ""}
{"id": "2910710", "revid": "420108", "url": "https://it.wikipedia.org/wiki?curid=2910710", "title": "Glyptoperichthys scrophus", "text": ""}
{"id": "2910717", "revid": "1547941", "url": "https://it.wikipedia.org/wiki?curid=2910717", "title": "Prima Divisione 1940-1941", "text": "Fu il quarto livello della XLI edizione del campionato italiano di calcio.\nLa Prima Divisione (ex Seconda Divisione) fu organizzata e gestita dai Direttori Regionali di Zona.\nLe finali per la promozione in Serie C erano gestiti dal Direttorio Divisioni Superiori (D.D.S.) che aveva sede a Roma.\nRispetto all'anno precedente, il campionato non fu disputato nelle regioni della Libia italiana (Cirenaica e Tripolitania), a causa degli eventi bellici successivi all'entrata in guerra dell'Italia nel corso della Seconda guerra mondiale.\nCampionati.\nColonie italiane:\nNote.\nA parit\u00e0 di punti le squadre erano classificate applicando il quoziente reti, ovvero, facendo il rapporto tra reti fatte e reti subite si ricavava un valore (esempio: 65/28 = 2,231) che sarebbe servito da metro di paragone utilizzando anche il terzo decimale.In caso di assegnazione di un titolo sportivo (per la promozione o per la retrocessione) non si effettuava alcuna gara di spareggio: si salvava oppure veniva promossa la squadra che aveva il quoziente reti pi\u00f9 alto.Questa norma, entrata in vigore nel 1938 fu applicata fino alla fine della stagione 1941-42.\nBibliografia.\nGiornali:\nLibri:"}
{"id": "2910728", "revid": "132266", "url": "https://it.wikipedia.org/wiki?curid=2910728", "title": "Polizia cinese", "text": ""}
{"id": "2910729", "revid": "287204", "url": "https://it.wikipedia.org/wiki?curid=2910729", "title": "National Hockey League 2009-2010", "text": "La stagione 2009-2010 \u00e8 stata la 92\u00aa edizione della National Hockey League, la 93a considerando la stagione del lockout e la 100a considerando anche l'antenata National Hockey Association.\nLa stagione regolare inizi\u00f2 il 1\u00ba ottobre 2009, inclusi quattro incontri disputatisi in Europa il 2 e il 3 ottobre, per poi finire l'11 aprile 2010, mentre i playoff di Stanley Cup terminarono il 24 maggio 2010. Il 1\u00ba gennaio si disput\u00f2 la terza edizione dell'NHL Winter Classic fra Boston Bruins e Philadelphia Flyers. Fra il 15 e il 28 febbraio vi fu un'interruzione per permettere ai giocatori di prendere parte al Torneo di hockey su ghiaccio alle Olimpiadi invernali di Vancouver. A causa dei Giochi olimpici non fu disputato l'All-Star Game.\nLa finale di Stanley Cup fin\u00ec il 9 giugno con la vittoria dei Chicago Blackhawks contro i Philadelphia Flyers per 4-2.\nPre-season.\nNHL Entry Draft.\nL'Entry Draft si tenne fra il 26 ed il 27 giugno 2009 presso il Centre Bell di Montr\u00e9al, in Qu\u00e9bec. I New York Islanders nominarono come prima scelta assoluta il giocatore canadese John Tavares. Altri giocatori rilevanti all'esordio in NHL furono Matt Duchene, Victor Hedman, Evander Kane e Brayden Schenn.\nVictoria Cup.\nLa Victoria Cup si svolse il 29 settembre 2009 a Zurigo, in Svizzera, pochi giorni prima che cominciasse la stagione regolare, e ha visto contendersi il successo finale i ZSC Lions e la squadra dei Chicago Blackhawks. La Victoria Cup \u00e8 stata vinta dalla squadra svizzera dei ZSC Lions per 2-1.\nStagione regolare.\nClassifiche.\nEastern Conference.\nNortheast Division\nAtlantic Division\nSoutheast Division\nWestern Conference.\nNorthwest Division\nCentral Division\nPacific Division\nStatistiche.\nClassifica marcatori.\nLa seguente lista elenca i migliori marcatori al termine della stagione regolare.\nClassifica portieri.\nLa seguente lista elenca i migliori portieri al termine della stagione regolare.\nPlayoff.\nAl termine della stagione regolare le migliori 16 squadre del campionato si sono qualificate per i playoff. I Washington Capitals si aggiudicarono il Presidents' Trophy avendo ottenuto il miglior record della lega con 121 punti. I campioni di ciascuna Division conservarono il proprio ranking per l'intera durata dei playoff, mentre le altre squadre furono ricollocate nella graduatoria dopo ciascun turno.\nIn occasione dei playoff 2009-10 accadde un fatto raro negli sport professionistici, infatti i Philadelphia Flyers riuscirono a ribaltare uno svantaggio di tre partite nei confronti dei Boston Bruins, mentre in Gara-7 dopo essere arrivati ad uno svantaggio di tre reti a zero riuscirono ad imporsi con il punteggio di 4-3.\nTabellone playoff.\nIn ciascun turno la squadra con il ranking pi\u00f9 alto si sfid\u00f2 con quella dal posizionamento pi\u00f9 basso, usufruendo anche del vantaggio del fattore campo. Nella finale di Stanley Cup il fattore campo fu determinato dai punti ottenuti in stagione regolare dalle due squadre. Ciascuna serie, al meglio delle sette gare, segu\u00ec il formato 2\u20132\u20131\u20131\u20131: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6). Il tabellone dei playoff fu mostrato l'11 aprile 2010.\nStanley Cup.\nLa finale della Stanley Cup 2010 \u00e8 stata una serie al meglio delle sette gare che ha determinato il campione della National Hockey League per la stagione 2009-10. I Chicago Blackhawks hanno sconfitto i Philadelphia Flyers in sei partite e si sono aggiudicati la Stanley Cup per la quarta volta della loro storia 47 anni dopo il loro ultimo successo risalente alla stagione 1960-61.\nPremi NHL.\nNHL All-Star Team.\nFirst All-Star Team\nSecond All-Star Team\nNHL All-Rookie Team"}
{"id": "2910737", "revid": "1543377", "url": "https://it.wikipedia.org/wiki?curid=2910737", "title": "Second Mesa", "text": "Second Mesa, \u00e8 un census-designated place degli Stati Uniti d'America, nella Contea di Navajo nello Stato dell'Arizona. Ha una popolazione di 814 abitanti secondo il censimento del 2000. Secondo lo United States Census Bureau ha un'area totale di 68,5\u00a0km\u00b2.\nGeografia fisica.\nSecond Mesa si trova nell'Arizona nord-orientale all'interno del territorio della riserva indiana Hopi. Sulla mesa si trovano i villaggi Hopi di Musungnuvi (o Mishongnovi), Supawlavi (o Sipaulovi), e Songoopavi (o Shungopavi). \u00c8 collegato dalla Statale 264 dell'Arizona, e si trova fra First Mesa e Third Mesa.\nSu Second Mesa si trova il Centro culturale Hopi."}
{"id": "2910738", "revid": "106456", "url": "https://it.wikipedia.org/wiki?curid=2910738", "title": "Zaber", "text": "La Zaber \u00e8 un fiume tedesco lungo circa 22\u00a0km ed \u00e8 uno degli affluenti (alla riva sinistra) del Neckar, nel quale sfocia presso Lauffen sul Neckar. Il fiume non \u00e8 navigabile. Fa parte del bacino idrografico del Reno.\nCorso del fiume.\nIl corso della Zaber si sviluppa integralmente nel \"Land \" del Baden-W\u00fcrttemberg. Nasce sulle alture dello Stromberg, a sud di Zaberfeld, e fluisce inizialmente verso il lago artificiale di Ehmetsklinge. Quindi si dirige ad est verso il fiume Neckar, ove sfocia.\nCollegamenti esterni.\nin lingua tedesca:"}
{"id": "2910740", "revid": "657173", "url": "https://it.wikipedia.org/wiki?curid=2910740", "title": "Come la prima volta", "text": "Come la prima volta \u00e8 un romanzo di Nicholas Sparks, pubblicato nel 2003 dall'editore Warner Books (titolo originale \"The Wedding\", ISBN 0-446-53245-2), proseguimento della storia narrata in \"Le pagine della nostra vita\" (\"The Notebook\"), del 1996. La traduzione italiana (di A. Petrelli) \u00e8 stata pubblicata nel 2004 dall'editore Frassinelli nella collana \"i Blu\".\nTrama.\nA narrare la storia in prima persona \u00e8 Wilson Lewis, prestigioso avvocato immobiliare a New Bern e genero di Noah ed Allie Calhoun, i protagonisti del libro di Sparks, Le pagine della nostra vita. Quando Wilson ferisce la moglie Jane, la figlia di Noah e Allie, dimenticandosi del loro 29\u00ba anniversario di matrimonio, inizia a riflettere sullo stato del suo legame, si rende conto di aver dato troppe cose per scontate ed inizia ad aver paura di perdere la moglie, decide quindi di trovare un modo per dimostrare il suo amore a Jane, sperando che non di non averla gi\u00e0 persa. L'educazione rigida di Wilson lo limita e non si sente in grado di realizzare un gesto sufficientemente grande. Insicuro sul cosa fare, Wilson visita Noah a Creekside Extended Care Facility, sperando di ottenere aiuto da suo suocero. Noah rivela a Wilson che la ragione per cui ha letto ad Allie il suo diario per tanti anni era di mantenere vivo in lei il ricordo di perch\u00e9 si fossero innamorati, facendo s\u00ec che il loro amore durasse per sempre. Questa rivelazione porta Wilson a ripensare a quello che lo aveva fatto innamorare di Jane tanti anni prima. Il suo viaggio nostalgico gli fa rivivere il periodo del corteggiamento, il fidanzamento ed i primi anni di matrimonio. Wilson sente con non potrebbe mai fare a meno di Jane e si convince di star per perdere definitivamente l'amore della sua vita quando Jane decide di andare da sola dal figlio Joseph a New York per qualche settimana. In preda al panico, per provare a salvare il suo matrimonio con Jane, Wilson inizia ad esercitarsi in cucina, con l'idea di preparare una cena a Jane quando torner\u00e0 da New York. Wilson mantiene calma e pazienza, continuando a fare tentativi ed esercitandosi, certo di aver trovato il giusto regalo per il loro anniversario. Guardando la foto preferita del loro matrimonio, gli viene in mente un piano che sente perfetto per far s\u00ec che l'amore con Jane duri per sempre.\nCon l'aiuto di tutti i suoi amici e familiari, Wilson riesce a mettere insieme un album speciale che raccoglie tutte le cose pi\u00f9 ama di Jane. Pochi giorni dopo, Noah ha un attacco di cuore e la figlia maggiore di Wilson e Jane, Anna, li sciocca rivelandogli che \u00e8 impegnata e che desidera convolare a nozze il fine settimana seguente il loro 30\u00ba anniversario. \nIn una crescente tonalit\u00e0 di fato, con grande aiuto da parte di Wilson e di tutta le persone che gli vogliono bene a New Bern, Anna e Jane riusciranno ad organizzare il matrimonio dei loro sogni nella mansion ristrutturata di Noah. Durante la settimana faticosissima di pianificazione e preparazione, Jane e Wilson tornano ad avvicinarsi ogni giorno sempre di pi\u00f9, e, con quasi un centinaio di amici e familiari, Wilson trova finalmente le parole che ha tanto cercato per riconquistare il cuore di Jane.\nWilson ha capito di non essere mai stato il marito che avrebbe voluto essere e sicuramente non ha dato a Jane l'amore romantico e le attenzione continue che i suoi genitori si sono scambiati per cinquant'anni. Si trova a cercare di riparare i danni creati, ricordandole i bei tempi, trattandola con attenzione e finalmente regalandole le nozze che avrebbe sempre voluto."}
{"id": "2910741", "revid": "287204", "url": "https://it.wikipedia.org/wiki?curid=2910741", "title": "Emerson Leao", "text": ""}
{"id": "2910742", "revid": "767487", "url": "https://it.wikipedia.org/wiki?curid=2910742", "title": "Osvaldo Velloso de Barros", "text": "Carriera.\nVelloso gioc\u00f2 per il Baianais Tennis e per il Fluminense dove trascorse la maggior parte della sua carriera.\nCon la Nazionale brasiliana disput\u00f2 il Mondiale 1930."}
{"id": "2910744", "revid": "767487", "url": "https://it.wikipedia.org/wiki?curid=2910744", "title": "Biutiful", "text": "Biutiful \u00e8 un film del 2010 diretto da Alejandro Gonz\u00e1lez I\u00f1\u00e1rritu.\nIl film \u00e8 stato presentato in concorso al Festival di Cannes 2010 dove il protagonista Javier Bardem \u00e8 stato premiato per la sua interpretazione. \u00c8 stato nominato ai premi Oscar 2011 nella categoria miglior film straniero e miglior attore protagonista.\nDopo \"Amores perros\", \"21 grammi\" e \"Babel\" questo \u00e8 il primo film diretto da Gonz\u00e1lez I\u00f1\u00e1rritu la cui sceneggiatura non porta la firma di Guillermo Arriaga.\nTrama.\nUxbal vive a Barcellona e si guadagna da vivere procurando lavoro ad immigrati clandestini; inoltre si occupa dei suoi due figli, Ana e Mateo, poich\u00e9 l'ex-moglie Marambra \u00e8 inaffidabile ed \u00e8 affetta da disturbo bipolare. Quando gli viene diagnosticato un cancro in stadio avanzato comincia a temere per il futuro dei suoi figli destinati a crescere da soli. Questa \u00e8 la storia di un uomo in caduta libera; sulla strada verso la redenzione, l'oscurit\u00e0 illumina la sua via.\nProduzione.\n\"Biutiful\" \u00e8 uno dei cinque progetti rientrati negli accordi di un patto finanziario dal valore di 100ml $ stipulato tra i produttori I\u00f1\u00e1rritu, Alfonso Cuar\u00f3n, Guillermo del Toro e gli studi cinematografici Cha Cha Cha, Universal Pictures e Focus Features International. Le riprese sono iniziate nell'ottobre 2008 a Barcellona, in Spagna. Nel corso della lavorazione, l'attore protagonista Javier Bardem ha subito un intervento chirurgico per ernia al disco il 12 febbraio 2009."}
{"id": "2910747", "revid": "36426", "url": "https://it.wikipedia.org/wiki?curid=2910747", "title": "Propositura di San Michele Arcangelo (Pontassieve)", "text": ""}
{"id": "2910752", "revid": "339392", "url": "https://it.wikipedia.org/wiki?curid=2910752", "title": "Michelangelo Meriggi", "text": ""}
{"id": "2910763", "revid": "599013", "url": "https://it.wikipedia.org/wiki?curid=2910763", "title": "Jos\u00e9 Lu\u00eds de Oliveira", "text": "Per identificarlo sono possibili entrambe le grafie, sia Lu\u00eds che Luiz.\nCarriera.\nZ\u00e9 Luiz gioc\u00f2 per il Palestra It\u00e1lia (futuro Palmeiras) e per il S\u00e3o Crist\u00f3v\u00e3o.\nCon la Nazionale brasiliana disput\u00f2 il Mondiale 1930."}
{"id": "2910764", "revid": "422900", "url": "https://it.wikipedia.org/wiki?curid=2910764", "title": "Jos\u00e9 Luiz de Oliveira", "text": ""}
{"id": "2910767", "revid": "767487", "url": "https://it.wikipedia.org/wiki?curid=2910767", "title": "Devil Woman", "text": "Devil Woman \u00e8 un singolo dei Cradle of Filth uscito solo in Gran Bretagna per promuovere il \"Nymphetamine Tour\".\nSi tratta di una cover del cantante inglese Cliff Richard, contenuta nel suo album del 1976 \"I'm Nearly Famous\"."}
{"id": "2910769", "revid": "729019", "url": "https://it.wikipedia.org/wiki?curid=2910769", "title": "Borsa di Hong Kong", "text": "La Borsa di Hong Kong, o Hong Kong Stock Exchange (HKEX), insieme alla Borsa di Shanghai e alla Borsa di Shenzhen, \u00e8 una delle tre borse valori della Cina continentale. \nInaugurata nel 1891, \u00e8 la terza piazza finanziaria asiatica per capitalizzazione dietro alla Borsa di Tokyo e a quella di Borsa di Shanghai."}
{"id": "2910771", "revid": "599013", "url": "https://it.wikipedia.org/wiki?curid=2910771", "title": "RF8", "text": ""}
{"id": "2910774", "revid": "1566286", "url": "https://it.wikipedia.org/wiki?curid=2910774", "title": "Dana Kimmell", "text": "Biografia.\nHa lavorato in alcuni film, il suo ruolo pi\u00f9 conosciuto \u00e8 quello di Chris Higgins nel classico horror \"Week-end di terrore\" del 1982. Un altro ruolo importante arriv\u00f2 nel 1983 nel film d'azione \"Una magnum per McQuade\", in cui interpretava la figlia di Chuck Norris: Sally McQuade. Kimmell fa un'apparizione come guest-star in un episodio dell'A-Team nell'Ottobre del 1983, appar\u00ec in altri importanti telefilm, sempre come guest-star, tra cui \"Charlie's Angels\", \"La famiglia Bradford\", e \"Hunter\".\nKimmell non recita pi\u00f9, ma fece un intervento audio per l'uscita in DVD di \"\" (1982), in cui parlava della sua esperienza e di quello che era successo subito dopo.\nNel sito ufficiale del film si pu\u00f2 leggere una sua dichiarazione in cui spiega la ragione per cui ha abbandonato la carriera di attrice: \"Non sono un'amante dei film da bollino giallo, credo che i film debbano essere un veicolo per la trasmissione di buoni valori e di moralit\u00e0. Non mi piace il sesso sullo schermo.\""}
{"id": "2910779", "revid": "179980", "url": "https://it.wikipedia.org/wiki?curid=2910779", "title": "Ang\u00e9lio Paulino de Souza", "text": ""}
{"id": "2910781", "revid": "179980", "url": "https://it.wikipedia.org/wiki?curid=2910781", "title": "Zenon de Sousa Farias", "text": ""}
{"id": "2910783", "revid": "124828174", "url": "https://it.wikipedia.org/wiki?curid=2910783", "title": "Impiccato, sventrato e squartato", "text": "L'espressione Impiccato, sventrato e squartato (\"Hanged, drawn and quartered\") indicava una modalit\u00e0 di pena capitale alla quale erano condannati i colpevoli di alto tradimento nell'Inghilterra medievale, nonostante il rituale fosse gi\u00e0 stato registrato nei periodi dei regni di Enrico III d'Inghilterra e di suo figlio Edoardo I d'Inghilterra nel XIII secolo. In vigore dal 1351 la pena capitale fu modificata dal \"Treason Act\" nel 1814 (con impiccagione fino alla morte), e abolita del tutto nel 1870.\nStoria.\nLa prima volta che le tradizioni hanno evidenziato un supplizio di questo genere, risalgono alle cronache dello storico Matteo Paris, che ha riportato una tale esecuzione eseguita nel 1231 a un ignoto \"armiger literatus\" che attent\u00f2 al re Enrico III. La prima vittima ad avere subito tale pena capitale fu secondo altre fonti, William Maurice nel 1241 o William de Marisco nel 1242. Evidenze da cronache di storici dell'epoca riportano che a utilizzare questa pratica fu sicuramente Re Edoardo I, nel suo tentativo di portare tutta la Gran Bretagna sotto controllo inglese, e asservire all'Inghilterra Scozia e Irlanda, e dopo di lui con Edoardo II ed Edoardo III questa pena divent\u00f2 la pratica sempre pi\u00f9 zelante per qualsiasi occasione in cui si richiedesse una punizione esemplare, con l\"'accortezza\" di condannare le donne al rogo poich\u00e9 per questioni di pubblica decenza non si esibisse la nudit\u00e0 femminile durante le \"eviscerazioni\" e gli squartamenti.\nIl primo nobiluomo che fu condannato a questa pena fu Dafydd ap Gruffydd nel 1283, reo di essersi proclamato \"principe del Galles\" e Lord di Snowdon, rivoltandosi alla regalit\u00e0. William Wallace nel 1305 fu incoronato di lauro e giustiziato in questo modo a Smithfield. In entrambi questi casi, le parti \"squartate\" del corpo furono esposte, a monito, in diverse citt\u00e0 del regno. Verso il XV e il XVI secolo Enrico VIII, Elisabetta e Maria I d'Inghilterra I fecero largo uso di tale supplizio, i primi due contro i papisti (al Museo delle Correrie della Grande Certosa, ad esempio, \u00e8 esposta un'opera raffigurante questo tipo di supplizio inflitto ai certosini inglesi), la terza contro i protestanti, durante il suo fallito tentativo di restaurazione del cattolicesimo in Inghilterra. Il 31 gennaio 1606 furono condannati a tale pena i partecipanti alla congiura delle polveri, fra cui Guy Fawkes, Thomas Wintour e il prete gesuita Henry Garnet. Nel Regno Unito del XVIII secolo tale supplizio era ormai caduto in disuso, ma persisteva ancora nel codice.\nNel 1798 ci fu l'ultima esecuzione con la piena punizione. Nel 1814 il \"Treason Act\" approvato dal Parlamento stabil\u00ec che il condannato fosse impiccato fino alla morte e che, solo dopo, il resto della punizione fosse applicata al cadavere. Cos\u00ec accadde, grosso modo, nel 1817, presso le prigioni di Derby, dove tre uomini implicati nella cospirazione di Cato Street furono trascinati sul patibolo, impiccati per circa un'ora e decapitati, su ordine del principe reggente. Il boia, per\u00f2, un inesperto minatore locale, cerc\u00f2 di eseguire la decapitazione con alcuni colpi di ascia e, non riuscendo nel suo scopo, dovette completare il lavoro \"a fil di coltello\". Al 1820 risale l'ultima occasione documentata dove fu usato il supplizio (prigione di Newgate: i condannati furono impiccati e, dopo morti, squartati e decapitati), anche se alcune fonti incerte asseriscono che l'ultima esecuzione con questo metodo sarebbe avvenuta nel 1867. Tre anni dopo, comunque, nel 1870, tale sistema di esecuzione per l'alto tradimento fu ridotto alla sola impiccagione (o alla decapitazione a discrezione del re), e solamente nel 1998, la pena capitale fu abolita in via definitiva.\nIl rituale.\nIn Ungheria, da dove si diffuse anche verso altre parti d'Europa, cominci\u00f2 a essere utilizzato verso la met\u00e0 del XIII secolo. Usato per punire i reati ritenuti pi\u00f9 gravi, venne eseguito con alcune varianti, a seconda del Paese in cui veniva applicato.\nPer la prassi britannica, la piena punizione prevedeva che il colpevole venisse:\nIl condannato veniva condotto su un carretto al luogo dell'esecuzione, sulla pubblica piazza, in cui era posta una piattaforma di legno, su cui l'attendevano il carnefice e i suoi assistenti. Sulla piattaforma si ergeva il patibolo per l'impiccagione, un tavolaccio di legno per lo squartamento e una pira per bruciare gli organi strappati alla vittima. Il suppliziato era costretto a salire sulla piattaforma, dove veniva spogliato nudo e legate le mani dietro la schiena. Poi, condotto sotto il patibolo, veniva impiccato con il \"metodo del nodo corto\", in modo che il collo non si rompesse. Prima che sopraggiungesse la morte, veniva prontamente slegato e condotto vivo al tavolo di squartamento. Le mutilazioni venivano praticate in un ordine che rendesse pi\u00f9 atroci, per il loro significato e la sofferenza inflitta, quelle eseguite quando il suppliziato era ancora completamente vivo e cosciente.\nL'esecuzione del supplizio si iniziava con la castrazione totale del condannato. Mentre gli assistenti gli tenevano ferme gambe e braccia, il carnefice legava una corda ben stretta intorno alla base del pene e dei testicoli del suppliziato, tirandoli in avanti e, con una lama molto affilata, li recideva di netto, alla radice nel corpo. Strappare la virilit\u00e0 a un uomo suppliziato, oltre all'inimmaginabile sofferenza inflitta alla vittima, aveva prima di tutto l'evidente significato di voler privare il suppliziato oltre che della sua dignit\u00e0 di essere umano, che veniva castrato vivo come un animale, anche della sua identit\u00e0 di maschio. Dopo avergli strappato i genitali, il carnefice praticava un taglio nel ventre, aprendolo e estraendone gli intestini, che poneva in una cassetta dalla forma circolare. Il carnefice stava attento a non ledere organi vitali, in modo che il condannato restasse vivo sino al termine del supplizio.\nVicino al tavolaccio di squartamento, veniva accesa una pira e su di essa veniva posto ogni pezzo di organo, cominciando dai genitali, per essere bruciato davanti agli occhi del suppliziato, ancora vivo. Quando il suppliziato era completamente eviscerato ma ancora vivo, il carnefice lo liberava dalle atroci sofferenze del supplizio, tagliandogli la testa. Eseguita la decapitazione, procedeva infine allo squartamento del corpo. Gli assistenti afferravano le gambe del suppliziato, divaricandole e sollevandone il corpo un po' in alto, come si vede nella visione frontale dell'esecuzione, riportata nell'immagine, quindi il carnefice con un'ascia lo divideva in quattro parti. Prima tagliandolo verticalmente dal centro dell'inguine, tra le due cosce, fino al collo, lo divideva in due met\u00e0. Poi queste due parti le divideva orizzontalmente, all'altezza del ventre, in altre due met\u00e0. I quattro pezzi del suo corpo in ognuno dei quali era presente una delle quattro membra, gambe o braccia, venivano esposti, legati per una delle membra, in diversi punti della citt\u00e0, scelti dal re.\nQuesto tipo di supplizio fu utilizzato principalmente per i colpevoli dei reati all'epoca considerati i pi\u00f9 gravi, come il tradimento - inclusa come tale, dopo la nascita dell'Anglicanesimo, l'appartenenza alla religione cattolica (al Museo della \"Correrie\" della Grande Certosa \u00e8 esposta un'opera raffigurante questo tipo di supplizio inflitto ai certosini inglesi) - la ribellione, o l'offesa della persona del re. Era riservato ai comuni sudditi, mentre i nobili venivano di regola decapitati. Le donne, a cui veniva risparmiato questo supplizio, per evitare loro di essere esposte nude sulla pubblica piazza e di subire queste atroci mutilazioni non consone alla loro natura, oltre che per motivi di decenza, venivano in genere condannate al rogo. Unica eccezione era l'Isola di Man, in cui le donne accusate della forma pi\u00f9 grave di tradimento, detta \"treason\", non venivano risparmiate a questo supplizio e venivano squartate pubblicamente. L'esposizione in pubblico venne abolita in Inghilterra nel 1843.\nIl termine \"squartamento\" si riferisce anche alla sola pratica della divisione del cadavere di un impiccato con successiva esposizione, pena accessoria prevista per i condannati per reati considerati meno gravi, ma comunque riprovevoli.\nLetteratura.\nL'opera \"Enrico V\" di William Shakespeare tratta della scoperta di un piano francese per uccidere re Enrico V prima che salpasse per la Francia. Due dei cospiratori (Enrico, Lord Scroop di Masham, e Riccardo, Conte di Cambridge) erano nobili e vennero decapitati; ."}
{"id": "2910791", "revid": "729019", "url": "https://it.wikipedia.org/wiki?curid=2910791", "title": "Hendurabi", "text": "L'isola di Hendurabi (in persiano: \u0647\u0646\u062f\u0631\u0627\u0628\u06cc ) si trova nel Golfo Persico, tra le isole di Lavan e Kish. Appartiene all'Iran, provincia di Hormozgan, shahrest\u0101n di Bandar Lengeh, circoscrizione di Kish. Il suo nome deriva dal termine persiano \"Andar-abi\" che significa \"dentro le acque\"."}
{"id": "2910795", "revid": "36426", "url": "https://it.wikipedia.org/wiki?curid=2910795", "title": "13\u00ba Gruppo acquisizione obiettivi &quot;Aquileia&quot;", "text": "Il 13\u00ba Gruppo acquisizione obiettivi \"Aquileia\", meglio conosciuto con l'acronimo di GRACO, \u00e8 stato un reparto misto di artiglieria e paracadutisti dell'Esercito Italiano. Fondato nel 1959 e attivo fino al 1993, era inquadrato nella 3\u00aa Brigata missili \"Aquileia\". Stanziato nella caserma \"Ugo Passalacqua\" di Verona, era un reparto specializzato nell'acquisizione di obiettivi nemici sia con aerei teleguidati o paracadutisti.\nStoria.\nPer l'acquisizione degli obiettivi situati in territorio nemico e destinati ad essere distrutti dai missili e dall'artiglieria, il 1\u00ba ottobre 1959 venne costituito a Vicenza presso la Caserma \"Antonio Chinotto\", in seno alla III Brigata Missili, una plotone di paracadutisti denominata Distaccamento Speciale Paracadutisti Acquisizione Obiettivi.\nIl 1\u00ba luglio 1960 cambi\u00f2 nome, ingrandendosi, in 1\u00aa Compagnia Ricognizione e Sorveglianza ed il 1\u00ba agosto 1960 divent\u00f2 Battaglione Acquisizione Obiettivi, strutturandosi in:\nIl 1\u00ba gennaio 1961 prese il nome di XIII Gruppo Artiglieria da Ricognizione, strutturandosi in:\nIl 31 agosto 1961 la S.A.L. fu sciolta e il 30 giugno 1962 ne venne riattivata una'altra S.A.L. da un Distaccamento dell'Aviazione Leggera dell'Esercito (A.L.E.) con Base all'Aeroporto di Verona-Boscomantico, equipaggiata con aerei leggeri SM-1019.\nIl 1\u00ba settembre 1962 cambi\u00f2 ancora denominazione in XIII Gruppo Acquisizione Obiettivi, strutturandosi in:\nIl 1\u00ba marzo 1963 il Gruppo si trasfer\u00ec a Montorio Veronese presso la Caserma \"M.O.V.M. Giovanni Duca\".\nIl 21 maggio 1964 si aggiunse una Sezione Aerei Teleguidati (S.A.T.), equipaggiata con ricognitori teleguidati (drone) AN/USD-1B (U.A.V. Unmanned Aerial Vehicle Northrop Ventura Radioplane RP-71 \"Falconer\" - MQM-57B).\nIl 15 dicembre 1966 venne attivata una Sezione Elicotteri di Uso Generale (S.E.U.G.), da un Distaccamento dell'Aviazione Leggera dell'Esercito con Base all'Aeroporto di Verona-Boscomantico, equipaggiata con elicotteri AB 204B; il Gruppo risultava cos\u00ec strutturato:\nAl XIII Gruppo Acquisizione Obiettivi venne assegnato lo STANAG 9030.\nNel 1967 il S.E.U.G. ricevette il primo elicottero AB 204B.\nNell'ottobre 1969 il Gruppo si trasfer\u00ec a Verona presso la Caserma \"Mastino della Scala\".\nIl 18 luglio 1973 il Gruppo perse il proprio Reparto Aviazione Leggera, che pass\u00f2 alle dirette dipendenze del Comando della III Brigata Missili.\nIl 1\u00ba settembre 1973 il Gruppo si trasform\u00f2 in XIII Gruppo Ricognizione ed Acquisizione Obiettivi, trasformando la S.A.T. in Batteria Aerei Teleguidati (B.A.T.) \nIl 28 gennaio 1975 il Reparto Aviazione Leggera ritorn\u00f2 alle dipendenze del Gruppo, che si trasfer\u00ec a Verona presso la Caserma \"M.O.V.M. Ten. Ugo Passalacqua\", mentre il R.A.L. rimase con base all'Aeroporto di Verona-Boscomantico.\nIl 1\u00ba ottobre 1975 il Gruppo cambi\u00f2 ancora denominazione in 13\u00ba Gruppo Acquisizione Obiettivi \"Aquileia\" (Gr.Ac.O.) e strutturazione:\nNel 1976 nel Gr.Ac.O. avvenne una nuova ristrutturazione:\nAgli Squadroni venne fissato come nominativo di chiamata radio \"Rosa\", e viene assegnato al Gr.Ac.O. lo STANAG 5513.\nNella primavera 1976 il 398\u00ba Squadrone Aerei Leggeri ricevette gli aerei leggeri SM 1019.\nNel 1977 la Batteria Aerei Teleguidati (B.A.T.) era equipaggiata con i nuovi ricognitori teleguidati (drone) AN/USD-501 (U.A.V. Unmanned Aerial Vehicle Canadair CL-89b \"Midge\").\nDal 28 novembre 1977 il Gr.Ac.O. era componente della 3\u00aa Brigata Missili \"Aquileia\" ed il 30 novembre 1985, con ordine del Protocollo n\u00ba 135/151 del 24 luglio 1985 dell'Ufficio Ordinamento del I Reparto dello Stato Maggiore dell'Esercito, perse la sua Componente Aviazione Leggera, mentre il 10 marzo 1990 ricevette la Bandiera di Guerra.\nIl 1\u00ba dicembre 1991 pass\u00f2 alle dipendenze del 3\u00ba Reggimento artiglieria \"Aquileia\" fino al 28 settembre 1992 quando pass\u00f2 poi alle dipendenze del Comando Artiglieria del 5\u00ba Corpo d'Armata.\nIl 31 luglio 1993 la Batteria Aerei Teleguidati pass\u00f2 al 41\u00ba Gruppo specialisti artiglieria \"Cordenons\" a Casarsa della Delizia nella Caserma \"Trieste\" e la Batteria Acquisizione Obiettivi \"Pipistrelli\" divent\u00f2 autonoma nell'ambito del Comando Artiglieria del 5\u00ba Corpo d'Armata.\nIl Gr.Ac.O., oramai ridotto a quadro con la sola Batteria Comando e Servizi, fu sciolto il 30 settembre 1993 e la Bandiera di Guerra portata al Vittoriano il 10 novembre 1993.\nIl 30 settembre 1993 la Batteria Acquisizione Obiettivi \"Pipistrelli\" autonoma venne riorganizzata in Reparto L.R.R.P. - Long Range Reconnaissance Patrol in Montorio Veronese presso la Caserma \"M.O.V.M. Giovanni Duca\", con un organico di circa 20 uomini.\nIl 24 giugno 1995 il Reparto L.R.R.P. - Long Range Reconnaissance Patrol, riordinato in Compagnia L.R.R.P. - Long Range Reconnaissance Patrol, entr\u00f2 a far parte del 9\u00ba Reggimento d\u2019Assalto Paracadutisti \"Col Moschin\" (Livorno, Caserma \u201cVannucci\u201d) della Brigata Paracadutisti \"Folgore\", dove rimase fino al luglio 2003, quando divenne la 4\u00aa Batteria Long Range Reconnaissance Patrol del 185\u00ba Reggimento paracadutisti ricognizione acquisizione obiettivi \"Folgore\" della Brigata Paracadutisti \"Folgore\", creato il 31 agosto 2000 a Livorno presso la Caserma \"Carlo Pisacane\", per trasformazione del preesistente Reggimento di Artiglieria paracadutisti, destinato a raccogliere l'eredit\u00e0 e le funzioni dei paracadutisti del BAO. Il reggimento era cos\u00ec strutturato:\nNel 2004 prese il nome di 4\u00aa Batteria Ricognizione a Lungo Raggio \"L.R.R.P.\".\nIl 28 giugno 2005, nell'ambito della Brigata R.I.S.T.A.-I.E.W. Reconnaissance, Intelligence, Surveillance, Target Acquisition\u00a0\u2013 Intelligence and Electronic Warfare, con sede ad Anzio nella Caserma \"Santa Barbara\", venne costituito il 13\u00ba Battaglione \"Aquileia\" al quale, nello stesso giorno, venne riconsegnata la Bandiera di Guerra del 13\u00ba Gruppo Acquisizione Obiettivi \"Aquileia\" (Gr.Ac.O.).\nLa Batteria Aerei Teleguidati segu\u00ec le sorti del 41\u00ba Gruppo specialisti artiglieria \"Cordenons\" a Casarsa della Delizia nella Caserma \"Trieste\".\nL'addestramento.\nL'addestramento del Gr.Ac.O. era complesso, atipico e spiccatamente specializzato; oltre al normale addestramento comune, all'impiego di automezzi e mezzi delle trasmissioni si caratterizzava:\nLa BAO aveva all'epoca la particolarit\u00e0 di essere l'unico reparto LRRP italiano (escludendo il 9\u00ba Reggimento d'assalto paracadutisti \"Col Moschin\", per cui era uno dei molti compiti), con un organico attorno al centinaio di uomini, di cui solo la met\u00e0 in servizio permanente, i restanti di leva. Mentre i quadri provenivano dalla \"Folgore\" e restavano all'unit\u00e0 per anni, molto minore era il tempo in cui addestrare l'acquisitore di leva. I giovani di leva dovevano completare una prima fase di due mesi alla SMIPAR di Pisa, seguito da un corso di specializzazione direttamente alla BAO di 8 settimane. Seguivano approfondimenti ed esercitazioni, ma i 12 mesi erano troppo pochi per garantire operativit\u00e0 al personale di leva: ad esempio gli aviolanci erano in media 20/25 alla fine dell'anno di cui solo 3/4 notturni, che non garantivano uno standard elevato. Diversa la preparazione del personale in servizio permanente che frequentava anche la scuola LRRP NATO di Weingarten (International Long Range Reconnaissance Patrol School Working Group (ILRRPS)).\nLe denominazioni.\nIII Brigata Missili\n3\u00aa Brigata Missili \u201cAquileia\u201d\n3\u00ba Reggimento Artiglieria \u201cAquileia\u201d"}
{"id": "2910805", "revid": "287204", "url": "https://it.wikipedia.org/wiki?curid=2910805", "title": "Borsa di Singapore", "text": "La Borsa di Singapore o Singapore Exchange (SGX) \u00e8 stata costituita il 1\u00ba dicembre 1999 a seguito della fusione tra la \"Stock Exchange of Singapore\" (SES) e la \"Singapore International Monetary Exchange\" (SIMEX).\nNel 2000 la Singapore Exchange \u00e8 stata la prima societ\u00e0 ad auto-quotarsi in Asia. Nel 2005 ha costituito una partnership con il Chicago Board of Trade (CBOT), e nel 2007 ha acquistato il cinque per cento della Borsa di Bombay.\nAl 31 dicembre 2007 le societ\u00e0 quotate sulla \"SGX\" erano 762, per una capitalizzazione di 539 miliardi di dollari."}
{"id": "2910809", "revid": "1305772", "url": "https://it.wikipedia.org/wiki?curid=2910809", "title": "Servio Sulpicio Camerino", "text": "Servio Sulpicio Camerino \u00e8 stato il nome di alcuni membri della \"gens Sulpicia\" durante la storia romana. Tra gli altri si ricordano: "}
{"id": "2910810", "revid": "119520443", "url": "https://it.wikipedia.org/wiki?curid=2910810", "title": "Sorba (torrente)", "text": "Il Sorba \u00e8 un torrente del Piemonte che scorre in provincia di Vercelli; bagna l'omonima Val Sorba ed \u00e8 tributario in destra idrografica del fiume Sesia.\nIl suo corso interessa i comuni di Rassa e di Piode e il perimetro del bacino \u00e8 29\u00a0km.\nCorso del torrente.\nNasce sul lato valsesiano del Colle del Loo e scende inizialmente verso sud-est tra ampi alpeggi. Aggirato il Monte Altorre (2.391\u00a0m) il corso della Sorba ruota verso nord-est e s'infossa creando canyon e forre, fino a raggiungere l'abitato di Rassa (923\u00a0m). Qui riceve da sinistra il proprio principale affluente, il torrente Gronda, che ne raddoppia la portata. puntando infine verso est e scavando nuovamente gole profonde va a confluire nella Sesia a quota 733, poco a monte del capoluogo, Piode. Il bacino del Sorba comprende nella sua parte alta vari laghetti alpini tra i quali i laghi Tre Vescovi (2.300\u00a0m circa), il lago Lamaccia (1.913\u00a0m) e quello del Talamone (2.025\u00a0m).\nAffluenti principali.\nIn destra idrografica:\nIn sinistra idrografica:\nUtilizzi.\nFino all'inizio del XX secolo le acque del torrente furono intensamente utilizzate da molte segherie idrauliche, che lavoravano il legname ricavato dai fitti boschi della valle, e da vari mulini per la produzione della farina che venivano utilizzati a rotazione dagli agricoltori del posto.\nNegli ultimi decenni, grazie alle sue gole con rapide e cascate impetuose, questo torrente \u00e8 divenuto importante per la pratica di sport fluviali, in due tratti: il primo sopra Rassa, si sviluppa per 2 km ed \u00e8 ricco di salti, in primavera \u00e8 adatto al Kayak Estremo, il secondo sotto l'abitato si sviluppa per 3 km; qu\u00ec si pratica anche Canyoning."}
{"id": "2910812", "revid": "729019", "url": "https://it.wikipedia.org/wiki?curid=2910812", "title": "EFAF Challenge Cup", "text": "La EFAF Challenge Cup \u00e8 stata una competizione internazionale di football americano per squadre di club giocata nel 2009 e nel 2010, istituita dalla Federazione Europea allo scopo di permettere ai team delle federazioni nate di recente, e che per limiti tecnici o economici non possono permettersi di competere all'Eurobowl o all'EFAF Cup di poter partecipare a competizioni internazionali. Dal 2011 \u00e8 stata sostituita dalla CEI Interleague, gestita dalla IFAF.\nTeam partecipanti.\nIn grassetto i team che partecipano alla stagione in corso (o all'ultima stagione).\nCollegamenti esterni.\nSito ufficiale EFAF"}
{"id": "2910815", "revid": "1821847", "url": "https://it.wikipedia.org/wiki?curid=2910815", "title": "Robin Driscoll", "text": "Driscoll e Rowan Atkinson sono molto amici.\n\u00c8 apparso con Rowan Atkinson in Laughing Matters (1992) - Visual Commedia, un documentario sulla meccanica dell'umorismo visivo."}
{"id": "2910820", "revid": "729019", "url": "https://it.wikipedia.org/wiki?curid=2910820", "title": "Lavan", "text": "L'isola di Lavan (in persiano: \u062c\u0632\u06cc\u0631\u0647 \u0644\u0627\u0648\u0627\u0646) si trova nel Golfo Persico. Appartiene all'Iran, provincia di Hormozgan, shahrest\u0101n di Bandar Lengeh, circoscrizione di Kish. \u00c8 uno dei quattro maggiori punti di esportazione del greggio iraniano, il pi\u00f9 importante \u00e8 l'isola di Khark."}
{"id": "2910823", "revid": "599013", "url": "https://it.wikipedia.org/wiki?curid=2910823", "title": "41\u00ba Reggimento &quot;Cordenons&quot;", "text": "Il 41\u00ba Reggimento IMINT \"Cordenons\" \u00e8 un'unit\u00e0 militare dell'Esercito Italiano inquadrato nella Brigata Informazioni Tattiche. Il reggimento opera con mezzi di osservazione e sorveglianza teleguidati (APR), nonch\u00e9 con apparati radar (WLS) ed elettronici.\n\u00c8 stato istituito nel 2001 dalla trasformazione del 41\u00ba Gruppo specialisti artiglieria \"Cordenons\" che era un reparto di artiglieria, inquadrato nella 3\u00aa Brigata missili \"Aquileia\", specializzato nell'elaborazione e nell'affinamento dei dati per il fuoco di batteria, compresi quelli meteorologici. Stanziato nella caserma \"Trieste\" a Casarsa della Delizia, si era costituito nel 1976 ed era rimasto attivo fino al 1999, quando fu trasformato in 41\u00ba Gruppo Sor.A.O. - Sorveglianza ed Acquisizione Obiettivi. Nel 2001 il gruppo divenne il 41\u00ba Reggimento artiglieria \"Cordenons\", che, nel 2004, ha assunto l'odierna denominazione.\nStoria.\nNel maggio 1915 si costituisce il 41\u00ba Reggimento Artiglieria da Campagna, ordinato su tre Gruppi Artiglieria da Campagna di nuova formazione.\nPartecipa alla Prima guerra mondiale ed \u00e8 sciolto il 17 marzo 1919.\nIl 15 settembre 1939 viene ricostituito come 41\u00ba Reggimento Artiglieria \"Firenze\" \u00e8 inquadrato nella 41\u00aa Divisione fanteria \"Firenze\" e prende parte alla Seconda guerra mondiale; \u00e8 sciolto il 28 settembre 1943 in Albania ma sue due Batterie (VI e la IX) si affiancano ai partigiani locali con i quali proseguono la lotta sino al gennaio 1945.\nIl 1\u00ba maggio 1947 si ricostituisce col nome di 41\u00ba Reggimento Artiglieria da Campagna Controcarri, divenuto poi nel 1951 41\u00ba Reggimento Artiglieria Controcarri.\nIl 10 aprile 1952 muta ancora la denominazione in 41\u00ba Reggimento Artiglieria Pesante Campale e tale rimane sino al 3 giugno 1976 quando si scioglie.\nNello stesso giorno la Bandiera viene ceduta al 5\u00ba Gruppo Specialisti Artiglieria di Corpo d'Armata (costituito il 1\u00ba giugno 1956) che prende il nome di 41\u00ba Gruppo Specialisti Artiglieria \"Cordenons\" (GSA) ed eredita anche le tradizioni reggimentali. Fa parte della III Brigata Missili. Con questa denominazione cambia successivamente sede in Casarsa della Delizia, per l'elaborazione e l'affinamento dei dati per il fuoco di Batteria, compresi quelli meteorologici.\nNe facevano parte 3 Batterie: Nel 1979 lo troviamo nella sede della caserma \"Mario Fiore\" in Pordenone, fa parte della 3\u00aa Brigata Missili Aquileia.\nNel 1999 \u00e8 trasformato in 41\u00ba Gruppo Sor.A.O. - Sorveglianza ed Acquisizione Obiettivi ed \u00e8 destinato ad inquadrare le componenti del sottosistema di Sorveglianza ed Acquisizione Obiettivi.\nIl 19 settembre 2001 il Gruppo, assume la denominazione di 41\u00ba Reggimento artiglieria terrestre \"Cordenons\" (SORAO).\nNel 2004 muta in 41\u00ba Reggimento \"Cordenons\" quando assume l'attuale configurazione, diventando un reparto dell'Arma delle Trasmissioni con l'assegnazione alle dipendenze della ex \" Brigata RISTA-EW\", che dal 2018 \u00e8 denominata \" Brigata Informazioni Tattiche\".\nLe denominazioni.\nAltre dipendenze\nIII Brigata Missili\n3\u00aa Brigata Missili \"Aquileia\"\nAltre dipendenze\nBrigata RISTA - EW\nBRIGATA INFORMAZIONI TATTICHE\n2021 = 41 Reggimento IMINT \"Cordenons\""}
{"id": "2910824", "revid": "76963", "url": "https://it.wikipedia.org/wiki?curid=2910824", "title": "Amy Steel", "text": "Biografia.\nConosciuta prevalentemente per il suo ruolo di Ginny Field nel film horror del 1981 \"L'assassino ti siede accanto\", le fu offerta la possibilit\u00e0 di reinterpretare il ruolo per terzo film della serie, ma fu costretta a rinunciarvi dal suo agente dell'epoca. La Steel fu inoltre la protagonista del film horror del 1986 \"Pesce d'aprile\"."}
{"id": "2910827", "revid": "173006", "url": "https://it.wikipedia.org/wiki?curid=2910827", "title": "Dalmazio Peano", "text": "Settimo di sedici figli frequenta le scuole elementari a Boves sua citt\u00e0 natale per entrare poi nel seminario di Cuneo il 18 settembre 1869. Divenne Curato della Chiesa Cattedrale di Cuneo ma due anni dopo il Vescovo di Cuneo Andrea Formica lo chiam\u00f2 come suo segretario. Come prime opere cre\u00f2 in Cuneo, nel 1872, due societ\u00e0 di mutuo soccorso, una maschile e una femminile. Nel 1876 il Vescovo gli consent\u00ec di ritornare alla sua carica di Curato e gli assegn\u00f2 la cattedra di filosofia del Seminario e quella di direttore spirituale del Liceo-Ginnasio della citt\u00e0.\nIl Parroco della Cattedrale lo nomin\u00f2 erede universale e cos\u00ec il 7 dicembre 1879 si ritrov\u00f2 con una cospicua quantit\u00e0 di denaro che seppe amministrare con opere di carit\u00e0 (in particolare con la creazione di edifici e case per la gente pi\u00f9 povera). Il primo dei palazzi da lui edificati fu costruito sul lato Stura di Piazza Vittorio Emanuele II (l'attuale Piazza Duccio Galimberti) dove si stabilirono le suore del Collegio femminile della Sacra Famiglia (1884). Nel 1883 inizia a costruire l'istituto maschile di San Tommaso e lo stesso anno, il 6 dicembre viene nominato dal Re Umberto I Cavaliere della Corona d'Italia per \"le distinte benemerenze della S. V. Reverendissima nell'educare ed istruire la giovent\u00f9, nonch\u00e9 per gli atti di filantropia da lei generosamente compiuti\".\nDopo aver costruito dal 1885 al 1889 \"l'Asilo dei poveri vecchi\" (attuale Casa famiglia) inizia ad interessarsi della \"regione orti\", una zona di campi all'interno della Citt\u00e0 che partiva da piazza Vittorio Emanuele e arrivava fino a San Rocco Castagnaretta. Don Peano decise di progettare una Chiesa dedicata al Sacro Cuore di Ges\u00f9. Lo scavo inizi\u00f2 il 12 novembre 1892 e il 20 ottobre 1895 la chiesa fu terminata, la consacrazione avvenne il 9 ottobre 1897. Per il VII centenario della fondazione della citt\u00e0 di Cuneo Re Umberto I venne a far visita alla gente e incontrando Don Dalmazio lo appell\u00f2 \"\"Re degli Orti\". Il 20 gennaio 1906 divenne Parroco della nuova chiesa e Papa Pio X lo nomin\u00f2 \"Cameriere segreto con titolo di Monsignore\". Dopo aver creato un'altra chiesa sempre nella \"Regione Orti\" (chiesa di Sant'Antonio) nel 1907 e aver creato nuovi centri per anziani, orfani, lavoratori mor\u00ec quasi sordo il 25 aprile 1932 a 86 anni e venne sepolto nella \"sua\" chiesa. La sua vita fu assillata da debiti in via di scadenza, richieste di prestiti ma tutti i soldi che gli passarono fra le mani furono usati per nobilissimi fini, visse e mor\u00ec povero.\nAccanto alla Chiesa del Sacro Cuore v'\u00e8 posto un busto raffigurante Monsignor Dalmazio Peano con la scritta:\n\"A lui, Re degli Ortti, devono in tutto o in parte la vita: Collegio Sacra Famiglia, Collegio San Tommaso, Asilo dei Poveri Vecchi, Chiesa del Sacro Cuore, Casine popolari di via Bersezio, Colonia Sant'Antonio, Orfanotrofio Sacro Cuore, e furono da lui largamente beneficati: Istituto Cottolengo, Istituto delle Protette di San Giuseppe, Istituto Sordomuti. Alla crescente popolazione degli Orti costruiva questa Chiesa Mons. Dalmazio Peano, dando vigoroso impulso e rapido incremento edilizio. Altamente benemerito della religione della Citt\u00e0. Municipio, ammiratori e fedeli riconoscenti posero.\"\""}
{"id": "2910828", "revid": "1005847", "url": "https://it.wikipedia.org/wiki?curid=2910828", "title": "Chiesa di San Giovanni a Mare (Gaeta)", "text": "La chiesa di San Giovanni a Mare, gi\u00e0 detta popolarmente di \"San Giuseppe\" dalla confraternita di falegnami che vi si riuniva, \u00e8 un luogo di culto cattolico del centro di Gaeta, situato lungo via Bausan, in posizione prospiciente il porto, all'interno del territorio della parrocchia che insiste sulla cattedrale dei Santi Erasmo e Marciano e di Santa Maria Assunta.\nStoria.\nLa chiesa di San Giovanni a Mare sorse tra la fine del XI secolo e gli inizi di quello successivo in luogo di un pi\u00f9 antico edificio di culto, probabilmente costruito nel X secolo dal duca di Gaeta Giovanni IV. Per l'edificazione della nuova chiesa, che fu oggetto di ripristino e rimaneggiamenti dopo il terremoto del 1213, vennero utilizzati elementi di recupero, probabilmente in parte provenienti da quella precedente.\nNei secoli XIV e XV, le pareti vennero decorate con affreschi; in epoca barocca, furono costruiti diversi altari laterali in scagliola e, nel XVIII secolo, un nuovo altare maggiore. Contestualmente, la facciata acquis\u00ec la sua conformazione attuale e l'interno venne arricchito con elementi decorativi in stucco. Nel 1628, presso l'omonimo altare, venne formalmente fondata la confraternita di San Giuseppe, alla quale appartenevano i falegnami, gi\u00e0 documentata prima del 1626.\nNel 1928, l'edificio fu interessato da un radicale intervento di restauro promosso da Pietro Fedele, Ministro della pubblica istruzione sotto la direzione di Gino Chierici, soprintendente dell'Arte medievale e moderna della Campania, volto a riportare la chiesa ad una forma il pi\u00f9 possibile prossima a quella originaria, attraverso l'eliminazione dell'intero apparato decorativo barocco interno. Nuovi restauri vennero intrapresi durante gli anni 1970 e tra il 1998 e il 2000. La chiesa, chiusa nel 2005, tra il 2014 e il 2015 \u00e8 stata oggetto di un radicale ripristino interno ed esterno. Al termine dei lavori, \u00e8 stata riaperta al culto e consacrata dall'arcivescovo di Gaeta Fabio Bernardo D'Onorio il 24 ottobre 2015.\nDescrizione.\nEsterno.\nL'esterno della chiesa, che solo sul lato destro \u00e8 addossata ad altre costruzioni, consente di leggere chiaramente la struttura dell'intero edificio; non presenta molte alterazioni rispetto allo stato originario, ad eccezione della facciata, pesantemente rimaneggiata durante il XVIII secolo. Quest'ultima \u00e8 a capanna, con sommit\u00e0 a doppio spiovente terminante, ai lati, con due volute appena accennate. Culmina in alto con un campanile a vela a tre fornici ogivali decorati con cornicioni in mattoni, che ospita due campane corrispondenti rispettivamente alle note \"Re\" e \"Sol\". Al centro, si apre l'unico portale, sormontato da un protiro pensile e da una lunetta che presenta un affresco deteriorato raffigurante probabilmente \"San Giovanni evangelista\".\nAll'incrocio tra la navata mediana e il transetto, si eleva la caratteristica cupola, datata tra la fine del XI e gli inizi del XII secolo; essa presenta un alto tamburo decorato con elementi di gusto bizantino costituiti da intarsi marmorei bicromi di fattura geometrica. La calotta, in origine, era probabilmente rivestita all'esterno con riggiole policrome secondo l'usanza locale.\nInterno.\nAll'interno la chiesa si presenta con una pianta a tre navate di quattro campate ciascuna, intervallate tra la seconda e la terza dal transetto non sporgente; le volte sono a crociera e il tamburo della cupola presenta internamente un finto loggiato ad archi a tutto sesto poggianti su colonnine. In fondo ad ogni navata, che sono separate da otto colonne di spoglio di differenti stili e dimensioni, \u00e8 posta un'abside semicircolare; quella maggiore \u00e8 interamente occupata dal presbiterio, rialzato di alcuni gradini rispetto al resto dell'edificio, al centro del quale trova luogo l'altare, il cui paliotto \u00e8 costituito dalla parte anteriore di un sarcofago databile fra il II ed il III secolo raffigurante una croce decorata con elementi geometrici e rosette, posta tra due ippogrifi con in mano dei candelabri accesi. Il pavimento, della cui conformazione originaria medioevale persiste una minima parte nei pressi del presbiterio, \u00e8 in pendenza verso l'ingresso, con il doppio scopo di accentuare la visione prospettica e di permettere il deflusso delle acque del mare durante le inondazioni.\nDell'apparato decorativo ad affresco dei secoli XIII-XIV, alcuni elementi sono stati trasferiti nel museo diocesano di Gaeta (come la \"Visitazione\", la \"Madonna col Bambino e San Lorenzo\" e \"Sant'Agata\"), altri sono ancora presenti nella chiesa. Fra questi, la \"Madonna col Bambino fra i Santi Giovanni Evangelista, Gabriele Arcangelo, Michele Arcangelo e ignoto\", che decora l'intera superficie interna dell'absidiola sinistra. Nella navata di sinistra, permangono nella prima campata, sulla parete laterale l'\"Incoronazione della Vergine\" e una minima parte della sottostante \"Crocifissione\", nonch\u00e9 della decorazione della volta; nella quarta campata, vi \u00e8 una probabile \"Deesis\", della quale permangono una figura assisa in trono ed un'altra sottostante in atteggiamento orante. Nella quarta campata della navata di destra vi \u00e8 il frammento raffigurante un santo con un libro in mano, probabilmente l'arcangelo Gabriele di una pi\u00f9 ampia \"Annunciazione\".\nNella chiesa non \u00e8 pi\u00f9 presente l'organo a canne di scuola napoletana della fine del XIX secolo, originariamente collocato a pavimento nell'abside, alle spalle dell'altare maggiore, ed alienato nel corso dei restauri degli anni 1970."}
{"id": "2910830", "revid": "775372", "url": "https://it.wikipedia.org/wiki?curid=2910830", "title": "Consiglio privato della Regina per il Canada", "text": "Il Consiglio privato della Regina per il Canada (\"Queen's Privy Council\", abbreviato in \"QPC\", oppure \"Her Majesty's Privy Council\" in lingua inglese, o \"Conseil priv\u00e9 de la Reine pour le Canada\", abbreviato in \"CPR\" in lingua francese, a volte conosciuto semplicemente come Consiglio privato o \"Privy Council\",) \u00e8 un'istituzione del governo del Canada.\nL'istituzione venne creata con la costituzione del 1867 con il compito di consigliare il sovrano e il governatore generale che lo rappresenta nelle decisioni riguardanti l'amministrazione dello Stato e gli affari costituzionali. I suoi membri sono nominati a vita dal governatore generale e possono essere da lui revocati.\nIl suo ruolo nel governo del Canada \u00e8 oggi puramente simbolico.\nSu indicazione del primo ministro, il governatore generale nomina i ministri di ogni nuovo governo e il primo ministro pu\u00f2 inoltre raccomandare la nomina di persone come speciale onore. Ne fanno dunque parte i ministri del governo in carica, ministri nei governi precedenti e altre personalit\u00e0 importanti."}
{"id": "2910833", "revid": "113763480", "url": "https://it.wikipedia.org/wiki?curid=2910833", "title": "Gerardo Panno", "text": "Carriera.\nLaureato in filosofia della scienza alla Sapienza di Roma, debutt\u00f2 in radio nel 1980. Da Radio Citt\u00e0 Futura di Roma approd\u00f2 in seguito in Rai: inizialmente 1985 a RaiStereoDue, dove lavor\u00f2 dal 1985 al 1990. Alla fine degli anni 80 inizi\u00f2 l'attivit\u00e0 di giornalista musicale freelance collaborando con periodici e siti Web. Tra anni ottanta e novanta, fu attivo in vari campi: DJ, curatore di compilation videomusicali, autore televisivo. In Rai lavor\u00f2 ancora come consulente, presentatore, inviato, curatore, organizzatore di concerti ed eventi. La sua esperienza a StereoRai si concluse nel 1993, anno in cui pass\u00f2 a Radio 2 restandoci fino al 2002. Fu quindi a Radio 1, in cui in particolare condusse il programma \"Village\" dal 2003 al 2009, e dal 2009 di nuovo a Radio 2.\nNel 1992 si spos\u00f2 con Francesca Maria Bersani e quattro anni dopo i due ebbero un figlio, Jacopo Andrea.\n\u00c8 scomparso il 4 giugno 2012, giorno del suo 53\u00ba compleanno."}
{"id": "2910835", "revid": "2110845", "url": "https://it.wikipedia.org/wiki?curid=2910835", "title": "Armand Penverne", "text": "Carriera.\nGiocatore.\nClub.\nPenverne inizi\u00f2 la sua carriera nel calcio professionistico nello Stade de Reims con cui gioc\u00f2 per dodici anni. Durante questo periodo arrivarono i maggiori successi tra cui quattro campionati francesi e la finale di Coppa dei Campioni del 1959. Proprio nel 1959, Penverne pass\u00f2 al Red Star Paris, squadra che, all'epoca, militava in Division 2 e, dopo una sola stagione, si trasfer\u00ec al Limoges dove chiuse la carriera come calciatore nel 1962.\nNazionale.\nPenverne gioc\u00f2 per la Nazionale francese dal 1952 al 1959. Disput\u00f2 la Coppa del Mondo del 1954 e del 1958, quest'ultima fu particolarmente importante per la Francia perch\u00e9 ottenne il terzo posto. La sua ultima partita con i \"Blues\" fu l'incontro valido per le qualificazioni a Euro 1960 contro l'Austria del 13 dicembre 1959, vinta dai transalpini per 5-2.\nAllenatore.\nPerverne ebbe una breve esperienza come allenatore prima nell'Olympique Marsiglia, dove sostitu\u00ec Otto Gl\u00f3ria, e poi nell'ES La Ciotat."}
{"id": "2910836", "revid": "768068", "url": "https://it.wikipedia.org/wiki?curid=2910836", "title": "Hashim ibn 'Abd Manaf", "text": "Biografia.\nH\u0101shim ibn \u02bfAbd Man\u0101f \u00e8 stato anche l'eponimo dei Banu Hashim, il clan coreiscita della Mecca.\nIl suo nome completo era \u02bfAmr, che significa \"comandante\", ma gli fu dato il soprannome di H\u0101shim, che significa in arabo il \"partitore\", il \"divisore\", perch\u00e9 a lui si attribuisce il merito di aver avviato la pratica di spezzare il pane d'orzo e di immergerlo nel brodo di carne e verdure (l'assai gradito \"thar\u012bd\" ) che era offerto a ogni pellegrino che si fosse recato a Mecca per compiervi la \"\u02bfumra\" preislamica.\nSecondo la tradizione islamica egli discendeva da Ism\u0101\u02bf\u012bl e quindi da Ibr\u0101h\u012bm. Spos\u00f2 Salm\u0101 bt. \u02bfAmr, una ricca e illustre donna di Yathrib. Si dice che morisse nel 497 a Gaza, dove s'era recato per i suoi commerci.\nGli viene attribuito anche il merito di aver per primo organizzato le carovane coreiscite dirette in Siria, dopo aver ottenuto il permesso dell'Imperatore bizantino, che avrebbe esentato i Quraysh da qualsiasi forma d'imposta e si dice che H\u0101shim avrebbe ottenuto il medesimo favore dall'Imperatore di Axsum, che avrebbe consentito in tal modo i lucrosi traffici anche in Yemen.\nSuo padre era \u02bfAbd Man\u0101f b. Qu\u1e63ayy ed ebbe due fratelli che passarono alla storia: \u02bfAbd Shams b. \u02bfAbd Man\u0101f (il pi\u00f9 anziano) e Mu\u1e6d\u1e6dalib b. \u02bfAbd Man\u0101f che fu suo erede e continuatore nei commerci transarabici. Secondo Ibn Hish\u0101m, i suoi figli furono:\ne le sue figlie furono:"}
{"id": "2910837", "revid": "11959", "url": "https://it.wikipedia.org/wiki?curid=2910837", "title": "Hashim ibn Abd Manaf", "text": ""}
{"id": "2910839", "revid": "3831", "url": "https://it.wikipedia.org/wiki?curid=2910839", "title": "High-yield investment programs", "text": ""}
{"id": "2910841", "revid": "1632387", "url": "https://it.wikipedia.org/wiki?curid=2910841", "title": "Olbia Calcio 1905", "text": "LOlbia Calcio 1905 S.r.l., meglio nota come Olbia, \u00e8 una societ\u00e0 calcistica italiana con sede nella citt\u00e0 di Olbia, in provincia di Sassari. Milita in Serie C, la terza divisione del campionato italiano.\nFondata nel 1906 (sebbene la sua nascita sia fatta risalire tradizionalmente al 1905), fu rifondata nel 2010 in seguito all'esclusione decretata dal Consiglio Federale della FIGC conseguentemente al fallimento per motivi finanziari.\nA partire dalla fondazione ha vinto nove campionati. Nel palmar\u00e8s figura uno Scudetto Serie D vinto nel 2002.\nIl colore sociale \u00e8 il bianco, mentre i simboli identificativi sono la nave e l'isola di Tavolara. Il campo da gioco \u00e8 lo stadio Bruno Nespoli.\nStoria.\nDalla fondazione al periodo interbellico.\nLa nascita della prima societ\u00e0 calcistica della citt\u00e0 \u00e8 stato incerto, ma secondo le cronache locali fu concepita nel 1905, pi\u00f9 precisamente verso la fine di quell'anno e l'inizio di quello successivo, nell'allora citt\u00e0 chiamata Terranova Pausania, il cui processo fondativo si chiuse il 12 gennaio 1906 col nome di \"Societ\u00e0 Ginnastica Olbia\", secondo quanto riporta un articolo de La Nuova Sardegna di quel giorno, ed essa nacque come societ\u00e0 di ginnastica fondata da un atleta sassarese, tale Egidio Serra. L'articolo dell'epoca, scritto da Franco Sardo, elenca il primo consiglio direttivo che ebbe come presidente Agostino Amucano.\nIntorno al 1912, in particolare il 20 giugno di quell'anno, secondo le cronache, si svolse una partita tra i ragazzi della societ\u00e0, arbitrata da Paolino Macera dell'Andrea Doria, mentre, la prima gara ufficiale in un campionato fu L.C. (Liberi Calciatori) Terranovese contro Calangianus, terminata 2-0 per gli olbiesi il 24 agosto 1924, poi, nella stagione 1924-1925, i galluresi vinsero il primo Torneo Sardegna battendo la Torres in finale.\nIl ritorno ufficiale sui campi e la ripresa agonistica a livello federale, avvenne nella stagione 1938-1939 con la denominazione societaria \"G.I.L. Terranova\", dove i ragazzi guidati dall'allenatore-giocatore Salvatore Satta detto \"Menelik\", ottennero la loro prima storica promozione in Serie C vincendo il campionato di Prima Divisione Regionale grazie alle reti del capocannoniere Flavio Piras e agli altri membri della squadra formata da: Spano A., Jodice, Piccaredda G.M., Dejana, Satta, Pulina, Piro C., Picciaredda F., Piras, Crola e Careddu, Aloia, Pittalis.\nLa prima stagione della neonata \"G.I.L. Olbia\" in Serie C, con Gesuino Sardo presidente e Mario De Palma in panchina non fu particolarmente fortunata, e infatti, dopo la prima vittoria in Serie C per 1-0 contro lo Stabia, seguirono una serie di sconfitte che portarono alla Prima Divisione, dopo appena un anno di permanenza, rimanendoci per tre stagioni consecutive fino alla sospensione dei campionati a causa della Seconda Guerra Mondiale.\nDal secondo dopoguerra agli anni 1970.\nDopo la sospensione delle attivit\u00e0 sportive per cause belliche, nell'estate 1947, i bianchi ricominciarono dal girone O della Serie C concludendo con un buon 6\u00ba posto, ma per difficolt\u00e0 finanziarie, alla fine della stagione rinunci\u00f2 all'iscrizione decidendo di ripartire dai campionati sardi minori.\nNel campionato di Prima Divisione Sardegna 1948-1949, l'Olbia retrocesse al termine di una stagione di passione, rimanendo inattiva agonisticamente per due stagioni. Tuttavia, l'attivit\u00e0 calcistica prosegu\u00ec a livello locale, grazie ad un gruppo di giovani locali rappresentati da Mariano Spano, Tonino Varrucciu e Bruno Garrucciu.\nDopo il periodo di inattivit\u00e0, la svolta arriv\u00f2 al termine del campionato di Prima Divisione Sardegna 1951-1952 con l'arrivo del campione del mondo Gino Colaussi che termin\u00f2 la sua carriera di giocatore, disputando 7 gare e segnando un gol nel corso dell'intero campionato, per iniziare quella di allenatore. Nell'anno successivo, l'Olbia si conquist\u00f2 la promozione sul campo in Serie D e, proprio grazie a Colaussi in panchina, vennero lanciati giovani promesse come Gustavo Giagnoni che ad Olbia disput\u00f2 77 incontri con 23 gol prima di lanciarsi nella sua fortunata carriera di giocatore e allenatore ai massimi livelli.\nSuccessivamente, l'Olbia dopo aver combattuto nelle posizioni di testa per tornare nella massima divisione dilettantistica, nella stagione di Promozione Sardegna 1956-1957 raggiunse il primo posto e torn\u00f2 nel Campionato Interregionale, poi rinominato Serie D.\nQuindici anni dopo, tra Serie D e una breve esperienza in Prima Divisione Sardegna nel 1963-1964 cui segu\u00ec un'immediata risalita nella quarta serie del campionato italiano, nel 1968, l'Olbia ritrov\u00f2 per la terza volta la Serie C, sotto la presidenza di Elio Pintus e Paolo \"Palleddu\" Degortes in panchina, vincendo il girone F della Serie D e tornando tra i professionisti dopo un ventennio di assenza grazie alle reti di Benvenuto Misani, Selleri e alle parate di Bettella.\nDagli anni 1970.\nNegli anni disputati in Serie C e poi nella declassata Serie C2, dopo l'addio di Elio Pintus al timone della societ\u00e0 nel 1981 e l'avvicendarsi di vari presidenti, i bianchi si stabilizzarono tra la terza e la quarta divisione professionistica ottenendo come miglior piazzamento un 4\u00ba posto nella stagione di Serie C2 1993-1994, poi, negli anni a venire, l'Olbia disput\u00f2 campionati altalenanti tra Serie D e Serie C, per poi tornare a frequentare l'Eccellenza Sardegna fino alla stagione 2009-2010, quando, dopo appena un anno dallo storico risultato dei play-off in Serie C2 persi contro l'Alessandria (una vittoria e una sconfitta per 1-0, ma eliminati per peggior classifica), l'Olbia sempre per problemi finanziari ripart\u00ec dall'Eccellenza sarda, cambiando dirigenza e denominazione dopo l'arrivo dell'imprenditore bresciano Franco Rusconi che nel 2007 rilev\u00f2 la societ\u00e0 guidandola a buoni risultati in Serie C2 e arrivando a disputare i play-off nel 2008-2009.\nDopo tre stagioni nella massima divisione regionale e un fallimento avvenuto nel 2010, grazie alla ripartenza in Eccellenza con un gruppo di ex giocatori e Pino Scanu alla presidenza, l'Olbia riusc\u00ec, a tornare in Serie D, grazie ad un punteggio finale di 69 punti costituiti da: 21 gare vinte, 6 pareggiate e 3 perse con 69 reti fatte e 23 subite.\nNel campionato di Serie D 2014-2015, la squadra and\u00f2 a sfiorare la promozione in Lega Pro concludendo con un 3\u00ba posto finale dopo e perdendo con quest'ultima la finale dei play-off nel girone G.\nIl 30 novembre 2015, dopo 5 anni di gestione Pino Scanu, che riprese la societ\u00e0 in Eccellenza dopo i problemi finanziari, venne nominato nuovo presidente Alessandro Marino, docente di strategia alla LUISS University, fino all'anno precedente nel CDA del e vice presidente del Fluorsid Group\nSul campo l'Olbia rimont\u00f2 dal nono al quinto posto, chiudendo il campionato a quota 62 punti a pari merito con e , rispettivamente quarta e terza classificata in virt\u00f9 del miglior posizionamento nella classifica avulsa. L'Olbia stacc\u00f2 cos\u00ec il biglietto per la disputa dei play-off che vinse con autorevolezza espugnando i campi del (semifinale) e della (finale). La vittoria di Sassari, che mancava da oltre 22 anni, riport\u00f2 grandissimo entusiasmo in citt\u00e0 e consent\u00ec all'Olbia di posizionarsi nel gruppo delle prime societ\u00e0 ripescabili per la Lega Pro 2016-2017.\nIl 4 agosto, in seguito alle decisioni assunte dal Consiglio Federale della FIGC, l'Olbia viene ufficialmente ripescata in Lega Pro e inserita nel girone A, ritornando dunque a disputare un campionato di terzo livello dopo 38 anni.\nColori e simboli.\nColori.\nIl tradizionale colore che contraddistingue la societ\u00e0 gallurese \u00e8 il bianco, da cui \u00e8 tratto l'appellativo di \"Bianchi\" che identifica i calciatori olbiesi. In occasione del primo derby con la - disputato nel 1924 - l'Olbia indoss\u00f2 una divisa granata. Nei primi anni venti inoltre, l'U.S. Terranovese indoss\u00f2 casacche rossonere e biancocrociate. Sempre a quel periodo risale l'apposizione sulle divise da gioco dei quattro mori, simbolo dell'isola.\nSimboli ufficiali.\nStemma.\nLo stemma societario, nelle sue varie evoluzioni nel corso degli anni, \u00e8 sempre stato caratterizzato dalla presenza della nave trireme e della sagoma dell'isola di Tavolara, facente parte del comune di Olbia nella subregione della Gallura. Talvolta, in alcune versioni, ha trovato posto l'immagine dei quattro mori.\nL'attuale logo ha debuttato nel febbraio 2016. Il complesso ricorda quello del ; uno scudo triangolare racchiude al suo interno una nave, non pi\u00f9 trireme, sulla cui vela compaiono i quattro mori. Sullo sfondo, verde smeraldo, si staglia la sagoma di Tavolara, nera. Sono presenti anche il nome \"Olbia\" e la data di fondazione, 1905. Lo stemma, sebbene maggiormente adatto ai moderni canoni di marketing, ha incontrato il disappunto di una frangia di tifosi poich\u00e9 discordante dalla tradizione passata.\nInno.\nIl primo inno ufficializzato fu \"Ol\u00e8, Olbia ol\u00e8\" che omaggiava un vecchio coro/inno di battaglia urlato dai tifosi pi\u00f9 calorosi negli anni settanta. Nel 2017 ha fatto il suo esordio il nuovo inno, Terranoa.\nStrutture.\nStadio.\nIn origine i calciatori olbiesi giocavano su un campo corrispondente all'attuale Centro Martini. Nel 1925 fu inaugurato il campo sportivo Armando Casalini, intitolato alla memoria dell'omonimo deputato fascista assassinato nel settembre del 1924.\nNel 1940, sul terreno ove sorgeva il campo Casalini, fu inaugurato lo stadio Comunale, successivamente intitolato al portiere Bruno Nespoli, deceduto il 25 gennaio 1960 in seguito ad uno scontro di gioco durante un'Olbia-. L'impianto sorge in Via Ungheria ed ha una capienza totale di posti, inclusi i 784 del settore ospiti.\nSociet\u00e0.\nOrganigramma societario.\nDi seguito l'organigramma tratto dal sito internet ufficiale della societ\u00e0.\nSettore giovanile.\nIl settore giovanile dell'Olbia conta circa 300 iscritti. La scuola calcio \u00e8 composta da squadre Piccoli Amici (anni 2007, 2008 e 2009), Pulcini (2005, 2006 e misti) ed Esordienti (2003 e 2004). Inoltre sono presenti squadre Giovanissimi (provinciali ed \u00e9lite), Allievi (\u00e9lite) e Juniores (regionale).\nCon l'arrivo alla presidenza di Alessandro Marino - nel dicembre 2015 - \u00e8 stato predisposto un potenziamento dell\"'Academy\" al fine di porre il settore giovanile olbiese come polo di riferimento per il territorio gallurese. A tal proposito sono state intraprese una serie di iniziative fra le quali spicca la \"Festa dei Piccoli Amici\", la cui prima edizione si \u00e8 svolta nel febbraio 2016, organizzata dalla Delegazione Provinciale di Tempio della FIGC e ospitata presso lo stadio Nespoli, alla quale hanno preso parte numerose societ\u00e0 del territorio.\nStatistiche e record.\nStatistiche di squadra.\nDi seguito i principali record di squadra della storia dell'Olbia.\nStatistiche individuali.\nDi seguito i primatisti di presenze e reti.\nTifoseria.\nStoria.\nA differenza di altre realt\u00e0 isolane e italiane, il tifo ad Olbia rimane anarchico seppur caloroso in virt\u00f9 dei derby regionali fino al 1987, legato ad un club denominato \"Forza Olbia\". Nel 1987 nascono ad Olbia le \"Brigate Bianche\", gruppo che diventer\u00e0 la prima compagine ultras della citt\u00e0. Il tifo comincia a radicarsi nella curva del Nespoli con la nascita, sulle orme dei predecessori, dei gruppi \"Boys\" e \"Sbandati\" nel 1992. I tre gruppi si accomuneranno in buona parte grazie alla definita ideologia politica destrorsa. Ad essi si affiancheranno con tempo alcuni gruppi passeggeri come la \"Giovent\u00f9 Alcool\" e gli \"Ultr\u00e0 Olbia Metropolitan\".\nNel 2004 alcuni esponenti dei gruppi \"Boys\" e \"Brigate Bianche\" diedero vita al gruppo \"Ultras Olbia 1905\", tuttavia soppresso in una stagione a causa di screzi e incomprensioni tra i diversi gruppi, tuttavia riuniti dopo alcuni anni sotto l'unico striscione \"Olbia\", che ha identificato il gruppo attuale: gli \"Ultras Olbiesi\", o \"Curva Mare\".\nGemellaggi e rivalit\u00e0.\nLa tifoseria olbiese sostiene due principali gemellaggi, nati in corrispondenza nella nascita delle \"Brigate Bianche\" (1987 circa), con gli Sconvolts e i Furiosi di Cagliari e con le Brigate Giallorosse e la Giovent\u00f9 Ultras di Calangianus. Alleanze molto sentite a base di una fitta rete di amicizie pro-Cagliari e contro la Torres, vennero sostenute dai tre primi gruppi degli ultras bianchi e portate avanti dalla \"Curva Mare\". Inoltre, gli ultras olbiesi sostengono dal 2002 un solido gemellaggio con gli ultras del Frosinone. Rapporti di amicizia intercorrono invece con le tifoserie di Nuorese, e .\nLa rivalit\u00e0 pi\u00f9 sentita dalla tifoseria bianca \u00e8 quella con gli ultras della , contro la quale l'Olbia gioca il derby del nord Sardegna. Altra rivalit\u00e0 sentita \u00e8 quella con i galluresi del , contro il quale l'Olbia gioca il derby di Gallura, uno dei pi\u00f9 rilevanti dell'isola. Esistono rivalit\u00e0 e inimicizie nei confronti di , ed .\nOrganico.\nRosa 2021-2022.\nDi seguito la rosa tratta dal sito internet ufficiale della societ\u00e0.\nStaff tecnico.\nDi seguito lo staff tecnico tratto dal sito internet ufficiale della societ\u00e0."}
{"id": "2910846", "revid": "363629", "url": "https://it.wikipedia.org/wiki?curid=2910846", "title": "Consorzio antitubercolare", "text": "Il Consorzio Provinciale Antitubercolare (CPA) era un ente pubblico italiano che gestiva la lotta contro la tubercolosi (TBC).\nStoria.\nPrima istituzione.\nIl primo provvedimento legislativo che istitu\u00ec i CPA fu il RD del 18 aprile 1918, in piena prima guerra mondiale, su iniziativa di Gaetano Ronzoni. Questi primi CPA erano presieduti dal prefetto, avevano un Comitato Centrale nazionale di coordinamento e non erano diffusi in tutte le Province.\nSeconda istituzione.\nMussolini, Capo del Governo e Ministro dell'interno, istitu\u00ec con la Legge 23 giugno 1927 n\u00b0 1276 dei nuovi CPA in ogni provincia e ridisegn\u00f2, in accordo con l'allora Ministro delle Finanze, Giuseppe Volpi, compiti e funzioni su tutto il territorio nazionale. Contemporaneamente con Regio Decreto n. 2055 del 26 ottobre 1927 istitu\u00ec presso l'Istituto Nazionale Fascista per la Previdenza Sociale, \"INFPS\", l'attuale INPS, l'\"Assicurazione obbligatoria contro la tubercolosi\" per i lavoratori dipendenti.\nI CPA erano consorzi obbligatori presieduti dal Presidente della provincia a protezione di tutti coloro che non avevano l'assicurazione INFPS. Erano costituiti e finanziati dalle Province e dai Comuni in proporzione al numero dei rispettivi abitanti. \nTutti gli altri enti che, anche marginalmente, si occupavano di prevenzione e cura della malattia, come gli ospedali sanatoriali, i reparti ospedalieri, le case di cura e le colonie elioterapiche dovevano interagire con i CPA. \nI CPA erano organizzati in Dispensari, padiglioni e colonie sanatoriali.\nGli edifici.\nLa sede provinciale del Consorzio, costruita nel capoluogo di provincia, era il Dispensario Provinciale Antitubercolare mentre le sedi decentrate, situate in altri quartieri della citt\u00e0 o in altri comuni, erano le Sezioni Dispensariali. Nel 1938 risultavano censiti sul territorio nazionale 94 Dispensari Antitubercolari Provinciali e 419 Sezioni Dispensariali. Queste ultime potevano avere sede propria come i Dispensari provinciali o essere ospitate all'interno di strutture ospedaliere o ancora, in alcuni casi, si trattava di Sezioni mobili perch\u00e9 si spostavano nel territorio.\nAlcuni primi risultati.\nL'Istituto Centrale Statistica del Regno d'Italia , l'attuale ISTAT, pot\u00e9 scrivere per il Duce nel 1934 una relazione relativa ai risultati della lotta contro la TBC. Si dichiarava che se nel 1922 morivano di TBC 1399 per milione di abitanti, nel 1931 erano diminuiti a soli 1080 morti per milione.\nDal 1958 al 1978.\nIn attesa dell'istituzione del Servizio sanitario nazionale i CPA operarono secondo alcuni nuovi provvedimenti, degli adattamenti nominali conseguenti la costituzione nel 1958 del Ministero della sanit\u00e0. Un esempio \u00e8 l'art. 1 del DPR n.249 del 1961, che conferma, di fatto, quanto era previsto dall'ordinamento del 1927 .\nDopo il 1978.\nLe attivit\u00e0 e le competenze dei CPA furono trasferite alla Regioni a seguito dell'istituzione nel 1978 del SSN. Le Regioni adottarono, in tempi e anni diversi, singole leggi di regolamentazione di questo servizio antitubercolare come , ad esempio in Veneto la Legge regionale 31 maggio 1980, n. 78 o in Molise la Legge Regionale 12 gennaio 1981, n. 3. articolo 6"}
{"id": "2910849", "revid": "31467142", "url": "https://it.wikipedia.org/wiki?curid=2910849", "title": "Teatro religioso", "text": ""}
{"id": "2910861", "revid": "111373", "url": "https://it.wikipedia.org/wiki?curid=2910861", "title": "Stazione di Losanna", "text": "La stazione di Losanna \u00e8 un importante scalo ferroviario di interscambio tra treni intercity e regionali a servizio della citt\u00e0 di Losanna, nel Canton Vaud, in Svizzera . \u00c8 conosciuta anche come Lausanne CFF per distinguerla dalle altre stazioni cittadine.\nStoria.\nLa prima stazione di Losanna venne costruita in localit\u00e0 Mornex, piuttosto lontano dal centro urbano, e inaugurata il 5 maggio 1856; era stata costruita dalla Societ\u00e0 Svizzera Occidentale (SO) in seguito alla realizzazione, nel cantone di Vaud, del primo tratto di linea Yverdon-les-Bains-Bussigny aperto il 1\u00ba maggio 1855. Nel 1861, la stessa societ\u00e0 apriva la tratta Losanna - Villeneuve - Saint-Maurice nel Cantone Vallese. Nel 1863, in seguito all'inaugurazione nel 1862 del collegamento Losanna - Friburgo, la stazione ebbe un primo ampliamento.\nIn seguito all'apertura della Tunnel del Sempione il 19 maggio 1906, Losanna assunse l'importante ruolo di nodo ferroviario di primaria importanza; nel 1908 venne bandito un concorso per un progetto di ricostruzione della stazione che fu vinto dalla societ\u00e0 di architettura \"Monod &amp; Laverri\u00e8re Taillens &amp; Dubois\". La costruzione della nuova stazione avvenne tra 1911-1916.\nL'edificio della stazione \u00e8 stato ristrutturato tra il 1992 e il 1996, dopo i danni subiti dalla copertura in seguito ad un incendio nel 1994.\nMovimento.\nLa stazione ferroviaria \u00e8 passante e di collegamento tra le linee fondamentali del Sempione, di Berna, di Ginevra e di Olten.\nVi fermano tutte le categorie di treni diretti in tutte le direzioni, nazionali e internazionali.\nI treni passeggeri sono principalmente delle FFS ma anche internazionali dalla Francia (come i TGV), dalla Germania e dall'Italia.\nVi si attestano treni regionali e la Metro M2."}
{"id": "2910864", "revid": "110157", "url": "https://it.wikipedia.org/wiki?curid=2910864", "title": "Le voci del bosco", "text": "Le voci del bosco \u00e8 un romanzo dello scrittore friulano Mauro Corona. Libro edito per la prima volta nel 1998 per le edizioni Biblioteca dell'immagine, ha gi\u00e0 avuto venti ristampe. Per quest'opera l'autore ha vinto il Premio letterario Nazionale Carnia nel 1998 e il Premio Letterario Nazionale Majella nel 2002. \nIl libro \u00e8 illustrato dall'autore.\nTrama.\nNato sul carretto dei genitori, venditori ambulanti, a Baselga di Pin\u00e9 in provincia di Trento, Mauro Corona viene affidato al nonno.\nAttraverso i ricordi e gli insegnamenti del nonno boscaiolo e dei vecchi amici, il protagonista esamina gli alberi della sua terra.\nIn questo libro vi spiega che come noi persone anche gli alberi hanno ognuno la propria personalit\u00e0. \nAbete, acero, maggiociondolo, l'autore parla degli alberi e con gli alberi. La sua esperienza di artigiano prima e di scultore in seguito gli d\u00e0 modo di comprendere ognuno di loro distinguendo la muga traditrice dal larice onesto, il superbo agrifoglio dal modesto melo.\nTra aneddoti e leggende vengono svelati pregi e difetti degli alberi, che assumono personalit\u00e0 proprie come gli uomini e la loro apparenza fisica manifesta il carattere segreto.\nCitazione.\nMa gli alberi, in fondo, non hanno nessuna colpa e, se non vengono provocati dall'uomo, che li toglie a volte brutalmente dal luogo di nascita, le loro miserie le tengono ben piantate nella terra. Gli uomini, invece, portano sovente e volentieri la loro cattiveria in giro per il mondo."}
{"id": "2910868", "revid": "663330", "url": "https://it.wikipedia.org/wiki?curid=2910868", "title": "Rachel Dratch", "text": "Biografia.\nCarriera.\n\u00c8 famosa per aver fatto parte del cast del Saturday Night Live dal 1999 al 2006, dove tra i vari personaggi e imitazioni ha creato il personaggio di Debbie Downer.\nAttiva nel mondo dello spettacolo con la serie \"30 Rock\" e altri film come \"Abbasso l'amore\" e \"Spring Breakdown\", di cui \u00e8 stata anche sceneggiatrice e produttrice.\nVita privata.\n\u00c8 sorella del regista Daniel Dratch."}
{"id": "2910869", "revid": "30677", "url": "https://it.wikipedia.org/wiki?curid=2910869", "title": "Dispensario antitubercolare", "text": ""}
{"id": "2910874", "revid": "104458", "url": "https://it.wikipedia.org/wiki?curid=2910874", "title": "Martin Koch", "text": "\u00c8 figlio del combinatista nordico e saltatore con gli sci Fritz e nipote del saltatore con gli sci Armin Kogler, a loro volta sciatori nordici di alto livello.\nBiografia.\nIn Coppa del Mondo esord\u00ec l'8 dicembre 1998 nella K120 di Predazzo (45\u00b0), conquist\u00f2 il primo podio il 25 novembre 2000 nella K120 a squadre di Kuopio (2\u00b0) e la prima vittoria il 27 gennaio 2002 nella K120 a squadre di Sapporo.\nIn carriera prese parte a due edizioni dei Giochi olimpici invernali, (14\u00b0 nel trampolino normale, 8\u00b0 nel trampolino lungo) e (23\u00b0 nel trampolino normale, 32\u00b0 nel trampolino lungo, 1\u00b0 nella gara a squadre), a tre dei Campionati mondiali, vincendo tre medaglie, e a cinque dei Mondiali di volo, vincendo cinque medaglie."}
{"id": "2910876", "revid": "1381093", "url": "https://it.wikipedia.org/wiki?curid=2910876", "title": "Thornographic", "text": "Thornographic \u00e8 il quarto EP del gruppo musicale britannico Cradle of Filth, pubblicato nel 2006 dalla Roadrunner Records.\n\u00c8 una versione \"Hot Topic Exclusive\" ed \u00e8 stato pubblicato solo su vinile 10\"."}
{"id": "2910883", "revid": "767487", "url": "https://it.wikipedia.org/wiki?curid=2910883", "title": "Barry Murphy (calciatore 1985)", "text": "Carriera.\nCresciuto nel \"Leicester Celtic\", si \u00e8 trasferito nel settore giovanile dello Shamrock Rovers nel 2002. Ha militato nella squadra dublinese per varie stagioni, giocando sempre da titolare tranne nel campionato 2009, quando \u00e8 diventato la riserva del neoacquisto Alan Mannus. Nel febbraio 2010 si \u00e8 trasferito ai rivali del Bohemians. Ha debuttato in maglia rossonera il 5 marzo 2010 contro lo Sporting Fingal (1-0). Tra il 2007 e il 2008 ha giocato tre partite in selezione irlandese Under-23."}
{"id": "2910886", "revid": "339392", "url": "https://it.wikipedia.org/wiki?curid=2910886", "title": "Hiruko (personaggio)", "text": ""}
{"id": "2910889", "revid": "339392", "url": "https://it.wikipedia.org/wiki?curid=2910889", "title": "Senato australiano", "text": ""}
{"id": "2910896", "revid": "106456", "url": "https://it.wikipedia.org/wiki?curid=2910896", "title": "Madonna in gloria di serafini", "text": "La Madonna in gloria di serafini \u00e8 un dipinto a tempera su tavola (120x65 cm) realizzato da Sandro Botticelli, databile tra il 1469 e il 1470 e conservato nella Galleria degli Uffizi a Firenze.\nStoria.\nNon si conosce la collocazione originaria dell'opera, che \u00e8 registrata negli inventari degli Uffizi del 1784 e del 1825 come opera di anonimo.\nFu Bode ad attribuirla per primo a Botticelli, datandola alla prima fase \"verrocchiesca\" dell'artista, databile al 1469-1470 circa, appena prima della \"Fortezza\". In seguito gli altri studiosi confermarono la sua ipotesi, con l'eccezione di Adolfo Venturi, che la rifer\u00ec alla scuola di Filippo Lippi.\nDescrizione e stile.\nLa Madonna, dall'atteggiamento pensoso, tiene il Bambino sulle ginocchia circondata da una \"gloria\" di serafini tra i quali spuntano vari raggi dorati.\nL'opera \u00e8 caratterizzata da un chiaroscuro incisivo, non esente da passaggi grafici, che dimostra l'adesione temporanea del giovane artista ai modi del Verrocchio, di cui fu forse aiuto di bottega durante la formazione. La tipologia del Bambino per\u00f2 \u00e8 gi\u00e0 pienamente botticelliana, a differenza della stilisticamente vicina \"Madonna del Roseto\", con forme ben tornite e con un'espressione di lieve malinconia, che sembra renderlo conscio della sua sacralit\u00e0 (\u00e8 infatti nell'atto di benedire). La figura di Maria \u00e8 allungata e sciolta nelle articolazioni, ben pi\u00f9 che nelle opere di Filippo Lippi, altro modello del giovane pittore. Al Lippi rimanda il delicato ovale del volto di Maria, di una rarefatta bellezza ideale in cui predomina la linea di contorno."}
{"id": "2910901", "revid": "36426", "url": "https://it.wikipedia.org/wiki?curid=2910901", "title": "Pallade e il Centauro", "text": ""}
{"id": "2910902", "revid": "716642", "url": "https://it.wikipedia.org/wiki?curid=2910902", "title": "Alan Mannus", "text": "Carriera.\nClub.\nIl 25 ottobre 2003, in una partita di Irish Premier League contro l'Omagh Town, ha segnato un gol direttamente dalla sua area, con la palla che \u00e8 rimbalzata sopra la testa del portiere avversario Gavin Cullen ed \u00e8 finita in rete.\nNazionale.\nViene convocato per gli Europei 2016 in Francia."}
{"id": "2910907", "revid": "110157", "url": "https://it.wikipedia.org/wiki?curid=2910907", "title": "La montagna (romanzo)", "text": "La montagna - chiacchierata con ventun giovani all'osteria \"Gallo Cedrone\" in una notte di primavera del 2002 \u00e8 un libro dello scrittore friulano Mauro Corona. Edito nel 2002 per le edizioni Biblioteca dell'immagine, \u00e8 illustrato dall'autore.\nTrama.\nIn occasione dell'anno internazionale della montagna l'autore incontra ventun giovani in un'osteria di Erto. Pi\u00f9 che una chiacchierata \u00e8 un monologo, una bonaria predica sul rispetto dovuto all'amata montagna.\nTra confessioni di bracconiere pentito, lezioni di ecologia e alpinismo, esempi di vita quotidiana nei boschi, chiama in causa anche i violini di Stradivari per sottolineare l'importanza della conoscenza della natura.\nDopo un bicchiere di vino e qualche ricordo, non risparmia neppure i politici e i burocrati, che si disinteressano delle sorti della sua terra una volta che l'onda emotiva del disastro del Vajont si \u00e8 conclusa.\nCitazione.\nRispetto della montagna significa anche non renderla ridicola. Renderla ridicola vuol dire agghindarla come se dovesse andare a nozze, o a un ballo in maschera.\nHo assistito al centenario di una prima scalata in cui una montagna famosa \u00e8 stata illuminata da due chilometri di lampadine.\nDue chilometri di lampadine perch\u00e9? Perch\u00e9 alla sera il turista annoiato potesse vedere il percorso seguito dai salitori cento anni prima.\nLa montagna \u00e8 offesa cos\u00ec."}
{"id": "2910911", "revid": "767487", "url": "https://it.wikipedia.org/wiki?curid=2910911", "title": "Steven Gray (calciatore)", "text": ""}
{"id": "2910913", "revid": "7", "url": "https://it.wikipedia.org/wiki?curid=2910913", "title": "Le Fate", "text": ""}
{"id": "2910914", "revid": "120409872", "url": "https://it.wikipedia.org/wiki?curid=2910914", "title": "Carte toscane", "text": "Le carte toscane sono un tipo di carte da gioco regionali diffuse in Toscana. Il mazzo \u00e8 costituito da quaranta carte dei classici quattro semi francesi: \"picche\", \"cuori\", \"fiori\" e \"quadri\" (detti in Toscana \"mattoni\"). Le carte comprendono i valori di \"Asso\", \"2\", \"3\", \"4\", \"5\", \"6\", \"7\", \"gobbo\" (o \"fante\"), \"donna\" e \"regio\" (o \"re\").\nIn alcuni giochi (e.g. scopa) la \"donna\" precede il \"gobbo\" nella sequenza ascendente (la donna vale quindi 8 e il gobbo 9).\nLe carte \"toscane\" presentano figure molto curate ed intere, contornate da una sottile linea. La loro dimensione standard \u00e8 di 88x58 mm. Il regio si distingue dal gobbo poich\u00e9 il primo ha sempre in testa la corona.\nI giochi tradizionali italiani maggiormente giocati con questo tipo di carte sono briscola, scopa, tressette, rubamazzo, sette e mezzo e altri giochi affini.\nSimili alle \"toscane\" sono le carte fiorentine, praticamente uguali alle toscane ma di grandezza maggiore: 101\u00d767 mm.\nLe carte fiorentine e le toscane vecchie.\nFino alla met\u00e0 del XX secolo in Toscana erano diffusi entrambi i mazzi: rispetto a quelle \"toscane\", le \"fiorentine\", diffuse nell'area di Firenze, presentavano una dimensione maggiore ed un dettaglio delle figure pi\u00f9 curato. A partire dagli anni sessanta, per\u00f2, la pubblicazione delle carte toscane lentamente cess\u00f2, e queste carte furono sostituite dalle \"fiorentine\".\nLe nuove carte, che riprendevano le figure delle \"fiorentine\", furono emesse nelle 2 dimensioni, 101\u00d767 e 88\u00d758 mm: queste ultime vennero messe in commercio con la denominazione di \"toscane\". Per differenziare le \"toscane\" originali, queste iniziarono ad essere indicate come \"toscane vecchie\"."}
{"id": "2910920", "revid": "287204", "url": "https://it.wikipedia.org/wiki?curid=2910920", "title": "Paddy Madden", "text": "Ha debuttato in selezione irlandese Under-21 nel novembre 2009 contro l'Armenia.\nStatistiche.\nPresenze e reti nei club.\n\"Statistiche aggiornate al 14 luglio 2020.\""}
{"id": "2910923", "revid": "1318658", "url": "https://it.wikipedia.org/wiki?curid=2910923", "title": "Reimar Oltmanns", "text": "Dal 1970 al 1972 fu addetto stampa del Ministro della Cultura della Bassa Sassonia, Peter von Oertzen.\nBiografia.\nFino al settembre 1970 ha ricoperto diversi incarichi all'interno dei Giovani Democratici della Bassa Sassonia, per ultimo ha ricoperto la carica di presidente regionale dell'allora organizzazione giovanile vicina alla FDP, costituita principalmente da politici nazionalisti. La FDP giunse con il tempo ad una rottura con i giovani democratici, considerati troppo ribelli e di sinistra.\nFu delegato ai congressi regionali e federali della FDP ed ha rivestito una carica senza diritto di voto all'interno della presidenza regionale. Insieme a venti esponenti di spicco dei Giovani Democratici si \u00e8 poi unito alla SPD.\nIl giornalismo.\nCome giornalista ha lavorato presso le redazioni del \"Cuxhavener Zeitung\" e \"Hannoverschen Presse\". All'inizio degli anni settanta ha scritto per il \"Frankfurter Rundschau\" di Hannover, e pi\u00f9 tardi anche per lo \"Stern\" di Bonn e ad Amburgo, sia alla Politica tedesca che come vice direttore della rubrica \"Temi particolari\".\nTra i suoi insegnanti e mentori che lo hanno influenzato figurano i professori universitari \"Peter von Oertzen\" (1929-2008) e \"Peter Br\u00fcckner\" (1922-1982) di Hannover, i capo redattori \"Karl-Hermann Flach\" (1929-1973) del Frankfurter Rundschau e \"Arnim von Manikowsky\" (1928-2007) della rivista \"Stern\" ad Amburgo.\nNel 1979 ha lasciato la rivista Stern ed ha iniziato a lavorare come autore indipendente sia per \"Der Spiegel\"che per \"Die Zeit\". Nel 1981 ha testimoniato davanti alla corte d'appello anseatica nel cosiddetto \"Processo ai titoli di stampa\"\" (Titelblattprozess), nel quale la femminista Alice Schwarzer protestava sia contro la censura del capo redattore dello Stern \"Henri Nannen\" che contro la rappresentazione delle donne considerate come puro oggetto sessuale. Oltmanns descrisse l'attivit\u00e0 interna della redazione dello Stern a favore dell'editrice Emma.\nDopo il trasferimento a Francoforte sul Meno scrisse per altri giornali, riviste e case editrici.\nTra il 1984 ed il 1985 fu capo redattore della rivista \"Auftritt\". Durante quegli anni ha lavorato come freelance per le agenzie pubblicitarie \"L\u00fcrzer\", \"Conrad &amp; Leo Burnett\" e Young &amp; Rubica e scrivendo i testi per campagne pubblicitarie e spot televisivi. Nel 1990 si \u00e8 trasferito a Bologna, e, dal 1992 al 2009 ha lavorato nella regione Rodano-Alpi nei pressi di Lione in Francia.\n\u00c8 autore di diversi reportage sull'America Meridionale, l'Africa e l'Europa orientale. Ha scritto note e appunti di viaggio sull'Europa occidentale, in particolare sull'Italia e la Francia. Dal 2009 vive a Graz (Austria). Come riconoscimento ai suoi scritti e libri critici nei confronti della societ\u00e0, Reimar Oltmanns vinse il 16 luglio 2009 il premio Libro d'Oro di Sch\u00f6ningen, la sua citt\u00e0 natale. Dal 12 gennaio 2012 \u00e8 socio sostenitore all'aperto Radio Helsinki a Graz / Stiria. Dal 2013 Reimar Oltmanns vive come scrittore a Innsbruck. Due anni dopo \u00e8 tornato in Germania in Svizzera Holstein."}
{"id": "2910925", "revid": "118702792", "url": "https://it.wikipedia.org/wiki?curid=2910925", "title": "Madonna col Bambino degli Innocenti", "text": "La Madonna col Bambino degli Innocenti (\"Madonna col Bambino e un angelo\") \u00e8 un dipinto a tempera su tavola (87x60 cm) realizzato da Sandro Botticelli, databile tra il 1465 e il 1467 e conservato nella Galleria dello Spedale degli Innocenti a Firenze.\nStoria.\nL'opera \u00e8 un omaggio alla \"Lippina\", capolavoro di Filippo Lippi agli Uffizi. Si tratta di un'opera giovanile di Botticelli che all'epoca doveva ancora formarsi sotto la lezione del maestro fiorentino, con il quale lavor\u00f2 forse negli affreschi di Prato. Molti studiosi, dopo aver riconosciuto l'attribuzione al Botticelli anzich\u00e9 al Lippi stesso, indicano la \"Madonna degli Innocenti\" come la prima opera nota di Botticelli, accanto a qualche altra opera \"lippesca\", come la \"Madonna col Bambino e un angelo\" di Ajaccio.\nDescrizione e stile.\nSullo sfondo di una finestra ad arco retta da colonnine, Maria sta seduta di profilo su un sedile con un ricco cuscino. Abbraccia il Bambino che un angelo le sta porgendo, in quale si volta verso lo spettatore per coinvolgerlo nella rappresentazione.\nRispetto all'opera di Lippi, questa \"Madonna\" \u00e8 intonato a un tono minore, con una tavolozza semplificata, senza il paesaggio e senza il secondo angelo. Diverso \u00e8 il gesto di afferrare il Bambino e il sentimento che pervade l'opera, molto pi\u00f9 malinconico e contemplativo."}
{"id": "2910931", "revid": "31468351", "url": "https://it.wikipedia.org/wiki?curid=2910931", "title": "Capitan Spavento", "text": ""}
{"id": "2910935", "revid": "599013", "url": "https://it.wikipedia.org/wiki?curid=2910935", "title": "Bravo Pravo", "text": "Bravo Pravo \u00e8 il quarto album di Patty Pravo, registrato nella fine del 1970 e pubblicato nel 1971 dalla casa discografica Rca Italiana.\nIl disco.\nIl 31 dicembre 1970 Patty Pravo realizza in Francia uno special per capodanno intitolato \"Bravo Pravo\", durante il quale vennero proposti pezzi gi\u00e0 editi e del materiale nuovo.\nLa RCA Italiana, utilizz\u00f2 parte di questo materiale per realizzare un lp, stampato alla fine del contratto che legava l'artista all'etichetta romana.\nL'intenzione della RCA Italiana \u00e8 anche di sfruttare l'onda lunga del successo dei due ultimi singoli: \"Tutt'al pi\u00f9\" e \"Non andare via\" che aprono le due facciate dell'lp.\nLa grafica di copertina, realizzata apribile in due parti e stampata su cartoncino leggero, utilizza foto di scena dallo spettacolo francese, mentre la scaletta dei pezzi ricalca solo parzialmente quelli presentati nel video. Nella ristampa in cd solo alcune di queste foto sono state riprodotte.\nLo strumentale \"Metti una sera a cena\", nell'arrangiamento di Paolo Ormi, vocalizzato da Nora Orlandi venne utilizzato, nel corso dello spettacolo tv, come sottofondo ad un balletto della Pravo che non prese parte minimamente all'incisione del pezzo. Sul vinile originale i crediti segnalano questa situazione che per\u00f2 non \u00e8 stata riportata nella ristampa in digitale dell'album. Il pezzo non venne incluso nell'edizione francese dell'lp.\nLe cover \"Parlez-moi\", dall'omonimo pezzo di Robert Charlebois, \"Chi ti dar\u00e0\", cover di \"I'm gonna cry till my tears run dry\" di Irma Thompson e \"Torna insieme a lei\" , cover di \"Once there was love\" di Jos\u00e9 Feliciano non facevano parte dello special di capodanno e sono delle incisioni del 1970 recuperate per questo disco.\nDell'lp esistono pi\u00f9 ristampe, identificabili tramite la data apposta vicino al nome della tipografia. L'ultima \u00e8 dell'aprile 1971. Tutte mantengono la veste grafica originale.\nClassifica.\nIl Bravo Pravo entrer\u00e0 in top 50, raggiungendo la 12\u00aa posizione e risultando il 54\u00ba album pi\u00f9 venduto del 1971."}
{"id": "2910942", "revid": "729019", "url": "https://it.wikipedia.org/wiki?curid=2910942", "title": "Mai una signora", "text": "Mai una signora \u00e8 il 9\u00ba album di Patty Pravo, pubblicato dalla casa discografica RCA Italiana nell'aprile 1974.\nTutti i brani sono firmati da Maurizio Monti per i testi e Giovanni Ullu per le musiche.\nIl disco.\nSull'onda del successo di \"Pazza idea\", la Pravo continu\u00f2 a collaborare con gli autori Maurizio Monti e Giovanni Ullu, realizzando un album che, anche se meno venduto del precedente, raggiunse il primo posto delle hit parade nella primavera del 1974, mantenendo la posizione per due mesi e risultando il terzo album pi\u00f9 venduto dell'anno.\nLa canzone \"Un amore assoluto\", previsto con il titolo di \"Athena\" e testo in inglese, venne modificato ed inciso in lingua italiana, perdendo probabilmente parte del suo carisma.\nIl brano d'apertura \"Quale signora\" venne bandito dalle radio perch\u00e9 dedicato ad argomenti delicati come quelli della maternit\u00e0 e della pillola anticoncezionale, anche se venne inserito nei juke-box, ed al suo posto, per la promozione dell'album venne scelto \"La valigia blu\".\nVendite.\nRaggiunse la 1\u00aa posizione della hit-parade, risultando il 3\u00ba album pi\u00f9 venduto dell'anno."}
{"id": "2910945", "revid": "1431409", "url": "https://it.wikipedia.org/wiki?curid=2910945", "title": "Nick Mancuso", "text": "Nativo della Calabria, ha vissuto gran parte della propria infanzia e della sua giovinezza in Canada, prima di trasferirsi negli Stati Uniti, dove vive attualmente.\nDalla met\u00e0 degli anni settanta ad oggi, ha lavorato in oltre 120 produzioni cinematografiche o televisive e in 10 differenti Paesi.\nBiografia.\nMancuso \u00e8 nato a Mammola, in provincia di Reggio Calabria, il 29 maggio del 1948. Nel 1956, emigra con la madre e la sorella in Canada, a Toronto, dove a 16 anni inizia a dedicarsi alla recitazione. Dopo gli studi in psicologia presso l'Universi\u00e0 di Toronto, agli inizi degli anni settanta, inizia ad esibirsi nei teatri del Nord America, in opere scritte dai drammaturghi Tennessee Williams, Michael Ondaatje ed Israel Horowitz.\nNel 1974, inizia la propria carriera televisiva, recitando in \"Doctor Simon Locke\" e \"Red Emma\". Nello stesso anno, esordisce anche nel grande schermo con il film horror \"Un Natale rosso sangue\" (\"Black Christmas\"). Nel 1982, vince un Genie Award per la sua interpretazione in \"Ticket to Heaven\", interpretazione giudicata dal \"Los Angeles Times\" come una delle migliori del decennio. Nel 1985, rifiuta l'invito, fattogli da Charlton Heston, di diventare membro dell'Academy of Motion Pictures Arts and Sciences, rifiuto che giustifica con delle motivazioni di ordine \"filosofico\".\nNel 1990, \u00e8 tra i protagonisti della miniserie televisiva \"Donna d'onore\" (\"Vendetta: Secrets of a Mafia Bride\"), al fianco di Carol Alt (che ritrover\u00e0 anche nel film \"La profezia\" del 1999.), Eli Wallach ed Eric Roberts. Recita quindi, tra l'altro, nei film \"Ballando alla luna di settembre\" (2002), \"La terra del ritorno\", \"In the Mix - In mezzo ai guai\" (2005)."}
{"id": "2910947", "revid": "1543377", "url": "https://it.wikipedia.org/wiki?curid=2910947", "title": "Freecell", "text": "Il Freecell \u00e8 un solitario, giocato con un mazzo di carte da gioco. Questo gioco \u00e8 disponibile anche su Windows XP, Windows Vista e Windows 7.\nIl gioco.\nSi gioca con un mazzo da 52 carte, esclusi i joker. Si distribuiscono otto file di carte scoperte: le prime quattro file hanno sette carte per fila e le altre quattro ne hanno sei per fila. Bisogna poi immaginare di avere quattro celle libere a disposizione (da cui deriva il nome \"freecell\") sulle quali porre liberamente quattro carte, e altre quattro celle sulle quali porre le carte per seme in ordine crescente.\nOvviamente, come in alcuni solitari con le carte, anche in questa specialit\u00e0 \u00e8 possibile spostare una fila di carte in ordine crescente e alterno nei colori rosso e nero.\nQuando una delle otto caselle \u00e8 vuota \u00e8 possibile inserire una carta o una fila a piacimento del giocatore.\nLe celle libere hanno per\u00f2 un vincolo: quando sono tutte e quattro libere \u00e8 possibile spostare una fila di solo cinque carte; quando una cella \u00e8 occupata \u00e8 possibile spostare una fila di solo quattro carte; quando due celle sono occupate \u00e8 possibile spostare una fila di tre carte; quando tre celle sono occupate si pu\u00f2 spostare una fila di solo due carte e quando le celle sono tutte occupate \u00e8 possibile spostare solo una carta. L'idea \u00e8 che ogni spostamento possa essere scomposto in spostamenti di singole carte, usando le quattro celle libere come appoggio: ad esempio, per muovere una pila 10-9-8, devono essere disponibili due spazi in cui mettere temporaneamente il 9 e l'8 mentre si sposta il 10, e ricostruire successivamente la pila.\nIl giocatore porta a termine una partita \"inventandosi uno stratagemma\" nello spostamento delle carte e delle file.\nGiocare con un mazzo di 40 carte.\nNel caso non si possieda un mazzo da 52 carte \u00e8 possibile giocare anche con un mazzo da 40: invece che otto file si distribuiscono sette file di carte (le prime cinque file contengono 6 carte, mentre le due restanti file ne contengono 5). Le regole sono le stesse."}
{"id": "2910950", "revid": "114721119", "url": "https://it.wikipedia.org/wiki?curid=2910950", "title": "Incontro (album Patty Pravo)", "text": "Incontro \u00e8 il 10\u00ba album di Patty Pravo, pubblicato dalla casa discografica RCA Italiana il 22 maggio 1975.\nIl disco.\nDopo l'exploit di \"Pazza idea\" ed il successo dell'anno precedente di \"La valigia blu\", come singolo di lancio dell'album si scelse \"Incontro\", un brano fuori dei canoni abituali della cantante.\nPer questo album, la Pravo ha scelto musica di cantautori con cui aveva gi\u00e0 avuto occasione di lavorare: Francesco De Gregori (\"Mercato dei fiori\"), Antonello Venditti (\"Le tue mani su di me\"), Sergio Bardotti, Bruno Lauzi (\"Roberto e l'aquilone\") e Riccardo Del Turco (\"Io grande io piccola\") e autori come Carla Vistarini (\"Eppure \u00e8 amore, Questo amore sbagliato\") e Luigi Lopez.\nRealizzato in 3 giorni ed una notte, \u00e8 probabilmente l'album di Patty Pravo che ha richiesto il minor tempo di realizzazione, forse a causa della mancata immissione sul mercato dell'album Alaska (Rca Iataliana cd19713) prevista per il periodo, i cui brani sono stati pubblicati solo successivamente, al'interno della raccolta di inediti pubblicata a inizio anni '90.\nVendite.\n\u00c8 entrato nella top ten nell'agosto 1975, raggiungendo il 4\u00ba posto e risultando il 19\u00ba album pi\u00f9 venduto nella graduatoria annuale."}
{"id": "2910957", "revid": "33722139", "url": "https://it.wikipedia.org/wiki?curid=2910957", "title": "Servizio Ferroviario Metropolitano di Torino", "text": ""}
{"id": "2910961", "revid": "287204", "url": "https://it.wikipedia.org/wiki?curid=2910961", "title": "Tanto (album Patty Pravo)", "text": "Tanto \u00e8 l'11\u00ba album di Patty Pravo, pubblicato dalla casa discografica RCA Italiana il 12 aprile 1976.\nIl disco.\nRegistrato nei Nemos Studios di Londra con l'apporto di musicisti locali, fra cui Paul Jeffery, \u00e8 prodotto da Vangelis su musica di nuovi talenti come Pino Mango, che in seguito verr\u00e0 lanciato in proprio, del cantautore genovese Piero Darini, di autori come Carla Vistarini e Luigi Lopez. Include \"Io ti venderei\", di Lucio Battisti e Mogol, \"Dove andranno i nostri fiori\", la versione italiana di \"Where Have All the Flowers Gone?\" di Pete Seeger, ed \"E io cammino\", cover del brano Evil Woman (Electric Light Orchestra) del gruppo Electric Light Orchestra.\nUno dei migliori brani che vennero esclusi dall'album fu \"Un treno in pi\u00f9\", pubblicato poi nel 2005, in una raccolta intitolata \"Canzoni stupende\". La canzone, che originariamente si intitolava \"Spazio\", \u00e8 stata incisa sul finire del 1975 poco prima della messa in onda italiana del telefilm \"Spazio 1999\" nel 1976, durante la sessione dell'album Tanto, contrariamente a quello che si crede, cio\u00e8 incisa nel 1974.\nIn seguito a quest'esperienza, Patty Pravo si unisce a Paul Jeffery e si trasferisce provvisoriamente negli Stati Uniti.\nVendite.\nL'album raggiunse il 6\u00ba posto della hit-parade nei primi mesi del 1976, e risult\u00f2 il 41\u00b0 pi\u00f9 venduto dello stesso anno."}
{"id": "2910963", "revid": "726373", "url": "https://it.wikipedia.org/wiki?curid=2910963", "title": "Dwight Rhoden", "text": "Carriera.\nNato a Columbus, ma cresciuto a Dayton nell'Ohio, Dwight Rhoden comincia a danzare all'et\u00e0 di diciassette anni, mentre studiava recitazione.\nHa danzato per il Dayton Contemporary Dance Company, per Les Ballet Jazz De Montreal, ed \u00e8 stato primo ballerino per l'Alvin Ailey American Dance Theater. Nel corso della sua carriera \u00e8 comparso in numerose trasmissioni televisive, documentari e pubblicit\u00e0 negli Stati Uniti, in Canada ed il Europa.\nHa inoltre lavorato nel ruolo di coreografo e di attore nel film \"One Last Dance\" del 2003. Ha inoltre collaborato con Prince, Lenny Kravitz e Kelly Clarkson."}
{"id": "2910964", "revid": "287204", "url": "https://it.wikipedia.org/wiki?curid=2910964", "title": "Asmir Begovic", "text": ""}
{"id": "2910971", "revid": "110157", "url": "https://it.wikipedia.org/wiki?curid=2910971", "title": "Il volo della martora", "text": "Il volo della martora \u00e8 una raccolta di ventisei racconti dello scrittore friulano Mauro Corona, alcuni dei quali gi\u00e0 pubblicati in date diverse su Il Gazzettino di Pordenone. \nDescrizione.\nI racconti sono divisi in quattro gruppi: Alberi, Animali, Gente e L'erto cammino. Tutti riportano ricordi d'infanzia dell'autore, che spesso ne \u00e8 il protagonista. \nParenti, amici o semplici conoscenti vengono descritti a volte con sottile ironia, quando gli animali si fanno beffe dell'intelligenza umana, a volte con cruda verit\u00e0 quando la miseria porta le persone a comportamenti poco edificanti. Emerge in ogni pagina il profondo rispetto per la montagna intesa nella sua integrit\u00e0, dal sasso all'albero, dagli animali al povero montanaro costretto a vivere in un paese scomodo, misto al pentimento di chi ha ferito la natura a causa di un'educazione spartana ed insensibile.\nAlcuni personaggi di questa raccolta, non persone reali ma frutto della fantasia di Corona, saranno riproposti e rielaborati in altre opere dell'autore."}
{"id": "2910983", "revid": "76963", "url": "https://it.wikipedia.org/wiki?curid=2910983", "title": "Emo Philips", "text": "\u00c8 noto soprattutto per le sue interpretazioni di stand-up comedy con largo uso di paraprosdokian derivato da un tono di voce parlato in un errante falsetto e da una dizione confusa e infantile.\nBiografia.\nNel 1988, Philips spos\u00f2 l'attrice comica Judy Tenuta. I due divorziarono nello stesso anno.\nCarriera.\nPhilips registr\u00f2 tre album comici. Il suo primo album, \"E = MO\u00b2\", vinse nel 1985 il New Music Award come miglior registrazione comica. Venne poi ristampato insieme al suo \"Live at the Hasty Pudding Theatre\" come unico CD. Pubblic\u00f2 anche l'album \"Emo\" nel 2001. Nel 2006 apparve al Newbury Comedy Festival.\nOltre alla carriera di cabarettista e alla carriera nello stand-up comedy, Philips ebbe anche dei ruoli recitativi in serie televisive come \"Miami Vice\" e \"The Weird Al Show\". Recentemente \u00e8 apparso anche in alcune serie televisive britanniche, apparendo come ospite al quiz televisivo \"8 Out of 10 Cats\". Philips intraprese anche la carriera di doppiatore dando la voce al personaggio di Dooper nella serie animata \"Slacker Cats\".\nPhilips apparve anche in alcuni film. Famoso \u00e8 il suo cameo nel film \"UHF - I vidioti\".\nDiscografia.\n1985 \u2013 \"E=mo\u00b2\"\n1987 \u2013 \"Live at the Hasty Pudding Theatre\" \n2001 \u2013 \"Emo\"\n2003 \u2013 \"E=mo\u00b2 plus the Entire Live at the Hasty Pudding Theatre\""}
{"id": "2910984", "revid": "1782831", "url": "https://it.wikipedia.org/wiki?curid=2910984", "title": "Still Believe", "text": "Still Believe \u00e8 un brano musicale del cantante sudcoreano Rain, estratto come secondo singolo dall'album \"It's Raining\" nell'aprile 2006.\nIl singolo \u00e8 stato utilizzato per promuovere la nuova campagna pubblicitaria della BMW, di cui Rain era testimonial, ed il brano \u00e8 stato reso disponibile per il download digitale proprio sul sito coreano dell'azienda.\nIl video.\nIl video musicale prodotto per \"Still Believe\" \u00e8 stato presentato sul sito BMWmeetsTruth.com, e mostra Rain ed alcuni ballerini interpretare una coreografia sul brano, all'interno di un garage."}
{"id": "2910986", "revid": "38120", "url": "https://it.wikipedia.org/wiki?curid=2910986", "title": "Medaglia commemorativa della guerra italo-turca", "text": ""}
{"id": "2910987", "revid": "92723", "url": "https://it.wikipedia.org/wiki?curid=2910987", "title": "Cattedrale di San Pietro (Jaca)", "text": "La cattedrale di San Pietro (in spagnolo: \"Catedral de San Pedro\") a Jaca, in provincia di Huesca, (Spagna), \u00e8 la prima cattedrale romanica costruita in Aragona e fra le pi\u00f9 antiche della penisola iberica. Fu eretta fra gli anni settanta dell'XI e i primi decenni del XII secolo, tuttavia le sue forme attuali sono il risultato di numerose aggiunte e modifiche effettuate per lo pi\u00f9 in et\u00e0 moderna (fra gli ultimi anni del XV e la fine del XVIII secolo). Fu edificata per volont\u00e0 di re Sancho Ram\u00edrez, che dopo aver rinnovato, in un viaggio a Roma, i suoi vincoli di vassallaggio nei confronti del Sommo Pontefice (1068), ottenne da quest'ultimo il riconoscimento del suo titolo reale e l'autorizzazione di stabilire a Jaca, capitale del Regno d'Aragona, la sede episcopale.\nStoria.\nDopo essere divenuta capitale d'Aragona (1036) la citt\u00e0 fu eretta a sede della diocesi omonima (1077), per cui si rendeva necessaria la costruzione di una cattedrale. Non si conosce la data esatta dell'inizio dei lavori di edificazione, che da taluni viene fissata al 1077 e da altri anticipata o posticipata di alcuni anni. Il corpo originario venne completato attorno al 1130. Un incendio distrusse, nel 1395, il tetto della cattedrale, che venne ricostruito negli anni immediatamente successivi e fu oggetto di radicali modifiche agli inizi del Cinquecento. In quegli stessi decenni e in epoca immediatamente posteriore, vennero innalzate le due navate laterali e ampliata la navata centrale. In et\u00e0 barocca furono apportate altre aggiunte al corpo dell'edificio (Cappella di Santa Orosia, loggia e chiostro) mentre l'interno si arricch\u00ec di una preziosa pala d'altare e di altre decorazioni di notevole livello artistico.\nNella seconda met\u00e0 del XVIII secolo una delle tre absidi fu demolita e ricostruita, mentre un'altra, quella centrale, sub\u00ec mutamenti radicali.\nArchitettura.\nArchitettura esterna.\nLa cattedrale ha una struttura romanica, sebbene presenti molti elementi, sia esterni che interni, in stile gotico, rinascimentale e barocco. La pianta dell'edificio si articola in una navata centrale e due laterali, con tre absidi e due porte esterne, una principale, ad occidente, e una secondaria, a meridione, entrambe dotate di due logge, una delle quali di gusto rinascimentale. Delle tre absidi, una sola faceva parte del corpo primigenio della fabbrica: delle due rimanenti, quella centrale sub\u00ec ampliamenti e modifiche radicali nel XVIII secolo, mentre l'altra, andata distrutta, fu interamente ricostruita nella stessa epoca. Nell'unica abside di et\u00e0 medievale restata intatta fino ai giorni nostri, \u00e8 mirabilmente sintetizzato il linguaggio architettonico e decorativo del romanico autoctono sviluppatosi nell'Alta Aragona fra l'XI e il XII secolo. Tale stile \u00e8 oggigiorno definito \"romanico jaqu\u00e9s\", per differenziarlo dal romanico d'importazione, il cosiddetto romanico lombardo, che conobbe all'epoca una straordinaria diffusione in tutta la Spagna nord-orientale (anche la celebre \"chiesa di San Caprasio\", a Santa Cruz de la Ser\u00f3s, in Jacetania, fu edificata secondo i canoni stilistici lombardi).\nArchitettura interna.\nAll'interno, le tre navate sono separate da arcate poggianti su pilastri alternativamente cruciformi e cilindrici, come avviene in alcuni edifici di culto della vicina Francia. I capitelli, corinzi, presentano motivi decorativi vegetali e geometrici. Il tetto, originariamente in legno, fu sostituito, gi\u00e0 in et\u00e0 moderna, da volte a crociera. Di notevoli dimensioni \u00e8 la cupola, ottagonale. Sui quattro lati del corpo principale sono presenti numerose cappelle, edificate fra la fine del XV secolo, e la met\u00e0 del XVII secolo: se le prime, (fra cui \"Santa Cruz\" e \"San Agust\u00edn\") furono costruite secondo gli stilemi del gotico tardio, quelle progettate nel Cinquecento (\"San Miguel\", \"San Jeronimo\", ecc.), tradiscono forti influenze rinascimentali e manieriste, mentre la \"Cappella di Santa Orosia\", rifatta interamente nel XVII secolo, ha forme barocche.\nDecorazione.\nFra le opere d'arte pi\u00f9 rappresentative che abbelliscono la cattedrale di San Pedro si segnalano:"}
{"id": "2910989", "revid": "767487", "url": "https://it.wikipedia.org/wiki?curid=2910989", "title": "Perri (film)", "text": "Perri \u00e8 un documentario della serie \"True-Life Adventures\", realizzato dai registi Paul Kenworthy jr. e Ralph Wright nel 1957 per la Disney.\nTrama.\nIl documentario racconta la vita di uno scoiattolo dalla nascita alla lotta per la sopravvivenza contro i climi pi\u00f9 ostili e ad altre esperienze di vita.\nProduzione.\nIl documentario \u00e8 basato su un romanzo di Felix Salten ed \u00e8 stato realizzato con una tecnica mista: animali veri vengono filmati in scenografie artificiali, tecnica che ricorda i film precedentemente realizzati da David Hand."}
{"id": "2910993", "revid": "99707930", "url": "https://it.wikipedia.org/wiki?curid=2910993", "title": "Macchina di DNA", "text": "Una macchina di DNA o macchina a DNA \u00e8 una macchina molecolare costruita a partire dal DNA. La ricerca riguardante le macchine di DNA \u00e8 stata condotta alla fine del 1980 da Nadrian Seeman e dai suoi collaboratori della New York University. Viene utilizzato il DNA perch\u00e9 i numerosi strumenti biologici che possono influenzare il DNA sono gi\u00e0 presenti in natura e l'immensa conoscenza di come lavora il DNA \u00e8 stata gi\u00e0 esplorata precedentemente dai biochimici.\nLe macchine di DNA possono essere logicamente progettate dato che l'assemblaggio di DNA della doppia elica \u00e8 basato su rigide regole di appaiamento delle basi che consentono a porzioni del filamento di essere connesso in modo prevedibile in base alla loro sequenza. La 'viscosit\u00e0 selettiva' \u00e8 un importante vantaggio per la costruzione di macchine di DNA.\nUn esempio di macchina di DNA venne riportata da Bernard Yurke e suoi collaboratori alla Lucent Technologies nell'anno 2000, costruendo delle pinzette molecolari di DNA. \nLa pinzetta di DNA contiene tre elementi: A, B e C. L'elemento A afferra la met\u00e0 dell'elemento B e la met\u00e0 dell'elemento C, unedoli cos\u00ec tutti insieme. L'elemento A agisce come una cerniera in modo che i due 'bracci' \u2014 AB e AC \u2014 possano muoversi. La struttura fluttua con i suoi bracci spalancati, i quali possono essere estratti chiusi aggiungendo una quarta parte di DNA (D) 'programmato' per incollarsi a entrambe le sezioni spaiate penzoloni (\"dangling\") degli elementi B e C. La chiusura delle pinzette venne sperimentata appiccicando l'elemento A ad entrambe le estremit\u00e0 con le molecole emettitori di luce che non la emettono quando sono vicine l'un l'altra. Per riaprire le pinzette vi si aggiunge un elemento (E) con la giusta sequenza di coppia all'elemento D. Dopo l'accoppiamento non hanno alcun collegamento con la macchina BAC, in modo da fluttuare via. La macchina di DNA pu\u00f2 essere aperta e chiusa pi\u00f9 volte tramite l'iterazione tra gli elementi D ed E. Queste pinzette possono essere utilizzate per la rimozione di farmaci all'interno dei fullereni come pure da un tetraedro di DNA auto-assemblato. Lo stato del dispositivo pu\u00f2 essere determinato misurando la distanza tra i fluorofori donatore e accettore usando il trasferimento di energia per risonanza (FRET)."}
{"id": "2911003", "revid": "78480", "url": "https://it.wikipedia.org/wiki?curid=2911003", "title": "Isolotto della Troia", "text": ""}
{"id": "2911004", "revid": "78480", "url": "https://it.wikipedia.org/wiki?curid=2911004", "title": "Isola Troia", "text": ""}
{"id": "2911005", "revid": "78480", "url": "https://it.wikipedia.org/wiki?curid=2911005", "title": "Punta Troia", "text": ""}
{"id": "2911007", "revid": "287204", "url": "https://it.wikipedia.org/wiki?curid=2911007", "title": "NF-kB", "text": ""}
{"id": "2911009", "revid": "418178", "url": "https://it.wikipedia.org/wiki?curid=2911009", "title": "Nfkb", "text": ""}
{"id": "2911010", "revid": "11959", "url": "https://it.wikipedia.org/wiki?curid=2911010", "title": "Abd al-Rahman II di Cordova", "text": ""}
{"id": "2911014", "revid": "1347902", "url": "https://it.wikipedia.org/wiki?curid=2911014", "title": "Miros\u0142aw Hermaszewski", "text": ""}
{"id": "2911020", "revid": "1305772", "url": "https://it.wikipedia.org/wiki?curid=2911020", "title": "Classe 60", "text": "La Classe 60 di velocit\u00e0 venne istituita dalla Federazione Motociclistica Italiana nel 1966 nell'intento di avvicinare allo sport motociclistico tanti giovanissimi possessori di ciclomotori ad alte prestazioni. \nA tale scopo venne istituita un'apposita categoria - denominata \"Cadetti\" - riservata esclusivamente a piloti che non fossero gi\u00e0 stati in possesso di altre licenze di pilota (Juniores, Seniores) ed accessibile gi\u00e0 ai sedicenni mentre per le due categorie superiori il limite era quello dei 18 anni.\nLa inconsueta cilindrata di 60 cm\u00b3 al posto dei \"canonici\" 50 cm\u00b3 dei ciclomotori rappresent\u00f2 un non troppo riuscito tentativo di distogliere l'attenzione degli organi governativi dalle mirabolanti prestazioni di questi microbolidi che - non va dimenticato - derivavano direttamente dai ciclomotori di normale produzione, per i quali erano previsti i limiti di HP 1,5 e 40 Km/h di velocit\u00e0 massima, pena la sottoposizione alla targatura (dalla quale i ciclomotori erano allora esentati) e la successiva omologazione come motociclo.\nLa trovata non riscosse l'effetto voluto: da una parte tenne lontano dalle piste tantissimi costruttori che avrebbero beneficiato di una validissima promozione commerciale ma non vollero impegnarsi nella onerosa impresa di realizzare nuove fusioni per raggiungere il limite di cilindrata consentito; dall'altra parte non si ottenne certo il risultato di occultare le velocit\u00e0 raggiunte da questi mezzi (dai 120 km/h. delle prime versioni ai 150 km/h, ed oltre, delle ultime) infatti, anni dopo, la tanto temuta targatura, si impose anche al settore dei ciclomotori. La Classe 60 si dimostr\u00f2 comunque buona fucina di campioni: infatti in questa classe maturarono le loro prime esperienze agonistiche campioni come Otello Buscherini, Paolo Sottili e Claudio Lusuardi. \nNel 1970 ebbero termine le competizioni di velocit\u00e0 su asfalto di questa classe e si ritorn\u00f2 alla pi\u00f9 classica Classe 50.\nIn tempi pi\u00f9 recenti il termine \"Classe 60\" ha caratterizzato invece delle categorie in competizione nel mondo delle minicross e del karting."}
{"id": "2911021", "revid": "36426", "url": "https://it.wikipedia.org/wiki?curid=2911021", "title": "San Giorgio e la principessa (Donatello)", "text": ""}
{"id": "2911024", "revid": "3115", "url": "https://it.wikipedia.org/wiki?curid=2911024", "title": "Wanda Ferro", "text": "Biografia.\nDopo essersi diplomata al liceo linguistico, si \u00e8 laureata in lettere moderne presso l'Universit\u00e0 della Calabria.\nDurante gli anni '90 ha avuto una relazione con Luigi \"Gino\" Sparacio, boss di cosa nostra a Messina (coniugato al quel tempo), e come dichiarato nei vari processi chiamata come testimone, non era a conoscenza della reale identit\u00e0 dell\u2019uomo.\nNel 2012 \u00e8 stata nominata Vicepresidente del Parco Nazionale della Sila.\n\u00c8 nubile e senza figli.\nAttivit\u00e0 politica.\nGli inizi.\nEsponente del Movimento Sociale Italiano (MSI), nel 1995 aderisce alla svolta di Fiuggi di Gianfranco Fini da MSI ad Alleanza Nazionale.\nAlle amministrative del 1997 viene eletta al consiglio comunale di Catanzaro con Alleanza Nazionale (AN) sotto l'amministrazione di Sergio Abramo, venendo poi rieletta alla successiva tornata elettorale del 2001, diventando anche assessore alla cultura nella giunta comunale di Abramo fino al 2006, anno in cui viene eletta per la terza (ed ultima) volta consigliere comunale.\nAlle elezioni provinciali del 2004 a Catanzaro, viene eletta consigliere provinciale nel 2004 con AN, sotto l'amministrazione di Michele Traversa.\nPresidente della Provincia di Catanzaro.\nA seguito delle dimissioni del Presidente della Provincia Traversa nel 2008, per candidarsi alle elezioni politiche per la Camera dei deputati, e della convocazione anticipata delle elezioni provinciali a Catanzaro per il 13-14 aprile, viene candidata in rappresentanza di una coalizione di centro-destra formata da: Il Popolo delle Libert\u00e0, Movimento per le Autonomie, Nuovo PSI, La Destra-Fiamma Tricolore, Partito Repubblicano Italiano, le liste civiche \"Popolari Europei per le Libert\u00e0\" e \"Per la Calabria\". In occasione del 14 aprile, dopo aver ottenuto il 45,9% dei voti al primo turno, accede al ballottaggio con il candidato del centro-sinistra Pietro Amato, fermo al 35,7%. Al ballottaggio del 27-28 aprile viene eletta Presidente della provincia di Catanzaro raccogliendo il 60,1% dei voti contro il 39,9% di Amato. \u00c8 la prima donna sia a ricoprire questo ruolo che eletta presidente di una provincia Calabrese.\n\u00c8 stata coordinatrice provinciale di Alleanza Nazionale fino al 2009, quando AN confluisce nel Popolo della Libert\u00e0, e nel 2012 \u00e8 stata eletta coordinatrice provinciale di Catanzaro del Popolo della Libert\u00e0. Dal 2008 \u00e8 Presidente dell'UPI regionale, l'Unione delle Province Calabresi.\nCon lo scioglimento de Il Popolo delle Libert\u00e0 nel 2013, aderisce alla rinata Forza Italia di Silvio Berlusconi.\nCorsa alla Presidenza della Regione Calabria.\nNel 2014 viene candidata presidente alle elezioni regionali in Calabria, venendo appoggiato dalla coalizione di centro-destra composta da: Forza Italia, Fratelli d'Italia-Alleanza Nazionale e la lista civica \"Casa delle Libert\u00e0\". Alla tornata elettorale del successivo 23 novembre Wanda Ferro perde la competizione, ottenendo il 23,6% dei voti contro il 61,4% dell'ex presidente della Provincia di Cosenza Mario Oliverio. Nel 2017 entra a far parte del Consiglio Regionale della Calabria per effetto di una sentenza della Consulta che le riconosce il seggio quale candidata alla presidenza seconda classificata, subentrando a Giuseppe Mangialavori.\nAgli inizii di dicembre del 2017, lascia Forza Italia e aderisce a Fratelli d'Italia di Giorgia Meloni, partecipando al congresso nazionale del partito a Trieste.\nElezione a deputato.\nAlle elezioni politiche del 2018 viene candidata nel collegio uninominale di Vibo Valentia per la Camera dei Deputati, per la coalizione di centro-destra in quota Fratelli d'Italia, e viene eletta deputata con il 35,82% dei voti contro il candidato del Movimento 5 Stelle Dalila Nesci (32,66%) e del centro-sinistra, in quota Partito Democratico, Bruno Censore (25,12%). Per questo motivo, il 7 giugno si dimette dalla carica di consigliere regionale della regione Calabria, lasciando il posto al neo-senatore Giuseppe Mangialavori, che lascer\u00e0 il consiglio regionale pochi giorni pi\u00f9 tardi, optando per la carica di senatore."}
{"id": "2911030", "revid": "15756", "url": "https://it.wikipedia.org/wiki?curid=2911030", "title": "Stazione di Bucine", "text": "La stazione di Bucine \u00e8 una stazione ferroviaria posta a servizio dell'omonimo comune in provincia di Arezzo.\nLa gestione degli impianti \u00e8 affidata a Rete Ferroviaria Italiana (RFI)\nStoria.\nLa stazione fu aperta dalla Societ\u00e0 per le strade ferrate romane il 16 marzo 1866, con l'apertura al traffico del tratto Montevarchi e Torricella.\nIl fabbricato viaggiatori \u00e8 lo stesso costruito nel 1866 che ha resistito ai disastri della Seconda guerra mondiale. La biglietteria invece \u00e8 stata chiusa negli anni '90 mentre era presente un piccolo scalo merci privo di piano caricatore e magazzino merci.\nLo scalo veniva usato principalmente per il carico del pietrisco, destinato alle massicciate ferroviarie, estratto da una cava locale e trasportato presso i silos di carico, ancora oggi esistenti, attraverso una piccola galleria che si apre nella collina sopra all'attuale galleria ferroviaria in direzione nord. Inoltre veniva usato anche per il carico di scope d'erica, per il quale Bucine era uno dei principali esportatori al mondo.\nCaratteristiche.\nLa stazione dispone di due binari tutti e due di corsa. Il binario 1 si trova davanti al Fabbricato Viaggiatori ed \u00e8 usato per i treni che vanno verso Nord (Firenze) mentre presso il binario 2 fermano i treni diretti a Sud (Arezzo, Chiusi). Il binario 2 \u00e8 provvisto di una larga pensilina in metallo che copre gran parte della banchina e alcune panchine\nNel fabbricato viaggiatori si trova la sala di attesa, e una erogatrice self-service di biglietti protetta dai fenomeni di vandalismo da una telecamera. \u00c8 inoltre presente un monitor per visualizzare arrivi partenze ed eventuali ritardi dei treni, sempre per quanto riguarda l'informazione al pubblico la stazione dispone di un solo altoparlante.\nNella fabbricato viaggiatori della stazione \u00e8 presente una sezione locale dell'AVIS.\nLa stazione era provvista di servizi igienici ma sono stati chiusi a causa di fenomeni di vandalismo.\n\u00c8 presente un sottopassaggio.\nLa stazione \u00e8 classificata \"bronze\" secondo i criteri di classificazione RFI.\nLa stazione \u00e8 telecomandata dal Dirigente Centrale Operativo di Firenze Campo di Marte\nServizio viaggiatori.\nFermano a Bucine alcuni treni regionali di Trenitalia controllata del gruppo Ferrovie dello Stato.\nLa linea in cui si trova la stazione fa parte del progetto Memorario.\nIl traffico si presenta buono durante tutto l'arco della giornata, garantendo diversi collegamenti con treni regionali sia per Firenze che per Arezzo e Chiusi, nei giorni feriali sono all'incirca 52 i treni che fanno fermata, mentre il numero di viaggiatori che ogni giorno frequenta la stazione \u00e8 di circa 200 unit\u00e0.\nServizi.\nLa stazione dispone di:"}
{"id": "2911031", "revid": "1683880", "url": "https://it.wikipedia.org/wiki?curid=2911031", "title": "Rise Up (Cypress Hill)", "text": "Rise Up \u00e8 l'ottavo album in studio del gruppo musicale statunitense Cypress Hill, pubblicato il 20 aprile 2010."}
{"id": "2911032", "revid": "2081626", "url": "https://it.wikipedia.org/wiki?curid=2911032", "title": "Klubi Sportiv Luft\u00ebtari Gjirokast\u00ebr", "text": "Il Klubi Sportiv Luft\u00ebtari Gjirokast\u00ebr, pi\u00f9 semplicemente Luft\u00ebtari o Luft\u00ebtari Argirocastro, \u00e8 una societ\u00e0 calcistica albanese con sede nella citt\u00e0 di Argirocastro.\nDalla stagione 2016-2017 milita nella Kategoria Superiore, la massima divisione del campionato albanese.\nStoria.\nIl club \u00e8 stato fondato nel 1929 col nome di \"Shqiponja Gjirokast\u00ebr\". Shqiponja significa \"aquila\".\nNel 1949, venti anni dopo, si ribattezz\u00f2 semplicemente come \"Gjirokast\u00ebr\", ovvero il nome della citt\u00e0, mentre nel 1951 fu nuovamente rinominato come \"Puna Gjirokast\u00ebr.\" \nPuna significa \"lavoro\".\nPoi sette anni pi\u00f9 tardi ci fu un altro cambio di nome, con l'adozione, per la prima volta, dell'attuale nome Luftetari che ha il significato di \"guerriero\".\nCon questo nome la squadra raccolse il massimo successo della sua storia, il secondo posto del 1978. \nNel 1992 la squadra adott\u00f2 nuovamente il primo nome, \"Shqiponja Gjirokast\u00ebr\". \nNel 2000 ha adottato l'attuale nome, dopo che nel 2002 la squadra retrocesse dalla massima divisione, la squadra approfitt\u00f2 del cambio nel sistema dei campionati albanesi (allargato da 10 a 12 squadre partecipanti) per riconquistare la Kategoria Superiore nel 2006, ma retrocesse al termine della stagione.\nNella stagione 2011-2012 vince per la prima volta nella sua storia la Kategoria e Par\u00eb, la seconda divisione albanese, ottenendo cos\u00ec la promozione diretta in Kategoria Superiore.\nOrganico.\nRosa 2018-2019.\n\"Aggiornata al 31 gennaio 2019.\""}
{"id": "2911034", "revid": "125343548", "url": "https://it.wikipedia.org/wiki?curid=2911034", "title": "Predestinazione", "text": "La dottrina della predestinazione, nella sua generalit\u00e0, \u00e8 una dottrina molto antica e la compiuta formulazione nel mondo antico \u00e8 stata data dagli Stoici. Gi\u00e0 i tragici greci prevedevano che gli uomini fossero soggetti a un fato scritto dagli d\u00e8i. Anche nella filosofia corrispondevano dottrine della predestinazione, per esempio implicita in Parmenide e Senofane. In particolare gli Stoici teorizzavano il fato come il destino ineluttabile scritto dagli d\u00e8i o meglio dal \"logos\". Il logos per il panteismo stoico \u00e8 la ragione divina del cosmo nella sua globalit\u00e0, concernente anche ogni singolo uomo.\nNel cristianesimo Paolo di Tarso ha fatto dell'idea di predestinazione un punto di forza del suo pensiero e, al suo seguito, anche teologi come Agostino di Ippona, Giovanni Calvino, e Karl Barth hanno costruito la loro dottrina poggiando sulla stessa idea. D'altra parte le posizioni teologiche di questi autori hanno suscitato un buon numero di controversie lungo la storia: Pelagio nella chiesa antica e John Wesley nel XVIII secolo possono rappresentare due esempi di teologi che non davano spazio alcuno a questa categoria. La differenza di convinzioni su questa dottrina \u00e8 continuata fino al presente.\nSi pu\u00f2 in genere affermare che la dottrina della predestinazione comporta un aspetto pi\u00f9 ampio ed uno pi\u00f9 ristretto.\nPunto focale delle discussioni su questo tema \u00e8 come si rapportino la volont\u00e0 di Dio e la finalit\u00e0 del suo disegno con la libert\u00e0 dell'uomo, il quale, a dire della Scrittura, \u00e8 chiamato alla salvezza secondo due dimensioni: personale e collettiva (collettiva=facendo parte di un popolo e di una famiglia umana).\nIl termine \"predestinazione\" nella Bibbia.\nNella Bibbia esistono diversi termini che esprimono ci\u00f2 che nella nostra lingua chiamiamo \"predestinazione\".\nNell'Antico Testamento un certo numero di termini fanno riferimento ai progetti e propositi di Dio:\nNel Nuovo Testamento i termini col significato di \"predestinare\" sono ancora di pi\u00f9:\nLa dottrina non dipende, per\u00f2, solo dall'uso di alcune parole, perch\u00e9, quando si studia la Bibbia nel suo complesso, si nota che la dottrina della predestinazione ha una certa importanza in entrambi i Testamenti.\nPresupposti.\nPer comprendere la dottrina della predestinazione, \u00e8 necessario avere ben chiari i presupposti biblici sulla quale si fonda. Pure gli avversari di questa dottrina basano le loro persuasioni su determinati presupposti. La questione, quindi, \u00e8 come i primi possano conciliarsi con i secondi. \u00c8 pertanto in questione il valore che diamo alla Bibbia e in che modo la interpretiamo.\nLa concezione biblica di Dio.\nPresupposto fondamentale della dottrina della predestinazione \u00e8 \"la concezione biblica di Dio\". Egli \u00e8 \"l'eterno\", Colui che si pone al di sopra ed al di l\u00e0 del tempo e dello spazio. Non c'\u00e8 infatti mai stato un tempo in cui non esistesse. Dio, cos\u00ec, non \u00e8 soggetto al mutare del tempo e dello spazio (Malachia 3:6; Romani 1:20,21; Deuteronomio 33:27; Isaia 57:15).\nIddio, inoltre, \u00e8 sovrano su ogni cosa come il Creatore, Sostenitore e Dominatore dell'universo. \"Benedissi l'Altissimo, lodai e glorificai colui che vive in eterno: il suo dominio \u00e8 un dominio eterno e il suo regno dura di generazione in generazione. Tutti gli abitanti della terra sono un nulla davanti a lui; egli agisce come vuole con l'esercito del cielo e con gli abitanti della terra; e non c'\u00e8 nessuno che possa fermare la sua mano o dirgli: \u00abChe fai?\u00bb\" (Daniele 4:34,35; cfr. Isaia 45:1ss; Romani 9:17ss; Efesini 1:11).\nIddio, poi, \u00e8 \"sovranamente giusto\", tanto che tutto ci\u00f2 che Egli fa \u00e8 conforme alla perfezione della Sua natura (Geremia 23:6; 33;16; Romani 1:17; 10:3; 2 Pietro 1:1).\nNell'eternit\u00e0 Egli ha sovranamente stabilito i Suoi propositi e progetti, cosa che \u00e8 ben al di l\u00e0 di quanto noi si possa pensare, concepire o comprendere. La creatura umana, quindi, pu\u00f2 conoscere i piani di Dio solo in quanto Egli glieli riveli (Geremia 23:18; Deuteronomio 29:29; Salmo 33:11; Isaia 46:10; 55:7SS; Ebrei 6:17).\nIddio ha rivelato i Suoi progetti e propositi all'umanit\u00e0 nella misura loro necessaria, attraverso i profeti dell'Antico Testamento, attraverso gli scrittori apostolici del Nuovo Testamento, ma soprattutto attraverso Suo Figlio Ges\u00f9 Cristo, al quale sia profeti che apostoli rendono testimonianza. Era per divina rivelazione che i profeti potevano indicare la venuta del Redentore (Genesi 3:15; Deuteronomio 18:15; Isaia 53; Malachia 4:2; Ebrei 1:1ss), ed erano gli apostoli che potevano rendergli testimonianza e spiegare il significato della Sua vita, morte, risurrezione ed Ascensione (Atti 2:22ss; Giovanni 20:30ss).\nGli esseri umani, quindi, sono limitati nella loro comprensione dei propositi di Dio come sono stati loro rivelati, ed il loro significato ultimo, propositi e piani, devono rimanere un mistero. Inoltre, a causa dell'infinit\u00e0 di Dio, la Sua eternit\u00e0, essere immutevole e verit\u00e0, l'essere umano semplicemente non lo pu\u00f2 completamente intendere, anche quando egli ne riceve rivelazione piena e completa.\nQuesto vuol dire che il rapporto di Dio con lo spazio e con il tempo non pu\u00f2 essere compreso da esseri spazio-temporali come noi, perch\u00e9 essi nemmeno comprendono il significato di eternit\u00e0 (cfr. Isaia 26:12ss; Daniele 4:24ss; Atti 2:22ss). \u00c8 necessario, perci\u00f2, quando si studia la dottrina biblica, tenere bene a mente questo mistero ultimo dell'essere di Dio.\nSovranit\u00e0 di Dio e libert\u00e0 umana.\nA questo punto sorge la questione di come possa conciliarsi l'assoluta sovranit\u00e0 di Dio con la possibilit\u00e0 della libert\u00e0 e responsabilit\u00e0 individuale dell'essere umano. La Bibbia, per\u00f2, afferma sia la sovranit\u00e0 di Dio che la libert\u00e0 umana. Le osservazioni del patriarca Giuseppe ai Suoi fratelli (Genesi 45:4ss) e l'affermazione dell'apostolo Pietro sulla crocifissione di Cristo(Atti 2:23 \"\"...quest'uomo, quando vi fu dato nelle mani per il determinato consiglio e la prescienza di Dio, voi, per mano di iniqui, inchiodandolo sulla croce, lo uccideste\")\", mettono in luce proprio questa duplice realt\u00e0. La creatura, nell'eseguire i piani di Dio, anche non intenzionalmente, lo fa in modo libero e responsabile.\nColoro che rifiutano d'accettare l'insegnamento biblico sulla predestinazione devono fornirne, se possono, qualche altra spiegazione. Alcuni cristiani tentano di conciliare la sovranit\u00e0 di Dio con l'indipendenza umana, ma hanno difficolt\u00e0 nello spiegare le affermazioni della Bibbia come pure la loro fede nell'opera salvifica di Dio in Ges\u00f9 Cristo. I non-cristiani hanno due scelte. Possono affermare l'esistenza ultima del destino, che distrugge ogni possibilit\u00e0 di responsabilit\u00e0 umana (perch\u00e9 non ci sarebbe alcuno verso cui siano responsabili), il pensiero logico e quindi la conoscenza scientifica. L'altra alternativa \u00e8 quella di un completo determinismo che comporta un risultato simile, perch\u00e9 non si tratterebbe altro che del \"caso\". Sebbene il punto di vista biblico non possa essere pienamente razionalizzato secondo le nostre leggi spazio-temporali, esso \u00e8 il solo che renda possibile sia responsabilit\u00e0 che libert\u00e0.\nConcezione biblica del mondo e della vita.\nPer comprendere l'insegnamento biblico sulla predestinazione, dobbiamo prendere le mosse dal racconto della Caduta, che pure era compresa nel piano eterno di Dio. Al tempo stesso, come Paolo rileva in Romani 1:18ss, il rifiuto umano di riconoscere Dio come sovrano e la sua volontaria cecit\u00e0 di fronte al comando di Dio, attirano su di lui l'ira di Dio e la condanna. Fondamentalmente, quindi, ogni essere umano \u00e8 condannato perch\u00e9 rifiuta di riconoscere la signoria di Dio e di essere, esso stesso, solo una creatura. Eppure, nonostante la disubbidienza e la ribellione, Dio non abbandona le creature umane al loro ineluttabile destino. Da una parte Egli pone un limite, per la Sua grazia, alla loro peccaminosit\u00e0, affinch\u00e9 persino i peccatori di questo mondo realizzino molto che possa considerarsi vero e buono. D'altro canto, proprio quando la creatura umana inizia il suo decadimento, Dio promette un Redentore che avrebbe \"schiacciato il capo\" al tentatore e ristabilito ogni cosa (Genesi 3:15 \"Io porr\u00f2 inimicizia fra te e la donna, e fra la tua progenie e la progenie di lei; questa progenie ti schiaccer\u00e0 il capo e tu le ferirai il calcagno\"). \u00c8 cos\u00ec che, sin dall'inizio, il proposito della redenzione viene intessuto inestricabilmente nella storia umana.\nA causa della peccaminosit\u00e0 della creatura umana, per\u00f2, essa non avrebbe liberamente perseguito la riconciliazione e la pace con il Creatore. Lo si vede nella storia di Caino, nel canto di Lamech e nella peccaminosit\u00e0 dell'umanit\u00e0 antidiluviana (Genesi 2-5). Al tempo stesso vi \u00e8 una minoranza fedele che discende da Seth fino a No\u00e8, chiamata a sopravvivere al diluvio e portare avanti la linea di coloro che sarebbero stati ubbidienti a Dio ed avrebbero confidato della divina promessa di redenzione. Abramo appartiene a questa linea. Dio lo chiama ad uscirsene fuori da Ur dei Caldei. Attraverso la discendenza del nipote Giacobbe (Genesi 12), Dio stabilisce (sceglie) Israele come Suo popolo nel mondo pre-cristiano. Tutto questo \u00e8 risultato della grazia divina, riassunta nell'Alleanza che Dio stabilisce con Abramo, Isacco e Giacobbe. Sebbene in questa fase si dica poco nella Genesi sulla divina elezione e riprovazione, quando si giunge alla differenziazione fra Giacobbe ed Esa\u00f9, diventa evidente come gi\u00e0 prima che nascessero ed avessero fatto alcunch\u00e9 di bene o di male, Giacobbe \u00e8 scelto ed Esa\u00f9 respinto, bench\u00e9 fossero gemelli (Genesi 25:19ss; Malachia 1:3; Romani 9:10-13 \"poich\u00e9, prima che i gemelli fossero nati e che avessero fatto del bene o del male (affinch\u00e9 rimanesse fermo il proponimento di Dio, secondo elezione, che dipende non da opere, ma da colui che chiama) le fu detto: \u00abIl maggiore servir\u00e0 il minore\u00bb; com'\u00e8 scritto: \u00abHo amato Giacobbe e ho odiato Esa\u00f9\u00bb\"). Qui abbiamo, secondo l'interpretazione calvinista, la prima chiara affermazione della dottrina della doppia predestinazione.\nUlteriori riferimenti nell'Antico Testamento.\nOltre a quanto gi\u00e0 citato nel paragrafo precedente, vi sono, nell'Antico Testamento incontrovertibili evidenze della dottrina dell'elezione. Da una parte \u00e8 affermato che Israele \u00e8 il popolo che Dio ha eletto come proprio, non per ci\u00f2 che avrebbe potuto offrirgli, ma solo sulla base della grazia di Dio e della Sua scelta sovrana (Deuteronomio 7:7ss; Isaia 41:8,9; Ezechiele 20:5). Inoltre, sia da Israele che da altre nazioni, Iddio elegge liberamente individui che portino avanti la Sua volont\u00e0 nella storia per la benedizione di Israele (1 Samuele 16:1ss; Isaia 45:1ss; 1 Cronache 28:1). D'altro canto, bench\u00e9 tutto Israele \u00e8 da considerarsi eletto (Is 43,1-7), tale elezione sul piano della storia \u00e8 condizionata alla sua fedelt\u00e0 (Es 19,5-6). Perci\u00f2 in senso pi\u00f9 stretto solo un residuo fedele rappresenta la scelta da Dio (Isaia 1:9; 10:21ss; 11:11ss; Geremia 23:3; 31:7). L'apostolo Paolo chiama questi: \"un residuo eletto per grazia\" (Romani 11:5).\nPer tutto l'Antico Testamento vi \u00e8 un riferimento costante a Colui che sarebbe venuto per redimere il popolo di Dio, non solo Israele propriamente detto, ma anche i Suoi eletti da ogni razza e nazione. Sebbene sia adombrata questa vasta elezione e redenzione nella storia di individui come Ruth e Naaman, sono i profeti a presentare molto chiaramente la vastit\u00e0 della grazia di Dio che elegge (Isaia 11:10;56; Michea 5:8; cfr. Romani 9:24,30; 11:12,13; Atti 15). Tutti coloro che sono eletti e predestinati a diventare il popolo di Dio, non solo fra gli Ebrei, ma anche fra ogni nazione, sarebbero entrati a far parte dell'Alleanza. Lo avrebbero fatto, per\u00f2, solo attraverso Colui che sarebbe stato il Mediatore eletto (Isaia 42:1ss; 53:1; cfr. Matteo 12:8).\nLa predestinazione nel Nuovo Testamento.\nIl Nuovo Testamento conferma, espande e chiarisce la predestinazione com'\u00e8 presentata nell'Antico. Non c'\u00e8 alcun tentativo di respingerla o di alterarla, ma la sua prospettiva universale viene presentata con maggiore chiarezza. Cristo afferma di essere il Mediatore di cui si parlava nell'Antico Testamento, e che Dio Padre gli ha affidato la gente che lo comprende e segue (Marco 1:15; Luca 4:21; Giovanni 5:39; 10:14ss).\nGes\u00f9, inoltre, afferma chiaramente di essere venuto per deporre la Sua vita per la Redenzione dei molti. Questo afferma davanti ai discepoli (Mc 10,45: Mt 20,18) e nelle parole solenni pronunciate sul calice (\"il mio sangue versato per molti\": Mc 14,22-24). Questo tema dei molti si muove nel Nuovo Testamento tra particolarit\u00e0 e universalit\u00e0. Cos\u00ec, per esempio, in Giovanni 10 e nella preghiera che Ges\u00f9 rivolge a Dio Padre in favore dei Suoi (Gv 17:9) si mettono in luce aspetti particolari e di gruppo, mentre altri testi sottolineano la rilevanza universale dell'operato da Ges\u00f9 (Gv 3,17; 1Gv 4,14). Infatti, come Figlio di Dio fattosi uomo, la Sua vita, morte e risurrezione ha un valore universale e sufficiente per meritare la salvezza di ogni singolo essere umano, ma si tratta sempre di una salvezza data da Dio in modo personale e non automatico e che perci\u00f2 l'uomo \u00e8 in grado di rifiutare. Cristo realizza cos\u00ec l'insegnamento dell'Antico Testamento sulla predestinazione.\nQuesta \u00e8 pure la posizione degli apostoli. Il libro degli Atti fornisce numerosi esempi dell'insegnamento apostolico su questa questione. Nel suo sermone a Pentecoste Pietro d\u00e0 chiare indicazioni sulla sovranit\u00e0 di Dio e sulla responsabilit\u00e0 umana (Atti 2:14ss). Il discorso di Stefano nel capitolo 7, quel che dice Pietro a Cornelio (Atti 10:24ss), e vari altri brani, presentano le stesse dottrine. Nelle lettere di Pietro e Giovanni, come pure nell'Apocalisse i temi della Sovranit\u00e0 di Dio, della responsabilit\u00e0 umana, dell'elezione di Dio e della predestinazione di uomini e donne, riappaiono costantemente.\nLo scrittore apostolico che d\u00e0 la pi\u00f9 chiara esposizione di queste dottrine, per\u00f2 \u00e8 l'apostolo Paolo. Sebbene egli si riferisce alla dottrina della predestinazione in diversi contesti, egli la espone in dettaglio in Romani 8:29-11:36 e la chiarisce ulteriormente in Efesini 1. In questi brani egli mette in evidenza la condizione disperata dell'essere umano nella sua condizione di peccatore ed il fatto che, a causa della disubbidienza e della ribellione umana, Dio lo lascia indurirsi nella sua peccaminosit\u00e0 (Romani 9:14ss), come fece in Egitto con il faraone (Es 4ss). Al tempo stesso, per\u00f2, Egli concede la sua grazia ai suoi eletti dall'eternit\u00e0, redimendoli e giustificandoli in Ges\u00f9 Cristo (Romani 10:11ss; Efesini 1:4ss). In tutto questo si rivela il mistero della Sovranit\u00e0 di Dio e della responsabilit\u00e0 umana (Romani 9:19; 11:3) ed in ogni cosa si rende manifesta la gloria della giustizia di Dio (Romani 9:16ss).\nUna dottrina dibattuta.\nLa predestinazione, intesa come il decreto di Dio dall'inizio dei tempi di salvare una parte dell'umanit\u00e0 e condannare il resto, viene sostenuta per la prima volta da Agostino nella storia della Chiesa. Infatti i primi Padri della Chiesa, seppure non avessero mai formulato concretamente una dottrina sul libero arbitrio, concentrandosi invece su altre questioni pi\u00f9 rilevanti al tempo, non credevano affatto nella predestinazione come sarebbe stata formulata da Agostino, ma credevano invece in un \"sinergismo tra la grazia ed il libero arbitrio\", come ammette lo storico e teologo calvinista Loraine Boettner nel suo libro \"The Reformed Doctrine of Predestination\".\nLa dottrina della predestinazione calvinista si basa principalmente su alcuni passi della Bibbia, tra cui Romani 9, Efesini 1 e Giovanni 6, le cui conclusioni per\u00f2 non sono condivise da tante altre figure del cristianesimo passate e presenti che riaffermano il libero arbitrio dell'uomo, cio\u00e8 la capacit\u00e0 di poter accettare o rigettare la salvezza offerta da Dio. Pi\u00f9 recentemente infatti si sono sviluppate interpretazioni diverse sulla dottrina della predestinazione, sostenendo per esempio che l'elezione che viene trattata nel nono capitolo di Romani non tratta della salvezza di un gruppo di eletti da Dio e del resto invece condannato sempre da Lui, ma dell'elezione di Israele come popolo, e del suo indurimento che Dio ha usato per portare a termine il suo piano della salvezza attraverso Ges\u00f9 Cristo.\nAttualmente gli studiosi si dividono in diverse posizioni per quanto riguarda la dottrina della predestinazione. Alcuni seguono la linea classica della tradizione riformata e intendono l'elezione e la predestinazione come la scelta che Dio fa dei salvati e dei reprobi (doppia predestinazione), altri invece la riferiscono alla scelta di alcuni (gli eletti) in favore di tutti gli altri, i quali hanno pure un ruolo nel disegno divino. C'\u00e8 chi sostiene la predestinazione come viene intesa generalmente dagli arminiani, cio\u00e8 il decreto onnisciente di Dio di salvare coloro che nella loro vita mostreranno fede in Lui. C'\u00e8 infine chi sostiene che la predestinazione si riferisca al decreto di Dio di eleggere come suo popolo chiunque abbia creduto nel sacrificio di Cristo, sacrificio offerto a tutti, entrando cos\u00ec di diritto tra gli \"eletti\" di Dio. Quest'ultima posizione viene definita \"tradizionalista\" dalla Southern Baptist Convention.\nLa dottrina della predestinazione nella storia.\nLa dottrina della predestinazione \u00e8 associata prevalentemente alla fede cristiana, ma \u00e8 dibattuta anche altrove, ad esempio nell'Islam dove, nel suo periodo scolastico, la posizione ortodossa era fortemente predestinazionalista, ma alcuni teologi, i Mutazaliti, mettevano in rilievo il libero arbitrio.\nNel primo secolo della chiesa cristiana, la predestinazione non era dibattuta in quanto prevalevano questioni in merito alla Trinit\u00e0 ed alla natura di Cristo. Nelle Chiese ortodosse questo \u00e8 rimasto il caso (con eccezioni minori, in particolare Cyril Lucar nel XVI secolo).\nNella chiesa dell'Occidente la questione \u00e8 sollevata da Pelagio, che insegnava che l'essere umano ha la libert\u00e0 di accettare o di respingere Dio. Questa posizione \u00e8 contestata dal teologo Agostino di Ippona che sosteneva che la volont\u00e0 umana \u00e8 asservita al peccato, che la grazia \u00e8 necessaria per poter scegliere Dio, e che questa grazia \u00e8 concessa solo a coloro che ad essa sono predestinati. La posizione di Agostino \u00e8 sostenuta dal Sinodo di Orange (529), ma a causa delle invasioni barbariche, gli incontri e le discussioni teologiche fra i cristiani sono rese molto difficili. Una scia delle discussioni sul pelagianesimo avviene al tempo di Carlo Magno. Il monaco Gotescalco apparentemente sosteneva che Dio attivamente vuole che il non-eletto sia dannato, posizione respinta dal Sinodo di Quiercy nell'849.\nLa rinascita medioevale dell'erudizione, intorno al 1050 produce scuole ed universit\u00e0 in abbondanza. La teologia \u00e8 considerata \"la regina delle scienze\", chiave per la comprensione della realt\u00e0. Compito dello scolasticismo \u00e8 quello di riconciliare la fede cristiana con il retaggio riscoperto della filosofia classica, in pratica armonizzare fede e ragione. Nel tardo Duecento, dopo Pietro Lombardo, Bonaventura, Alberto Magno, Tommaso d'Aquino e molti altri studiosi, il compito sembrava completato con diversi sistemi scolastici disponibili. La predestinazione era generalmente trattata nel contesto di Dio come Supremo Intelletto, che predestina sulla base del fatto che Egli prevede le scelte che avrebbe compiuto l'individuo (perch\u00e9 per Dio tutte le scelte temporali sono \"presenti\"; Egli si pone fuori dal tempo).\nQuesta \"soluzione\", per\u00f2, viene presto attaccata. Con Duns Scoto e specialmente con Guglielmo di Ockham ed i suoi seguaci nel Trecento, Dio \u00e8 visto come Volont\u00e0 sovrana, ed il problema della predestinazione si sposta su quel piano. Come possono essere libere le scelte umane, se sono previste? Come pu\u00f2 Dio essere chiamato pienamente sovrano, se la Sua volont\u00e0 \u00e8 legata in anticipo alle scelte umane? Le intricate controversie che seguono sembrano sollevare problemi insolubili. Ci sono, cos\u00ec, delle reazioni: Thomas Bradwardine fa tornare in auge una stretta concezione agostiniana, sottolineando la divina predestinazione come base di un universo ordinato. Da un punto di vista diverso, John Wycliffe e Jan Hus sottolineano l'elezione come concetto teologico chiave e considerano la chiesa come comunione degli eletti, coloro che gi\u00e0 sono salvati, piuttosto che la fonte di aiuti, disperatamente necessari, ai fini della salvezza.\nI riformatori protestanti seguono questa linea. Martin Lutero, Ulrico Zwingli, Giovanni Calvino sostengono tutti la predestinazione: la vera chiesa \u00e8 formata dagli eletti, la servit\u00f9 della volont\u00e0 (Lutero in questo si oppone a Erasmo da Rotterdam, la necessit\u00e0 della grazia incondizionata per poter essere in grado di scegliere per Dio). Questo approccio fortemente agostiniano, per\u00f2, non \u00e8 esente da critiche. Nella stessa chiesa luterana la forte controversia \"sinergista\" del tardo Cinquecento \u00e8 suscitata dal tentativo di Filippo Melantone di garantire un qualche ruolo alla volont\u00e0 umana. Simili dibattiti sorgono pure all'interno del Calvinismo sull'insegnamento di Arminio, condannato al Sinodo di Dordrecht nel 1618-1619. Lo scolasticismo protestante raffina i termini della questione e comporta dispute fra coloro che appoggiano il sopralapsarianismo e l'infralapsarianismo, le controversie nelle chiese ugonotte sull'insegnamento di Mo\u00efse Amyraut e simili. Dopo il declino dello scolasticismo protestante ed il sorgere del pietismo, \"religione del cuore\", la questione risorge con il metodismo che favorisce l'arminianesimo, e George Whitefield un \"metodismo calvinista\".\nNel cattolicesimo post medioevale, la questione viene sollevata diverse volte. Il Concilio di Trento cerca di tenere insieme la priorit\u00e0 dell'azione di Dio che si rivolge all'uomo e la responsabilit\u00e0 dell'uomo nel compiere il destino voluto da Dio. Il \"Decreto sulla giustificazione\" del Concilio di Trento del 1547 condanna la teoria della doppia predestinazione, laddove al canone 17 dice: \u201cSe qualcuno afferma che la grazia della giustificazione viene concessa solo ai predestinati alla vita, e che tutti gli altri sono bens\u00ec chiamati ma non ricevono la grazia in quanto predestinati al male per divino volere: sia anatema\u201d. Gli insegnamenti di Luis de Molina (m. 1600) suscitarono molte controversie, con i Gesuiti che tendevano ad appoggiarlo e i Domenicani ad opporlo in un complesso tentativo di accordare un ruolo alla volont\u00e0 umana nel processo della salvezza. Circa negli stessi anni, Michele Baio a Lovanio, seguito da Cornelius Jansen ritornano ad un rigido agostinismo. Il giansenismo produsse una notevole controversia (Blaise Pascal difende il giansenismo) che alla fine origin\u00f2 un mini-scisma (la Chiesa vetero-cattolica di Utrecht, dal 1713).\nUn interesse nella tradizionale argomentazione teologica si oscura nell'Ottocento, ma il problema riappare in altre aree. Se l'universo \u00e8 determinato da leggi scientifiche, come pu\u00f2 l'uomo avere libero arbitrio? Se le azioni umane sono in un certo senso determinate da quelle leggi, com'\u00e8 possibile una qualsiasi scienza economica, scienza politica o scienza della storia? Se l'ereditariet\u00e0 e l'ambiente determinano le azioni, come possono i tribunali punire i criminali (se essi fanno solo quel che sono stati determinati a fare)?\nNel ventesimo secolo la versione dell'ortodossia protestante di Karl Barth ha fatto tornare a discutere sulla predestinazione. Barth cerca di \"risolvere\" le controversie precedenti dicendo che Cristo \u00e8 l'eletto e l'umanit\u00e0 ha la possibilit\u00e0 di essere eletta in lui, ci\u00f2 implica una possibilit\u00e0 di universalismo che secondo Barth non pu\u00f2 essere n\u00e9 affermata n\u00e9 esclusa.\nPer riassumere, la predestinazione ed i dibattiti che essa suscita trattano di un problema ricorrente, sia in teologia che in altri campi: il rapporto fra la libert\u00e0 umana ed un universo che sembra in qualche modo predeterminato."}
{"id": "2911038", "revid": "16758", "url": "https://it.wikipedia.org/wiki?curid=2911038", "title": "KS Luft\u00ebtari", "text": ""}
{"id": "2911042", "revid": "16758", "url": "https://it.wikipedia.org/wiki?curid=2911042", "title": "KS Luft\u00ebtari Gjirokast\u00ebr", "text": ""}
{"id": "2911044", "revid": "1347902", "url": "https://it.wikipedia.org/wiki?curid=2911044", "title": "Arnaldo Tamayo M\u00e9ndez", "text": "\u00c8 stato il primo latinoamericano a viaggiare nello spazio e il primo astronauta cubano di colore.\nNel 1978 fu selezionato per integrarsi al Programma Intercosmos e fu trasferito alla Villa Stellare in Unione Sovietica per completare il suo addestramento. Il 18 settembre 1980 alle 15:11, la navicella Sojuz 38 decoll\u00f2 dal Cosmodromo di Baikonur in Kazakistan con a bordo l'ingegnere sovietico Jurij V. Romanenko e Arnaldo Tamayo verso il complesso orbitale Saljut 6, dove furono realizzati per una settimana una serie di esperimenti scientifici riguardo alla chimica organica, alla medicina, alla biologia e alla tecnologia. Il programma d'indagine e degli esperimenti della missione fu preparato dall'Accademia Nazionale delle Scienze di Cuba e comprendeva la coltivazione dei primi monocristalli organici in microgravit\u00e0 utilizzando il purissimo zucchero di canna cubano.\nOggi \u00e8 brigadiere generale e capo del Dipartimento degli affari esteri del Ministero delle Forze Armate Rivoluzionarie di Cuba."}
{"id": "2911045", "revid": "1543377", "url": "https://it.wikipedia.org/wiki?curid=2911045", "title": "Transformation of Mind", "text": "Transformation of Mind \u00e8 il quinto album in studio di Christopher Franke, pubblicato l'11 novembre 1997 dalla Earthone Records.\nSi tratta ad oggi dell'ultimo lavoro in studio di Franke: da quest'album in poi, infatti, egli si \u00e8 concentrato sull'attivit\u00e0 di compositore di colonne sonore. All'album hanno collaborato lo scrittore Deepack Chopra e il fotografo Bruce Heineman: il primo, sovrapponendosi alla musica leggendo alcuni passi provenienti dal suo libro \"Unconditional Life\", il secondo con alcune fotografie poi incluse nell'album."}
{"id": "2911048", "revid": "729019", "url": "https://it.wikipedia.org/wiki?curid=2911048", "title": "Battaglione alpini &quot;Tolmezzo&quot;", "text": "Il Battaglione alpini Tolmezzo \u00e8 un reparto alpino dell'Esercito Italiano con sede a Venzone.\nStoria.\nFormato a Tolmezzo nel 1908 viene inquadrato nel 7\u00ba Reggimento alpini. Nel 1909 il comando \u00e8 assegnato al col. Antonio Cantore. Partecipa alla guerra in Libia e viene schierato nelle due guerre inquadrato nell'8\u00ba Reggimento alpini della Divisione Julia.\nPartecipa alle battaglie della prima Guerra Mondiale guadagnandosi una medaglia d'argento al Valor Militare per i combattimenti sul Pal Piccolo e Pal Grande (fronte carnico) e sull'Altopiano dei Sette Comuni in duplicato al Battaglione Alpini \"Val Tagliamento\" (reparto che anche in seno alla campagna di Grecia del 1941 ne costituir\u00e0 supporto in qualit\u00e0 di milizia territoriale).\nViene sciolto dopo l'Armistizio di Cassibile nel 1943 e ricostituito nuovamente nel 1946 all'interno dell'8\u00ba reggimento, con la ristrutturazione delle forze armate del 1975 diviene autonomo ed inquadrato alle dirette dipendenze della \"Julia\".\nIl 5 febbraio del 1993, in seguito alla ricostituzione dei Reggimenti Alpini con la riforma partita nel 1992 presso il comando Marina della base navale di Augusta (il battaglione in quel periodo \u00e8 impiegato nell'operazione Vespri Siciliani), prende vita il 14\u00ba Reggimento Alpini che inquadra dalla sua creazione il battaglione Tolmezzo (cp 6-12-72-114,dal 2001 anche 212) e dipende dalla Brigata Alpina Julia.\nDopo la missione in Mozambico viene impiegato nell'operazione Testuggine (1994 frontiera italo-slovena) ed in Calabria operazione Riace (1994-1995).\ntra il 1997 e il 2001 il battaglione, alimentato da volontari, \u00e8 stato impiegato in Bosnia (operazioni Costant Guard e Joint Forge).Dal luglio 2003 a gennaio 2004,viene inviato in Kosovo (operazione Nato KFOR). Nel 2004 partecipa all'operazione Domino (vigilanza obiettivi sensibili). Nel 2001 ha inquadrato le prime donne alpine. Alla fine del 2001 la compagnia armi di supporto (114\u00b0 cp), si trasforma in compagnia mortai e nasce la 216\u00ba compagnia controcarri \"Val Tagliamento\".\nIl 14 ottobre 2005 il 14\u00ba Reggimento Alpini viene sciolto dopo l'ennesimo taglio dei reparti alpini ed il battaglione torna in seno all'8\u00ba Reggimento Alpini come ultimo battaglione essendo stati sciolti, nel frattempo il \"Gemona\" ed il \"Cividale\": gli altri due storici Battaglioni fratelli."}
{"id": "2911049", "revid": "458502", "url": "https://it.wikipedia.org/wiki?curid=2911049", "title": "Parco nazionale delle Montagne d'Ambra", "text": ""}
{"id": "2911052", "revid": "200679", "url": "https://it.wikipedia.org/wiki?curid=2911052", "title": "New York Police Department", "text": ""}
{"id": "2911054", "revid": "120755407", "url": "https://it.wikipedia.org/wiki?curid=2911054", "title": "Real Madrid Club de F\u00fatbol 1960-1961", "text": "Questa voce raccoglie le informazioni riguardanti il Real Madrid Club de F\u00fatbol nelle competizioni ufficiali della stagione 1960-1961\nStagione.\nNella stagione in cui vide interrompersi il proprio dominio in Coppa dei Campioni (a causa dell'eliminazione da parte del Barcellona), il Real Madrid and\u00f2 vicino al doblete vincendo il campionato in maniera agevole (dodici punti sulla seconda classificata), ma perdendo la Copa del General\u00edsimo a causa di una sconfitta rimediata in finale contro i rivali cittadini dell'Atl\u00e9tico Madrid. A inizio stagione le merengues vinsero inoltre la prima edizione della Coppa Intercontinentale travolgendo nella gara di ritorno il Pe\u00f1arol dopo lo 0-0 all'andata."}
{"id": "2911062", "revid": "767487", "url": "https://it.wikipedia.org/wiki?curid=2911062", "title": "Bobby V", "text": "Viene anche accreditato col nome Bobby Valentino. Il cognome \"Valentino\" \u00e8 stato scelto in quanto il giorno della sua nascita era prevista per il giorno di San Valentino Nel Regno Unito \u00e8 conosciuto col nome Bobby V-Tino per via di una causa legale con un musicista britannico che registra col nome Bobby Valentino dal 1975.\nCarriera.\nNato a Jackson, ma cresciuto ad Atlanta, Bobby V inizia la sua carriera nel mondo della musica nel 1996, entrando a far parte del quartetto R&amp;B Mista, all'epoca utilizzando il proprio vero nome Bobby Wilson. Il gruppo pubblica un album, ma a seguito degli scarsi risultati il gruppo si scioglie nel 1997. Nel 2002, Valentino tenta di passare i provini per \"American Idol\", ma non ce la fa. Una possibilit\u00e0 gli arriva quando alcuni suoi demo arrivano nelle mani di Puff Daddy. Bobby V diventa il primo artista R&amp;B ad ottenete un contratto con l'etichetta Hip Hop Disturbing Tha Peace Records, e nel 2004 collabora al singolo \"Pimpin' All Over the World\" di Ludacris.\nL'album \"Bobby Valentino\" viene pubblicato dalla Island Def Jam e dalla Disturbing tha Peace e viene certificato disco d'oro dalla RIAA per aver venduto oltre 850,000 copie. Il suo singolo di debutto \"Slow Down\" entra nella top ten della \"Billboard Hot 100\" e raggiunge la vetta della Billboard R&amp;B Singles. Il secondo singolo \"Tell Me\" figura il featuring di Lil Wayne. Nel 2007 viene pubblicato il secondo album di Bobby V: \"Special Occasion\" da cui vengono estratti \"Turn the Page\" e \"Anonymous\" che vede la partecipazione di Timbaland.\nA luglio 2008 Bobby V firma un nuovo contratto con la EMI, con la quale pubblica il suo terzo album \"The Rebirth\" il 10 febbraio 2009. Il primo singolo estratto \u00e8 stato \"Beep\" featuring Yung Joc, pubblicato sull'iTunes Store il 7 ottobre 2008. Per il 2010 \u00e8 prevista l'uscita del quarto album \"Fly on the Wall\"."}
{"id": "2911063", "revid": "144796", "url": "https://it.wikipedia.org/wiki?curid=2911063", "title": "Medaglia al merito di lungo comando nell'esercito", "text": ""}
{"id": "2911069", "revid": "264902", "url": "https://it.wikipedia.org/wiki?curid=2911069", "title": "Sumu-abum", "text": "Sumu-abum (chiamato anche Su-abu) \u00e8 il primo re della prima dinastia di Babilonia secondo la Lista reale babilonese.\nRegn\u00f2 dal 1894 al 1881 a.C. Oltre a Babilonia, controllava Dilbat e sconfisse la citt\u00e0 di Kazallu. Gli succedette Sumu-la-El."}
{"id": "2911071", "revid": "73843", "url": "https://it.wikipedia.org/wiki?curid=2911071", "title": "Biagio Antonio Copeti", "text": "Biografia.\nFu nativo di Campagna, citt\u00e0 del Principato Citra, l'odierno territorio salernitano, da famiglia appartenente al patriziato locale ed ivi apprese gli insegnamenti religiosi. Fu prima canonico della cattedrale di Campagna, poi venne chiamato a reggere la diocesi di Taranto, quale vicario del vescovo Giambattista Stella. Il 15 maggio 1719 divenne vescovo di Mottola, dove si distinse per aver apportato il rinnovamento strutturale alle chiese locali, concepito all'interno di un sistema di rinnovamento della Chiesa di cui fu promotore.\nGenealogia episcopale.\nLa genealogia episcopale \u00e8:"}
{"id": "2911072", "revid": "1776051", "url": "https://it.wikipedia.org/wiki?curid=2911072", "title": "Guillaume di Menthonay", "text": "Vita.\nGuillaume era figlio di Aymon e di Nicolette de Langin. \u00c8 citato la prima volta nel 1361 e proveniva dalla famiglia dei signori di Menthonay, che avevano la loro sede nel castello di Truchet vicino Menthonnex-en-Bornes in Savoia.\nDa 1380 fu sotto la tutela dello zio, il futuro cardinale Jacques de Menthonay, che promosse la sua carriera ecclesiastica. Nel 1382 divenne canonico a Th\u00e9rouanne, nel 1386 a Losanna, nel 1387 a Reims e nel 1388 a Parigi.\nNel 1394 fu nominato vescovo di Losanna dal papa Avignonese Clemente VII. Il candidato del papa romano Bonifacio IX, Johann M\u00fcnch von Landskron, non pot\u00e9 entrare nella diocesi. Nel 1397 ottenne da Benedetto XIII l'unificazione del priorato di Saint-Marie con la mensa vescovile e inizi\u00f2 la costruzione di un nuovo palazzo episcopale presso il convento situato sulla collina sopra Losanna."}
{"id": "2911075", "revid": "1728", "url": "https://it.wikipedia.org/wiki?curid=2911075", "title": "Guillaume di Monthonay", "text": ""}
{"id": "2911078", "revid": "547034", "url": "https://it.wikipedia.org/wiki?curid=2911078", "title": "Sumu-la-El", "text": "Sumu-la-El (chiamato anche Sumulael o Sumu-la-ilu) fu il secondo Re della prima dinastia di Babilonia. Figlio di Sumu-Abum, egli condurr\u00e0 campagne contro Kazallu e contro Kish, sconfiggendole e unificando il paese di Akkad: Babilonia, Sippar, Dilbat, Marad, Kazallu e Kish sono ormai citt\u00e0 provinciali del regno di Babilonia, e lo resteranno per sempre. \nSumu-la-El fu anche autore di uno dei ricorrenti annullamenti di debiti, riesumando il modello fondante di Sargon, e pi\u00f9 concretamente cercando di apparire agli occhi dei nuovi sudditi di Kish e delle altre citt\u00e0 come un liberatore. \nRegn\u00f2 dal 1880 a.C. al 1845 a.C. Suo successore sar\u00e0 Sabium."}
{"id": "2911082", "revid": "37140", "url": "https://it.wikipedia.org/wiki?curid=2911082", "title": "Monte Carlo Masters 2009 - Singolare", "text": ""}
{"id": "2911083", "revid": "37140", "url": "https://it.wikipedia.org/wiki?curid=2911083", "title": "Monte Carlo Masters 2009 - Doppio", "text": ""}
{"id": "2911097", "revid": "1543377", "url": "https://it.wikipedia.org/wiki?curid=2911097", "title": "Ekaterina Vaganova", "text": "Campionessa mondiale di danze standard e latino-americane, \u00e8 stata due volte Campionessa della Russia, quattro volte Campionessa d'Italia, due volte Vice-Campionessa del World in Youth Latin, IDSF, finalista dei Campionati Mondiali ed Europei in IDSF, Campionessa del Mondo 2009 in versione IDSA e IDU, Campionessa d'Europa WDC Latin 2009.\nBiografia.\nEkaterina ha cominciato a ballare all'et\u00e0 di 5 anni nella scuola di danza della citt\u00e0 di Vilju\u010dinsk (Kam\u010datka). All'et\u00e0 di 6 anni ha cominciato a fare danze standard e latino-americane. Quando aveva 11 anni, la sua famiglia ha traslocato a Mosca.\nDue anni dopo, ballando con Alexander Ermacenkov, \u00e8 diventata campionessa mondiale fra i \"junior\" nel programma delle 10 danze. I meriti della coppia sono stati riconosciuti dal Premio Exercise nel 2001 per il suo contributo allo sviluppo della danza sportiva in Russia.\nDal 2004 al 2006 Ekaterina Vaganova ha ballato con Gabriele Goffredo, rappresentando l'Italia. Ekaterina e Gabriele sono stati due volte vice-campioni del World in Youth Latin.\nDal 2006 al 2008 Ekaterina Vaganova si \u00e8 esibita con Andrea De Angelis. Dopo un anno e mezzo di danza insieme, si sono classificati quarti ai Campionati Mondiali ed Europei del 2007 nel programma delle 10 danze. Sono stati anche finalisti djei Campionati Internazionali Under 21 (International Championship Under 21), del Dutch Open Champions 2006 Under 21 e settimi al Blackpool Dance Festival Under 21 Latin.\nNel 2009 Ekaterina Vaganova ha partecipato all'edizione russa del programma televisivo \"Ballando con le stelle\" in coppia con Kirill Pletnev e Yuri Askarov. Nel 2012 partecipa all'ottava edizione italiana in coppia con l'attore Sergio Assisi e allo \"spin-off\" \"Ballando con te\" in coppia con Bruno Cabrerizo; ritorna a Ballando con le stelle nella decima edizione in coppia con il fiorettista Valerio Aspromonte. Nell'undicesima edizione di Ballando con le stelle gareggia in coppia con l'attore Michele Morrone. Nel 2017 partecipa nuovamente alla dodicesima edizione di Ballando con le stelle in coppia con l'attore e modello brasiliano Christopher Leoni.\nOltre alle esibizioni sportive Ekaterina Vaganova insegna danza in Russia, Italia, Spagna, Austria e Ucraina. Molti suoi allievi sono diventati campioni nei campionati nazionali, finalisti nei campionati mondiali e del Blackpool Dance Festival."}
{"id": "2911099", "revid": "1745361", "url": "https://it.wikipedia.org/wiki?curid=2911099", "title": "Melissa (mitologia)", "text": "Melissa \u00e8 una ninfa della mitologia greca.\nIl suo nome \u00e8 collegato al termine \"m\u00e9li\" (\"miele\") e \"m\u00e9lissa\" ha il significato di \"produttrice di miele\", ossia di ape.\nMelissa fu incaricata di allevare il dio Zeus fanciullo, nascosto sul monte Ida dalla madre Rea per sfuggire al padre Crono, il quale divorava tutti i suoi figli neonati per evitare di essere spodestato da uno di loro, come aveva predetto un oracolo. Melissa ebbe il compito di nutrirlo con il miele, mentre la capra Amaltea lo allattava. Cur\u00f2 anche Amaltea quando il dio le spezz\u00f2 per errore un corno, che poi divenne la cornucopia.\nSecondo un altro mito eziologico greco Melissa fu amata dal dio Apollo, che trascur\u00f2 per lei il suo compito di guidare il carro del sole, e fu quindi trasformata in ape."}
{"id": "2911104", "revid": "36426", "url": "https://it.wikipedia.org/wiki?curid=2911104", "title": "Madonna della loggia", "text": ""}
{"id": "2911107", "revid": "1186766", "url": "https://it.wikipedia.org/wiki?curid=2911107", "title": "Romolo (sommergibile)", "text": "Il Romolo \u00e8 stato un sommergibile da trasporto della Regia Marina, appartenente alla classe R.\nStoria.\nLe prove e l'addestramento dell'equipaggio durarono molto meno del solito, causa l'impellente necessit\u00e0 di usare il sommergibile per il trasporto di metalli e minerali dalla Sardegna.\nIl \"Romolo\" salp\u00f2 da Taranto, diretto a Napoli, nel pomeriggio del 15 luglio 1943, al comando del c.c. Alberto Crepas. Per\u00f2 gli Alleati, allarmati dalla possibilit\u00e0 che il \"Romolo\" (ed il gemello \"Remo\") potessero venire impiegati per il trasporto di armi speciali che stavano venendo studiate in Germania, o di materiali necessari alla loro costruzione, si erano informati sui suoi spostamenti attraverso lo spionaggio e avevano preparato attacchi aerei e agguati con sommergibili per eliminare le due unit\u00e0: il \"Romolo\" infatti scomparve senza lasciare traccia.\nDopo la guerra si pot\u00e9 venire a sapere della sorte toccata al sommergibile: un velivolo della Royal Air Force l'aveva attaccato con cinque bombe intorno alle 3.20 antimeridiane del 18 luglio, a sudest di Capo Spartivento, ad una quindicina di miglia dalle coste calabresi; nonostante la reazione delle mitragliere del \"Romolo\", qualcuna delle bombe l'aveva colpito a poppavia della torretta.\nNon era per\u00f2 affondato subito: dopo essere rimasto fermo per una ventina di minuti, verso le 4.50 il sommergibile era stato avvistato nuovamente, mentre navigava lentamente in direzione della costa, con rotta 010\u00b0, perdendo carburante, per poi affondare circa un'ora pi\u00f9 tardi.\nViste le condizioni meteorologiche (mare calmo) e la scarsa distanza dalla riva, \u00e8 improbabile che, se il \"Romolo\" fosse affondato per i danni riportati nell'attacco, non ci fosse stato il tempo per l'equipaggio di abbandonarlo e la possibilit\u00e0 di raggiungere la riva a nuoto; \u00e8 quindi verosimile che, in un secondo tempo, sia stato distrutto da un'esplosione causata dallo scoppio dei depositi munizioni o dall'idrogeno delle batterie.\nNon si salv\u00f2 nessuno dei 60 membri dell'equipaggio (il comandante c.c. Alberto Crepas, 6 altri ufficiali e 53 fra sottufficiali e marinai).\nA circa 1450 metri di profondit\u00e0, non distante dal luogo indicato per l'affondamento del \"Romolo\" (37\u00b020' N e 16\u00b018' E poi corretto in 37\u00b050' N e 16\u00b018' E) \u00e8 stata rilevata una grossa massa ferrosa che potrebbe corrispondere al relitto del sommergibile."}
{"id": "2911115", "revid": "1354930", "url": "https://it.wikipedia.org/wiki?curid=2911115", "title": "Renato Giusti", "text": ""}
{"id": "2911123", "revid": "66020744", "url": "https://it.wikipedia.org/wiki?curid=2911123", "title": "Imitatio vitae", "text": "Imitatio vitae (\u00abimitazione della vita\u00bb) \u00e8 una locuzione latina frequentemente citata in ambito teatrale, con riferimento alla creazione artistica. \nL'espressione \u00e8 estrapolata da una pi\u00f9 ampio conteso che \u00e8, nella sua completezza, il seguente: \nLa frase, per noi perduta nella citazione originale, \u00e8 generalmente attribuita a Cicerone nel \"De re publica\" anche se non vi \u00e8 certezza sull'appartenenza a quest'ultima opera. \nL'attribuzione a Cicerone \u00e8 fatta da Elio Donato e a quest'ultimo si deve anche la fortuna dell'espressione, dal momento che il suo testo era facilmente fruibile nel Rinascimento perch\u00e9 incorporato come prefazione a \"Terentii Comoedia\", un'edizione delle commedie di Terenzio del 1546."}
{"id": "2911124", "revid": "2730", "url": "https://it.wikipedia.org/wiki?curid=2911124", "title": "Oberlin College", "text": "L'Oberlin College \u00e8 un \"liberal arts college\"\nprivato di Oberlin (contea di Lorain, nell'Ohio) noto per essere stato la prima istituzione americana di istruzione superiore ad ammettere regolarmente studentesse e persone di colore. Il motto del \"college\" \u00e8 \"Learning and Labor\" (\"istruzione e lavoro\"). In origine i colori della scuola erano rosso cardinale e giallo mikado, anche se sono spesso usati i pi\u00f9 comuni cremisi e oro.\nQuei colori sono stati formalmente designati per il \"College\" da una commissione di facolt\u00e0 nel 1889 e fu preso spunto dallo stemma di famiglia di John Frederick Oberlin. Essi sono conservati nel registro ufficiale dei colori della scuola gestito dall\"American Council on Education\".\nOberlin \u00e8 un membro della \"Great Lakes Colleges Association\" e del \"Five Colleges of Ohio consortium\".\nStoria.\nSia il \"College\" che la citt\u00e0 di Oberlin sono stati fondati nel 1833 da due ministri del culto presbiteriani, John Shipherd e Philo P. Stewart.\nUsarono quel nome in onore di Jean-Fr\u00e9d\u00e9ric Oberlin, un pastore alsaziano che entrambi ammiravano. Oberlin divenne noto sotto la guida del suo secondo presidente, Charles Grandison Finney, a cui \u00e8 dedicata una delle cappelle del \"College\". Il primo presidente dell'Oberlin fu Asa Mahan (1800-1889), dal 1835 al 1850.\nIl \"College\" fu costruito su 500 acri (2\u00a0km\u00b2) di terreno donato per quello scopo dal proprietario precedente, che viveva nel Connecticut. Shipherd e Stewart pensavano di realizzare a una comunit\u00e0 religiosa e una scuola.\nL\"Oberlin\" \u00e8 stato spesso associato a cause progressiste. I suoi fondatori si vantavano che \"Oberlin is peculiar in that which is good\" (\"Oberlin \u00e8 tipico di ci\u00f2 che \u00e8 buono\"). L\"Oberlin College\" \u00e8 stato il primo negli Stati Uniti ad ammettere regolarmente studenti afroamericani (1835), in seguito al voto decisivo del Rev. John Keep. \u00c8 anche il pi\u00f9 antico istituto che applic\u00f2 con continuit\u00e0 la coeducazione, da quando quattro donne vi furono ammesse nel 1837. Le quattro donne, le prime ad essere ammesse come studentesse a pieno titolo, si chiamavano Mary Kellogg (Fairchild), Mary Caroline Rudd, Mary Hosford ed Elizabeth Prall. Tutte completarono gli studi tranne la Kellogg. Mary Jane Patterson si laure\u00f2 nel 1862; fu la prima donna di colore a conseguire il BA (\"Bachelor of Arts\"). Il \"College\" comparve nell'elenco dei National Historic Landmark il 21 dicembre 1965 per la sua rilevanza nell'aver ammesso agli studi afroamericani e donne. Gli inizi del \"College\" furono difficili, il Rev. Keep e William Dawes si recarono in Inghilterra per raccogliere fondi nel 1839-40. Uno storico ha definito Oberlin \"la citt\u00e0 che ha iniziato la guerra civile\" per la sua reputazione di fonte di abolizionismo. Oberlin fu una tappa importante lungo la Ferrovia Sotterranea. Nel 1858 studenti e docenti furono coinvolti nella \"\"Oberlin-Wellington Rescue\", controversia su uno schiavo fuggiasco, che divenne nota a livello nazionale. Due protagonisti di questa vicenda, Lewis Sheridan Leary e John Anthony Copeland, insieme ad un altro residente di Oberlin, Shields Green, parteciparono anche al raid di John Brown nell\"Harper's Ferry\". Questo retaggio fu commemorato nel \"campus\" dall'installazione del 1977, dello scultore Cameron Armstrong \"Underground Railroad Monument\" (una tratto di binari ferroviari che fuoriesce dalla terra e punta al cielo) e monumenti nella citt\u00e0 all\"Oberlin-Wellington Rescue\" e all\"Harper's Ferry Raid\".\nI dormitori misti.\nNel 1970, l\"Oberlin\" comparve in copertina su \"Life Magazine\" come uno dei primi \"college\" del Paese ad avere introdotto dormitori misti.\nLo storico Geoffrey Blodgett, professore e laureato all\"Oberlin\", ha sottolineato che i dormitori del \"campus\" provocavano disagio e alienazione tra gli studenti nel corso degli anni 1960. Gli studenti si opposero ai nuovi dormitori costruiti negli anni 1950 e 1960 (\"Dascomb Hall\", \"East Hall\", \"North Hall\" e \"South Hall\"), chiamandoli \"parallelepipedi per dormire e mangiare\" e ben presto questa protesta si incanal\u00f2 in ben altri conflitti, come le lotte per i Diritti Civili e la Guerra del Vietnam. \"Dascomb Hall\" da stimolo della protesta divenne veicolo del cambiamento sociale nel 1967, quando fu trasformata in un dormitorio misto nel periodo invernale del 1969. All\"Hebrew House\" (ora \"Johnson House\") era stato organizzato un \"winter term project\" (vedi pi\u00f9 avanti) per gestirlo in modo simile a un kibbutz israeliano. L'esperimento fu un successo e ora tutti i dormitori dell\"Oberlin College\" sono misti, tranne uno: il \"Cottage Baldwin\" che \u00e8 aperto solo alle donne e agli studenti transgender.\nDidattica.\nDei circa 2.800 studenti dell\"Oberlin\", circa 2.200 sono iscritti al \"College of Arts &amp; Sciences\", 400 al \"Conservatory of Music\" e i restanti 200, ad entrambi (\"College\" e \"Conservatory\") con il piano di studi \"Double Degree\" che dura cinque anni.\nIl rapporto studenti docenti \u00e8 di 11:1 nei corsi \"Arts and Sciences\" e 8:1 in \"Conservatory of Music\"; il 68% delle classi ha meno di 20 studenti. Nel 2009-2010 le tasse di frequenza ammontavano a circa 40.000 dollari.\nGli studenti sono per il 46% di sesso maschile e per il 54 di sesso femminile. Gli studenti di colore sono il 20%. Per quanto riguarda la provenienza il 92,8% sono statunitensi (il 9,1% dall'Ohio). Il 7,2% proviene da circa 50 nazioni diverse.\nL\"Oberlin\" \u00e8 l'unica istituzione negli Stati Uniti ad essere meglio classificata come \"College\" e come Conservatorio di musica.\n\"College of Arts and Sciences\".\nIl \"College of Arts and Sciences\" offre pi\u00f9 di 45 \"major\" (corsi di studio principali), \"minor\" e \"concentration\" (un tipo di \"major\"). Le pi\u00f9 popolari \"major\" nei corsi degli ultimi dieci anni sono state (in ordine) Inglese, Biologia, Storia, Scienze politiche e Studi ambientali. I corsi scientifici del \"College\" sono considerati validi pur trattandosi di un piccolo \"liberal arts college\", soprattutto Chimica e Neuroscienze.\nIl Conservatorio di Musica.\nL\"Oberlin Conservatory of Music\", conservatorio ritenuto di prim'ordine, si trova nel \"campus\" dell\"Oberlin College\". L'ammissione al Conservatorio \u00e8 molto selettiva, con oltre 1400 audizioni di candidati da tutto il mondo per 120 posti. Come risultato, la qualit\u00e0 della comunit\u00e0 artistica dell\"Oberlin\" \u00e8 alta. Gli studenti beneficiano di oltre 500 esecuzioni all'anno, la maggior parte gratuite, con concerti e \"recital\" quasi quotidianamente. Nel 2010 il Conservatorio di Oberlin ha ricevuto la \"National Medal of the Arts\" dal presidente Barack Obama.\nL\"Allen Memorial Art Museum\".\nL\"Allen Memorial Art Museum\", con oltre 12.000 opere, \u00e8 stato il primo museo di arte ad ovest dei monti Allegani e si ritiene sia alla pari con quelli di Princeton, Harvard e Yale.\nLa biblioteca.\nLa \"Oberlin College Library\" \u00e8 una delle migliori e pi\u00f9 grandi biblioteche per studi universitari della Nazione. Oltre a quella principale ci sono sezioni specialistiche d'arte, musica, e scienze e un deposito centralizzato. Le biblioteche hanno importanti collezioni di opere stampate e multimediali e permettono l'accesso a una vasta gamma di banche dati \"on-line\" e riviste. Oltre ai pi\u00f9 di 2,4 milioni di opere a disposizione nel \"campus\", gli studenti dell\"Oberlin\" hanno rapido accesso a pi\u00f9 di 46 milioni di volumi di oltre 85 istituzioni in Ohio attraverso il consorzio \"OhioLINK\". In aggiunta all'ampiezza di questo patrimonio, la \"Oberlin College Library\" \u00e8 nota per la sua qualit\u00e0: ha ricevuto l\"Excellence in Academic Libraries Award\" dalla \"Association of College and Research Libraries\" nel 2002\ne nel 2006 la stessa associazione ha premiato il direttore delle Biblioteche, Ray English, con \"Academic/Research Librarian of the Year Award\". Nell'estate del 2007 il piano principale della biblioteca pi\u00f9 grande \u00e8 stata trasformato in un \"Academic Commons\" che fornisce il supporto integrato di apprendimento ed \u00e8 un centro di attivit\u00e0 accademiche e sociali.\nIl consorzio \"OhioLINK\".\nGli studenti e i docenti dell\"Oberlin\" beneficiano dell'adesione al consorzio \"OhioLINK\", rete telematica che permette l'accesso a pi\u00f9 di 12.000 riviste online, 130 \"database\", pi\u00f9 di 18.000 \"EBook\" e alle collezioni digitali multimediali sono in rapida crescita. L\"OhioLINK Central Catalog\" contiene informazioni sul patrimonio librario di 87 biblioteche dello Stato, tra cui la Biblioteca di Stato dell'Ohio (\"State Library of Ohio\"), oltre al \"Center for Research Libraries\". La collezione \u00e8 prossima ai 10 milioni di dati che descrivono 27,5 milioni di documenti; gli studenti universitari rappresentano la percentuale maggiore dei prestiti dell\"OhioLINK\" - con cui ogni studente iscritto pu\u00f2 facilmente avere in consultazione libri e altri documenti di qualsiasi altra libreria collegata.\n\"Experimental College\".\nIl programma \"\"Experimental College\", o \"ExCo\", \u00e8 gestito dagli studenti e permette loro (o a persone interessate) di tenere una propria lezione ottenendo un numero limitato di crediti universitari. Le classi \"ExCo\" per definizione riguardano argomenti non coperti dai dipartimenti o facolt\u00e0 esistenti.\nMolti corsi integrano le discipline convenzionali, dalle lingue e settori del cinema o della letteratura, a gruppi musicali, arti marziali e vari tipi di danza. Altri corsi \"ExCo\" coprono una vasta gamma di argomenti, in passato andavano dalla preparazione e manutenzione di acquari, alle capacit\u00e0 tecniche delle popolazioni primitive,\nal gioco con l\"Hacky Sack\". A causa della natura di \"ExCo\" il numero e tipologia dei corsi varia enormemente da semestre a semestre anche se alcuni sono continuati invariati per anni.\n\"Winter Term\".\nUn altro aspetto della didattica all\"Oberlin\" \u00e8 il \"Winter Term\" durante il mese di gennaio. Questo \"term\" \u00e8 stato creato per consentire agli studenti di occuparsi di argomenti o attivit\u00e0 non contemplate nei corsi regolari del \"College\". Gli studenti possono lavorare da soli o in gruppo, nel \"campus\" o all'esterno, e possono ideare un proprio progetto o scegliere da un elenco di corsi e tirocini istituito dal \"College\" ogni anno. I progetti spaziano dalla seria ricerca accademica con partecipazione in pubblicazioni scientifiche, a progetti umanitari, a cinema d'avanguardia con soggetto uno storico quartiere di Chicago, all'arte di fare i cocktail.\nCultura nel \"Campus\".\n\"Student Cooperative Association\".\nLa \"Oberlin Student Cooperative Association\", o OSCA, \u00e8 una societ\u00e0 \"non-profit\" che ospita 175 studenti e fornisce i pasti a 620 studenti in pi\u00f9 localit\u00e0. Il suo bilancio \u00e8 di quasi 2 milioni di dollari, che la rende la terza pi\u00f9 grande del suo genere nel Nord America e di gran lunga la pi\u00f9 grande rispetto alle dimensioni della scuola che serve.\nL'OSCA \u00e8 interamente gestita da studenti che partecipano come cuochi, compratori, amministratori, organizzatori. Ogni partecipante \u00e8 tenuto a fare almeno un'ora alla settimana di pulizia; nessuno \u00e8 considerato al di sopra degli altri. Nell'OSCA la maggior parte delle decisioni vengono prese col metodo del consenso. All\"Oberlin\" sono vietate tutte le \"fraternities\" e \"sororities\", rendendo la cooperativa il pi\u00f9 grande sistema sociale organizzato da studenti nel \"College\".\nAttivit\u00e0 politiche.\nGli studenti dell\"Oberlin\" hanno fama di essere particolarmente liberali o progressisti. Recenti decisioni degli studenti hanno portato al divieto di vendita dei prodotti della Coca-Cola in tutto il \"campus\".\nL\"Oberlin\" \u00e8 noto anche per il suo atteggiamento liberale nei confronti della sessualit\u00e0 e della manifestazione della propria identit\u00e0 sessuale.\nLa scuola ospita un Centro di Informazione sessuale, dove gli studenti possono fare i test \"STI\" (\"Sexually Transmitted Infection\": malattie sessualmente trasmissibili), avere profilattici a prezzi fortemente scontati e consulenza su questioni sessuali. Il Centro di Informazione sessuale, sponsorizzato da \"Safer Sex Night\", ebbe origine nel 1980 come risposta alla forte diffusione dell'AIDS, cos\u00ec come il \"Drag Ball\" (letteralmente: ballo dei travestiti), settimana di sensibilizzazione per i problemi dei transessuali. Entrambi questi eventi sono molto frequentati dagli studenti, anche se hanno attirato critiche dai benpensanti.\nL\"Oberlin\" \u00e8 finalista nella gara \"Most Vegetarian-Friendly college\" organizzata dal PETA \"People for the Ethical Treatment of Animals\".\nLa reputazione della scuola di accoglienza senza discriminazioni si vede dalle persone invitate in passato per pronunciare il discorso in occasione del conferimento dei diploma accademici: da Desmond Tutu, Martin Luther King e Jesse Jackson a figure cos\u00ec diverse come Pete Seeger e Robert Frost; anche Adlai Stevenson invitato appena un mese prima della sua morte.\nMusica.\nOltre al Conservatorio, l\"Oberlin\" offre una moltitudine di opportunit\u00e0 musicali per i musicisti dilettanti e gli studenti del \"college\". L\"Oberlin Gilbert and Sullivan Players\" (OGASP) esegue una operetta di Gilbert e Sullivan ogni semestre. L\"Oberlin College Marching Band\" (OCMB), completamente gestita da studenti e fondata nel 1998, si esibisce in occasione di varie manifestazioni sportive, comprese le partite di \"football\", \"rugby\" femminile e i \"pep rally\" (raduni di incitamento dei giocatori da parte dei tifosi prima di una gara) tutto l'anno. Ci sono una serie di gruppi a cappella tra cui gli \"Obertones\" (tutto maschile), \"Nothing But Treble\" (femminile) e \"Round Midnight\" (gruppo misto di jazz). Inoltre, gli studenti del \"College\" possono formare gruppi di musica da camera ed essere aiutati nella preparazione dal Conservatorio. Inoltre gli studenti di composizione richiedono musicisti che eseguano le loro opere.\nLa stazione radio in FM dell\"College\", WOBC-FM e i luoghi di ritrovo (tra cui il popolare locale del \"campus\", \"The 'Sco\")\ncontribuiscono a completare la scena musicale. Molti alunni hanno fatto carriera nella musica \"popular\" e \"indie\", compresi i membri delle band \"The Mars Volta\", i \"Come\", i \"Deerhoof\", Liz Phair, Josh Ritter, \"Songs: Ohia\", \"The Sea and Cake\", i Tortoise, i \"Trans Am\", gli \"Sleepytime Gorilla Museum\", gli \"Skeletons\", e gli \"Yeah Yeah Yeahs\". Dovuto in parte a questo e alla vicinanza della scuola a Cleveland, il \"College\" richiama artisti in \"tour\" con una frequenza quasi senza precedenti tra le istituzioni delle sue dimensioni.\nL\"Oberlin College\" \u00e8 anche la sede del gruppo \"Oberlin Steel\" (usa gli \"steel drum\"), in passato noto come \"Can Consortium\". Il nome fu cambiato nel 2000 perch\u00e9 troppe persone cominciavano a chiamare i tamburi (\"padelle\") \"bidoni\" (in inglese: \"can\") a causa del loro nome. La band ha suonato a Central Park, al Lincoln Centere al Lincoln Memorial.\nAll\"Oberlin College\" \u00e8 stato registrato \"live\" il 15 aprile 1966 l'album discografico \"The Best of Mississippi John Hurt\", del bluesman statunitense Mississippi John Hurt.\nOpere artistiche a noleggio.\nIl museo dell\"Oberlin\" ha un programma di noleggio di opere d'arte unico nel suo genere. All'inizio di ogni semestre numerosi studenti si accampano davanti alla porta nord dell\"Allen Memorial Art Museum\" nella speranza di ottenere le migliori incisioni, litografie e dipinti originali di artisti come Renoir, Warhol, Dal\u00ed e Picasso. Per cinque dollari a semestre, gli studenti possono appendere queste opere sulle pareti dei loro dormitori. Il programma nacque nel 1940 ad opera di Ellen Johnson, professoressa d'arte all\"Oberlin\", al fine di sviluppare \"la sensibilit\u00e0 estetica degli studenti e favorire la capacit\u00e0 di riflessioni ponderate e discernimento in altri settori della loro vita\".\nSostenibilit\u00e0 ambientale.\nL\"Oberlin College\" ha dimostrato il proprio impegno al perseguimento della sostenibilit\u00e0 ambientale su diversi fronti. Si stima che circa il 50% del fabbisogno di energia elettrica della scuola sia soddisfatto ricorrendo a fonti di energia rinnovabile. L\"Adam Joseph Lewis Center for Environmental Studies\" \u00e8 un edificio del Dipartimento dell'Energia degli Stati Uniti etichettato come una \"pietra miliare\" del XX secolo, comprende impianti fotovoltaici per 425 metri quadri (4600 piedi quadri), il pi\u00f9 grande del suo genere in Ohio. La scuola utilizza veicoli a biodiesel, ibridi ed elettrici per vari scopi, offre un sostegno finanziario ad una societ\u00e0 che fornisce collegamenti di trasporto pubblico con la scuola e ospita dal 1986 la \"Bike Oberlin Co-op\",\ncentro cooperativo di noleggio, riparazione e educazione all'uso della bicicletta. Ogni edificio dove risiedono gli studenti mostra su un \"display\" l'energia e la quantit\u00e0 di acqua consumate con dati cronologici e \"sistema real-time\". Alcuni dormitori hanno anche lampade luminose, dette \"energy orbs\" (\"orbs\", sfere), che cambiano colore a seconda del consumo di energia. Se il consumo di energia attuale \u00e8 inferiore, uguale o maggiore a quello tipico per quell'ora del giorno diventano verdi, gialle e rosse rispettivamente.\nI \"Campus Committee\" della scuola, sotto la responsabilit\u00e0 degli azionisti, danno a studenti, docenti e personale la possibilit\u00e0 di formulare proposte e scelte mediante il \"voto proxy\" (voto per delega).\nNel 2007, l\"Oberlin\" ha ricevuto il voto \"B+\" nella annuale \"College Sustainability Report Card\" rilasciata dal \"Sustainable Endowments Institute\" ed \u00e8 stata nominata tra le scuole \"Campus Sustainability Leader\".\nNel 2008 l\"Oberlin\" ha ricevuto un \"A-\" nella \"College Sustainability Report Card\" annuale. \u00c8 stato anche indicato da \"Plenty magazine\" nelle sue valutazioni sui \"campus\" come la scuola \"greenest conscience\" (con la pi\u00f9 grande sensibilit\u00e0 ai problemi ambientali).\nPubblicazioni.\nGli studenti dell\"Oberlin\" pubblicano una grande variet\u00e0 di periodici. Le maggiori pubblicazioni sono la \"The Oberlin Review\" e \"The Grape\". La \"Oberlin Review\" \u00e8 un settimanale tradizionale, che tratta fatti di attualit\u00e0, con una tiratura di circa 2.500 copie. \"The Grape\" \u00e8 un quotidiano alternativo redatto da studenti dell\"Oberlin\". Vi \u00e8 anche un giornale riguardante gli interessi degli studenti di colore dal nome \"In Solidarity\".\nLe riviste del \"campus\" comprendono anche \"Drivel Magazine\", di carattere satirico e umoristico, \"Plum Creek Review\", una rivista letteraria, contenente opere di narrativa e poesia, composte da studenti, \"Spiral\", una rivista incentrata sul genere narrativo. Il \"College\" pubblica anche un periodico trimestrale \"Oberlin alumni magazine\", mentre il Conservatorio ha una sua rivista che esce una volta all'anno.\nNel 2009 due studenti hanno aperto \"Fearless and Loathing\", un \"blog\" d'informazione.\nAttivit\u00e0 sportive.\nLe squadre sportive del \"College\" si chiamano \"Yeomen\" e \"Yeowomen\", maschile e femminile rispettivamente. Partecipano alla III divisione della National Collegiate Athletic Association e alla \"North Coast Athletic Conference\". La squadra di \"football\" dell\"Oberlin\" fu la prima squadra allenata dal leggendario John Heisman, che nel 1892 guid\u00f2 la squadra al record di 7-0. L\"Oberlin College\" \u00e8 stato l'ultimo \"college\" dell'Ohio che riusc\u00ec a battere l\"Ohio State University\" (vincendo 7-6 nel 1921). Anche se nei tempi moderni la squadra di \"football\" era pi\u00f9 nota per le serie di sconfitte in 40 partite (1992-1996) e 44 partite (1997-2001), gli \"Yeomen\" hanno goduto di un successo limitato negli ultimi anni.\nIl college ospita anche diverse squadre di club sportivi, incluso il \"team Ultimate\" di Oberlin. L\"Oberlin Ultimate\" \u00e8 stata fondata nel 1976 ed \u00e8 spesso tra le prime 10 squadre della regione. Recentemente i leader del Dipartimento di atletica e vari club sportivi si sono espressi a favore di un maggiore sostegno delle istituzioni alle squadre, chiedendo che il \"College\" consenta l'inserimento di istruttori sportivi professionisti e metta a disposizione mezzi di trasporto per le squadre.\n\"Football\".\nLa squadra di \"football\" dell\"Oberlin\" gioca le sue partite in casa al \"Savage Stadium\".\nL\"Oberlin\" gioc\u00f2 la sua prima partita di \"football\" nel 1891, concludendo quella stagione con un 2 a 2. Nel 1892, furono allenati da John Heisman; l\"Oberlin\" concluse con un 7 a 0, battendo l\"Ohio State University\" per due volte (40-0 e 50-0). Vinsero per 262-30.\nOberlin fu uno dei membri fondatori della \"Ohio Athletic Conference\" nel 1902, insieme a \"Western Reserve University\", \"Case School of Applied Science\", \"Ohio State University\", \"Ohio Wesleyan University\" e \"Kenyon College\". Il campionato era comunemente conosciuto come il \"\"Big Six\". Nel 1913 l\"Ohio State Buckeyes football\" (la squadra della \"Ohio State University\") pass\u00f2 al \"Big Ten Conference\"\". L\"Ohio State University\" ha il margine di vincita pi\u00f9 grande di tutti i tempi sull\"Oberlin\" con il punteggio di 128 a 0 nel 1916. L\"Oberlin\" \u00e8 stata l'ultima scuola nell'Ohio a sconfiggere l\"Ohio State University\". Gli \"Yeomen\" sbaragliarono i \"Buckeyes\" per 7 a 6 nell\"Ohio Field\" a Columbus nel 1921.\nLa squadra dell\"Oberlin\" tra il 1994 e il 2000 \u00e8 stata ritenuta la quinta tra le peggiori squadre di \"football\" di \"college\" di tutti i tempi da \"ESPN.com's Page2\". Nel 1994 l\"Oberlin\" ha perso tutte e nove le partite della sua stagione segnando solo dieci punti e rinunciando a 358 punti. Nel 1995 gli \"Yeomen\" hanno perso per 469-72. Nell'agosto 1996, Sports Illustrated ha dichiarato l\"Oberlin College\" nella sua annuale anteprima (\"College Football Preview\") come la peggiore squadra della \"Division III\". Dopo quattro stagioni senza vittorie dal 1993-1996, l\"Oberlin\" ha aperto la sua stagione del 1997 con una vittoria per 18 a 17 sul \"Thiel College\" innescando un tripudio a fine partita, con i tifosi che invadevano il campo. La vittoria dest\u00f2 grande attenzione nazionale quando ESPN la riport\u00f2 in \"SportsCenter\". L\"Oberlin\" non avrebbe vinto ancora per anni. Lo \"Swarthmore College\" e l\"Oberlin\" programmarono un \"match\" nel 1999, con entrambe le scuole reduci da una lunga serie di sconfitte, cos\u00ec una delle due poteva mettere fine alla serie negativa. L\"Oberlin\" perse per 42 a 6 e ha continuato la serie di 44 sconfitte che termin\u00f2 con una vittoria in casa per 53 a 22 sul \"Kenyon College\" nell'ottobre 2001.\nDa allora la squadra ha avuto un successo modesto, rimanendo competitiva nella maggior parte dei giochi e riportando un 5-5 (con pi\u00f9 di .500 \"records\" in \"conference\") nel 2003, 2006 e 2007.\nNel marzo del 2008, Chris Schubert, un \"wide receiver\" ex Oberlin fu invitato a un \"mini-camp\" ospitato dai \"Cleveland Browns\". Non era nella rosa dei candidati ma nel novembre 2008 firm\u00f2 il contratto con i \"Mahoning Valley Thunder\" della Af2. Segn\u00f2 un touchdown nella sua prima partita per i \"Thunder\".\n\"Rugby\".\nL\"Oberlin\" ha sia una squadra maschile che una femminile di rugby, i \"Gruffs\" e le \"Rhinos\" rispettivamente. La squadra di rugby femminile sconfisse 14-0 l\"Ohio State University\", nella primavera del 2008, e vinse il \"Teapot Dome Tournament\".\nLa squadra maschile dell\"Oberlin College\" \u00e8 stata fondata nel 1973 e ha giocato la sua prima partita contro il \"Black River Elyria Rugby Club\". L\"Oberlin\", con il nome \"Oberlin College Rugby Club\" (OCRC), \u00e8 stato patrocinato dall\"Oberlin College Rathskeller\", il \"pub\" del \"campus\". Nella sua seconda stagione, nel 1974, il team ha ottenuto un record di 3-2 e disponeva di una rosa di 32 atleti costituita principalmente di giocatori di \"football\" e \"lacrosse\".\n\"Ultimate\".\nL\"Oberlin\" ha una squadra maschile e una femminile di \"Ultimate\": \"Flying Horsecows\" e \"Preying Manti\"\nrispettivamente. Gli \"Horsecows\" hanno fatto trasferte in \"college\" nazionali nel 1992, 1995, 1997 e 1999. Le \"Preying Manti\" si sono qualificate per la competizione nazionale per la prima volta nel 1997. Entrambe le squadre mantengono la tradizione mettendo in risalto lo spirito dell\"Ultimate\". Recentemente i \"Flying Horsecows\", dopo la stagione 2006-2007 senza successi, hanno assunto un allenatore per riportarli in forma e sono riusciti a passare al torneo regionale.\nNella cultura di massa.\nRich Orloff, scrittore teatrale, oltre ad avere studiato all\"Oberlin\" nella sua opera teatrale \"Vietnam 101: The War on Campus\" descrive le agitazioni nel \"Campus\" dell\"Oberlin\" negli anni 1960 e 1970, a seguito della guerra del Vietnam."}
{"id": "2911136", "revid": "31471777", "url": "https://it.wikipedia.org/wiki?curid=2911136", "title": "Faur\u00e9", "text": ""}
{"id": "2911137", "revid": "729019", "url": "https://it.wikipedia.org/wiki?curid=2911137", "title": "Praxair", "text": "Praxair, Inc. (NYSE: PX), \u00e8 la pi\u00f9 grande societ\u00e0 produttrice di gas industriali nel Nord America e Sud America e una delle maggiori a livello mondiale.\nPraxair fornisce gas atmosferici, gas di processo e gas speciali, rivestimenti superficiali ad elevata prestazione e i relativi servizi ad una grande variet\u00e0 di clienti in tutto il mondo.\nPraxair ha stabilimenti in oltre 30 paesi \u00e8 detiene circa 3.000 brevetti.\nStoria.\nCon sede a Danbury, nel Connecticut, Praxair \u00e8 stata fondata nel 1907, ed \u00e8 stata la prima societ\u00e0 in Nord America a commercializzare ossigeno criogenicamente separato.\nL'azienda ha introdotto il primo sistema di distribuzione di gas liquido nel 1917, e sviluppato la fornitura di gas on-site alla fine della seconda guerra mondiale. Negli anni sessanta Praxair ha introdotto metodi non criogenici di frazionamento dell'aria e da allora ha continuato ad introdurre tecnologie innovative per molte industrie.\nPraxair \u00e8 presente in diversi paesi nel mondo. Escludendo l'Oceania \u00e8 presente in quasi tutti i continenti. In Sud America \u00e8 nota come \"White Martins\". In Cina e India \u00e8 il pi\u00f9 grande produttore di gas industriali. Praxair \u00e8 inoltre presente in Europa.\nPraxair ha adottato il suo nome dalla parola greca \"prassi\", ovvero l'applicazione pratica, e \"aria\", la sua materia prima.\nSviluppo ecosostenibile.\nNel 2009, Praxair ha ricevuto due riconoscimenti dall'Associazione Gas Compressi (CGA) per le proprie prestazioni eccezionali in campo ambientale. Nella categoria per la prevenzione dell'inquinamento, Praxair ha ricevuto il riconoscimento per il proprio programma \"Go Green\".\nPraxair ha inoltre ricevuto un riconoscimento nella categoria dello leadership e sviluppo ecosostenibile per il successo raggiunto nell'implementazione del programma di leadership ambientale in Messico.\nProdotti.\nI principali prodotti Praxair sono:\nL'azienda inoltre progetta e realizza sistemi di fornitura gas, criogenici e non."}
{"id": "2911138", "revid": "3535", "url": "https://it.wikipedia.org/wiki?curid=2911138", "title": "Giacinto Diana", "text": ""}
{"id": "2911139", "revid": "1632387", "url": "https://it.wikipedia.org/wiki?curid=2911139", "title": "Remedy Lane", "text": "Remedy Lane \u00e8 il quarto album in studio del gruppo musicale svedese Pain of Salvation, pubblicato nel 2002 dalla Inside Out Music.\nDescrizione.\nIl concept dell'album \u00e8 di interpretazione relativamente immediata, pi\u00f9 semplice rispetto al precedente \"The Perfect Element\", o al successivo \"Be\", e ripercorre la vita sentimentale e sessuale del protagonista senza nome, partendo da un flashback iniziato in una stanza di albergo, e proseguendo attraverso le esperienze pi\u00f9 significative e dolorose. \nSecondo alcune interpretazioni si tratta di una sorta di autobiografia di Daniel Gildenl\u00f6w ed \u00e8 considerato l'album pi\u00f9 oscuro e concettualmente triste dei Pain of Salvation. Da segnalare \"A Trace of Blood\" (avente come tema un aborto spontaneo), \"Rope Ends\" (un tentativo di suicidio) e \"Beyond the Pale\", che come di consueto per le canzoni di chiusura degli album del gruppo (fino a \"Scarsick\"), serve da riassunto dei temi, musicali e non, presentati in precedenza, e conclude il concept ritornando al presente."}
{"id": "2911141", "revid": "729019", "url": "https://it.wikipedia.org/wiki?curid=2911141", "title": "Stazione di Cuorgn\u00e8", "text": "La stazione di Cuorgn\u00e8 \u00e8 una stazione ferroviaria della Ferrovia Canavesana, gestita dal Gruppo Torinese Trasporti, posta nel comune di Cuorgn\u00e8.\nStoria.\nL'impianto fu inaugurato nel 1906 in sostituzione della preesistente fermata posta lungo la tranvia Rivarolo-Cuorgn\u00e8.\nStrutture e impianti.\nLa stazione \u00e8 raccordata con la fabbrica della Federal Mogul.\nMovimento.\nLa stazione era servita dai treni regionali in servizio sulla relazione denominata Linea 1 del Servizio Ferroviario Metropolitano di Torino operata da GTT nell'ambito del contratto di servizio stipulato con la Regione Piemonte.\nDal mese di novembre 2020 il servizio \u00e8 sostituito da autobus fino all'elettrificazione della restante ferrovia ed entrata in servizio dei treni regionali di Trenitalia.\nServizi.\nLa stazione dispone di:"}
{"id": "2911147", "revid": "729019", "url": "https://it.wikipedia.org/wiki?curid=2911147", "title": "Robert Urquhart", "text": "Ufficiale britannico durante la seconda guerra mondiale, partecip\u00f2 alla campagna in Nord Africa del 1942-1943 e fu al comando della 231\u00aa brigata di fanteria allo sbarco in Sicilia.\nIl passaggio ai paracadutisti.\nIl suo comando successivo fu la 1\u00aa divisione aviotrasportata durante la sfortunata Operazione Market-Garden che fu praticamente distrutta nell'operazione e non venne pi\u00f9 impegnata nelle fasi finali della guerra in Europa nel 1945. Urquhart era preoccupato per il coordinamento delle operazioni di atterraggio e non si preoccup\u00f2 di imparare a lanciarsi col paracadute, ma non dubitava sulla sua capacit\u00e0 di gestire una unit\u00e0 aviotrasportata che considerava \"un'unit\u00e0 di fanteria particolarmente addestrata\"; raggiunse l'Olanda su un aliante con il quartier generale divisionale insieme alla 1\u00aa brigata da sbarco aereo del generale Philip Hicks, e con un ex Granatiere della Guardia come scorta personale. Godeva della stima dei suoi soldati, e un parere di un sergente pilota di aliante nell'imminenza di Arnhem era che fosse \"a bloody general who didn't mind doing the job of a Sergeant.\" (\"un fottuto di un generale che era ben capace di fare il lavoro di un sergente\"); di fatto non aveva problemi a mettersi in mezzo alla truppa e lavorare, come successe durante l'assedio ad Arnhem quando aiut\u00f2 un radiotelegrafista a trasportare un paio di pesanti batterie nel buio, e solo dopo il soldato si accorse delle spalline del suo compagno di lavoro salutando e ringraziando, al che Urquhart rispose \"tutto a posto, figliolo\".\nUrquarth rimase nella sacca di Arnhem durante tutte le fasi della battaglia, per nove giorni, fino alla evacuazione di parte delle truppe superstiti attraverso un traghettamento sul Reno; Urquarth rimase sotto il tiro dei cannoni tedeschi insieme con i suoi paracadutisti, coordinando per quanto possibile le attivit\u00e0 della sua divisione dal quartier generale dello Hartenstein Hotel; ironicamente, l'Hotel era stato il quartier generale del feldmaresciallo Walter Model, comandante del Heeresgruppe B, da cui dipendeva il II Panzerkorps SS che successivamente assedi\u00f2 i paracadutisti britannici. Per cercare di coordinare un sostegno da parte degli altri due battaglioni della 1\u00aa brigata paracadutisti al 2\u00ba battaglione paracadutisti del tenente colonnello Robert Frost, che attraverso una strada in un primo tempo libera, aveva occupato il ponte di Arnhem, il 18 settembre 1944 Urquarth si avventur\u00f2 con il suo vice generale di brigata Gerald Lathbury (comandante della 1\u00aa brigata par\u00e0) dentro il centro abitato, con una jeep e senza scorta; mentre cercavano di sfuggire ai tedeschi, Lathbury fece partire un colpo dal suo mitra Sten mancando per poco Urquhart, che lo rimprover\u00f2 dicendogli che \"un soldato dovrebbe sapere come si maneggiano le armi. era gi\u00e0 abbastanza brutto per un comandante di divisione dibattersi in quella che era non pi\u00f9 di un'azione a livello di compagnia, e sarebbe stato troppo ironico essere steso da un proiettile sparato da uno dei suoi generali di brigata\"; rimase isolato dal resto della divisione e con Lathbury successivamente ferito per due giorni, nascosto in una soffitta, fino a quando non riusc\u00ec ad allontanarsi e a ricongiungersi col resto della divisione, mentre Lathbury affidato alle cure di un'anziana olandese venne preso prigioniero.\nCome testualmente scrisse Urquarth nelle sue memorie:\nRitornato al comando di divisione, diresse le operazioni sotto i massicci attacchi tedeschi cercando in un primo tempo di fornire appoggio al secondo battaglione isolato sulla testata nord del ponte, ma constatata l'inutilit\u00e0 del tentativo gest\u00ec il tentativo di tenere una testa di ponte al di l\u00e0 del Reno all'altezza di Driel, ed il progressivo ripiegamento di quello che restava della divisione verso il traghetto (reso inutilizzabile) di Driel; nonostante il tentativo di soccorso da parte della 1\u00aa brigata paracadutisti polacca, atterrata dall'altra parte del Reno dirimpetto alle posizioni della divisione, Urquhart dovette assistere al progressivo sgretolamento delle posizioni difensive e preparare l'evacuazione di quanto restava delle sue truppe. Fu uno tra gli ultimi a passare il Reno in un precario traghetto fatto da battellini gonfiabili sotto il fuoco tedesco e a tornare in Gran Bretagna.\nUrquhart rimase al comando della divisione, parzialmente ricostituita tranne la 4\u00aa brigata paracadutisti, che non venne pi\u00f9 impiegata in operazioni di combattimento, e partecip\u00f2 alla occupazione della Norvegia dopo la resa delle forze tedesche in quella che venne definita Operazione Doomsday; in questa, poche migliaia di paracadutisti appartenenti alla 1st Airborne Division ancora sotto il comando di Urquhart, i \"Diavoli rossi\" reduci dalla battaglia di Arnhem, occuparono Oslo e l'aeroporto di Sola senza alcuna perdita (fatta eccezione per i 47 uomini morti in un incidente aereo, tra i quali il Air Vice-Marshal Scarlett-Streatfield). I paracadutisti alleati vennero affiancati dalla Force 134, formata dalla 52\u00aa Divisione di fanteria \"Lowlands\" e da \"poliziotti\" norvegesi (addestrati in segreto in Svezia e pronti a tornare in patria) che in realt\u00e0 costituivano delle unit\u00e0 di fanteria leggera create sotto l'egida del corpo di polizia norvegese.\nIl dopoguerra.\nSuccessivamente in Malaysia ricopr\u00ec il ruolo di generale a capo del Malaya Command (dal 1950 al 1952) durante l'insurrezione comunista malese per l'indipendenza."}
{"id": "2911148", "revid": "110157", "url": "https://it.wikipedia.org/wiki?curid=2911148", "title": "Sambasso", "text": "Sambasso, gi\u00e0 \"Sanpasso\" (in sloveno \u0160empas, in tedesco \"Schoenpass\", in friulano \"Sanb\u00e2s\"), \u00e8 un insediamento del comune di Nova Gorica, che conta 1066 abitanti.\nSituato nella bassa Valle del Vipacco (\"Vipavska dolina\"), il confine con l'Italia dista meno di 20\u00a0km.\nStoria.\nL'insediamento \u00e8 stato per la prima volta menzionato attorno al 1200, assumendo nel tempo diversi nomi come Sannd Pass, De Sancto Passo, Schoenpass.\nIl centro abitato apparteneva storicamente alla Contea di Gorizia e Gradisca, come comune autonomo; era noto con il toponimo italiano di \"Sanpasso\", tedesco di \"Sch\u00f6npa\u00df\" e con quello sloveno di \"\u0160empas\".\nDopo la prima guerra mondiale pass\u00f2, come tutta la Venezia Giulia, al Regno d'Italia; il toponimo venne cambiato in \"Sambasso\", e il comune venne inserito nel circondario di Gorizia della provincia del Friuli. Nel 1927 pass\u00f2 alla nuova provincia di Gorizia; dopo pochi mesi vi vennero aggregati i soppressi comuni di Ossecca-Vittuglia e Ossegliano San Michele.\nDopo la seconda guerra mondiale il territorio pass\u00f2 alla Jugoslavia; attualmente Sambasso (denominata ufficialmente \"\u0160empas\") \u00e8 frazione del comune di Nova Gorica.\nIl 6 settembre 1953 Tito nella vicina localit\u00e0 di Stanzia Bartolomei (\"Okroglica\"), ora facente parte dell'insediamento di Ossegliano (\"Ozeljan\"), allora prossima al confine italo-jugoslavo, vi tenne un imponente raduno di partigiani, pronunciando un duro discorso in cui denunciava crimini da parte italiana e affermava di non essere interessato ad annettere la cosiddetta \"Zona B\", che gi\u00e0 occupava, ma di voler rendere la citt\u00e0 di Trieste un territorio internazionale e di voler annettere l'intero retroterra."}
{"id": "2911166", "revid": "287204", "url": "https://it.wikipedia.org/wiki?curid=2911166", "title": "Facciole", "text": "Le facciole (o facciuole, o baverina) sono le due strisce di stoffa (in genere, bianca e inamidata) che scendono dal colletto sul davanti del vestito.\nErano tipiche dell'abito del clero francese fino al XIX secolo e sono state mantenute nel costume di alcune congregazioni religiose (per esempio nell'abito dei Lasalliani). Nel Protestantesimo sono usate nella toga liturgica delle chiese riformate, luterane ed anglicane.\nVengono indossate anche da avvocati e magistrati sulla toga."}
{"id": "2911167", "revid": "767487", "url": "https://it.wikipedia.org/wiki?curid=2911167", "title": "Wampyr", "text": "Wampyr (\"Martin\") \u00e8 un film horror del 1977 scritto e diretto da George A. Romero. In Europa usc\u00ec in una versione differente nel 1978.\nTrama.\nIl giovane Martin vive insieme allo zio e ad una cugina nella morente cittadina di Braddock, in Pennsylvania. Il ragazzo usa delle siringhe piene di narcotico per sedare delle donne e berne il sangue dopo averne inciso i polsi con una lametta. Suo zio si convince che Martin \u00e8 un vampiro...\nProduzione.\nIl film \u00e8 stato girato con un budget ridotto, filmato interamente in luoghi reali e molti dei componenti addizionali del cast sono amici o familiari dei realizzatori della pellicola. Le riprese sono avvenute a Braddock, Pennsylvania, nell'estate del 1976.\nDistribuzione.\nIl film \u00e8 stato presentato in anteprima al Festival di Cannes del 1977 ed \u00e8 uscito nelle sale statunitensi il 7 luglio dello stesso anno. La pellicola venne rimaneggiata per il mercato europeo: il montaggio fu rielaborato da Dario Argento e le musiche originali sostituite da brani dei Goblin in collaborazione con Aldo Salvi (indicato con lo pseudonimo di \"Jodepres\"). L'edizione europea, nominata \"Wampyr\", usc\u00ec nel 1978.\nAccoglienza.\nCritica.\nIl film \u00e8 considerato dai fan dell'horror come una delle migliori pellicole del genere degli anni settanta ed \u00e8 spesso citato come uno dei migliori lavori di Romero. Il regista ha dichiarato che \"Wampyr\" \u00e8 il preferito tra tutti i suoi film. La pellicola vede inoltre Romero collaborare per la prima volta con il creatore di effetti speciali Tom Savini.\nRifacimento.\nNel maggio 2010 fu annunciato che il produttore Richard P. Rubinstein si sarebbe occupato della realizzazione di un remake di \"Wampyr\"."}
{"id": "2911169", "revid": "124244266", "url": "https://it.wikipedia.org/wiki?curid=2911169", "title": "Brasiliani", "text": "I brasiliani sono i cittadini del Brasile. Il Brasile ha una societ\u00e0 multietnica e la maggior parte dei suoi abitanti \u00e8 di origine europea, indigena e africana. Le persone di origine africana sono molto presenti nel nord-est e nel sud-est, i discendenti degli indios invece si trovano principalmente nel nord.\nI brasiliani parlano il portoghese come lingua madre, che \u00e8 la lingua ufficiale secondo la costituzione federale.\nOrigini.\nPrima della colonizzazione portoghese, il Brasile era abitato da un numero imprecisato di indigeni, noti come indios. Gli indios, cos\u00ec come tutte le altre popolazioni amerinde, sono discendenti di persone che giunsero migliaia di anni fa dal continente asiatico. I portoghesi arrivarono nel 1500. Si stima che circa 500.000 portoghesi arrivarono nel Brasile fra il 1500 e il 1808. Hanno colonizzato il Paese ed influenzato la composizione etnica del Brasile. Dalla met\u00e0 del XVI secolo, gli africani sono stati portati in Brasile per lavorare nelle fattorie di canna da zucchero e, successivamente, nelle miniere d'oro e diamanti e nelle piantagioni di caff\u00e8. Documenti storici indicano che fra il 1550 e il 1850 (quando il commercio degli schiavi \u00e8 stato abolito), circa quattro milioni di africani sono arrivati in Brasile.\nFino alla met\u00e0 del XIX secolo, la maggior parte della popolazione brasiliana era composta di neri e mulatti.\nUna grande immigrazione europea ha avuto luogo in Brasile, soprattutto fra il 1880 e il 1930. Quella italiana \u00e8 la prima minoranza tra gli immigrati in Brasile; seguono i portoghesi, gli spagnoli, i tedeschi e i giapponesi.\nNell'arco di circa 100 anni (1872-1975), il Brasile ha ricevuto almeno 5,5 milioni di immigrati provenienti da Europa e da altre parti del mondo. Questi erano, in ordine decrescente, per il 34% italiani, il 29% portoghesi, il 14% spagnoli, il 5% giapponesi, il 4% tedeschi, il 2% libanesi e siriani, e il 12% altri. Questo fenomeno \u00e8 stato denominato lo \"sbiancamento\" del Brasile.\nSecondo una ricerca condotta nel 2008, il 48,8% dei brasiliani ritiene di essere bianco, il 43,8% marrone, il 6,5% nero, il resto di altre origini."}
{"id": "2911172", "revid": "124663243", "url": "https://it.wikipedia.org/wiki?curid=2911172", "title": "Castello di Montalto in Chianti", "text": "Il castello di Montalto, noto anche come castello di Montalto Palmieri, si trova nel comune di Castelnuovo Berardenga, ad est di Siena, in una zona conosciuta come \"la Berardenga\", un vasto territorio nella regione del Chianti in Toscana.\nLa maggior parte del castello \u00e8 di origine medievale, con alcune parti precedenti l'XI secolo. Il fortilizio ebbe grande importanza strategica dal XIII al XV secolo per la sua posizione sul confine fra Siena e Firenze. Varie opere di restauro furono eseguite nel XVI e nel XIX secolo.\nStoria.\nPrime notizie.\nLa torre fu probabilmente eretta dai Longobardi nel VI o VII secolo, ma la parte principale del castello fu costruita verso la fine del primo millennio dai discendenti di Winigi, primo conte salico di Siena sotto i Franchi nel IX secolo, e di suo figlio Berardo dal quale la zona della Berardenga prende il nome. Troviamo frequenti riferimenti alla casata dei Berardenghi (discendenti da Berardo) nei vari documenti relativi a Montalto e alla zona circostante, e in particolare al vicino monastero di San Salvatore a Fontebona che fu fondato da Winigi nell'867 e in seguito ampliato dai suoi figli Ranieri e Berardo..\nLa notizia pi\u00f9 antica che abbiamo sul maniero risale all'XI secolo, e suggerisce che a quel punto Montalto era gi\u00e0 una comunit\u00e0 ben stabilita. Un censimento del 1202 conta pi\u00f9 di 40 famiglie abitanti in quella corte (la quale includeva non solo il castello ma anche i terreni che gli appartenevano); ma numerosi documenti rogati a Montalto in un lasso di tempo di oltre un secolo, dal 1104 al 1212, registrano inizialmente donazioni e in seguito vendite di beni fondiari ad altri (incluso il monastero), forse segnali di difficolt\u00e0 economiche per i Berardenghi signori di Montalto, indotti ad alienare immobili per ottenere denaro liquido.\nLa battaglia di Montalto.\nMontalto dominava un'importante strada medievale che permetteva ad Arezzo e i suoi territori l'accesso al Mediterraneo, ed era di grande importanza strategica per Siena per via della sua posizione proprio sul confine fra i territori di Siena e quelli di Firenze ed i suoi alleati.\nI fiorentini intendevano portare l'intera Toscana sotto il loro dominio; la repubblica di Siena, da parte sua, non solo voleva conservare la propria indipendenza, ma sperava anche di annettere il paese di Montepulciano che sovrastava la via Francigena, la grande arteria commerciale che dalla Francia conduceva a Roma. Di conseguenza, dal 1201 al 1553 Siena e Firenze furono perennemente in guerra, ed il castello di Montalto si trovava spesso coinvolto.\nDi particolare rilievo \u00e8 la cosiddetta battaglia di Montalto che ebbe luogo nel giugno 1208. I cronisti ci offrono rapporti a volte incongrui sulle cause iniziali del conflitto: uno storico narra che Siena aveva posto Montepulciano sotto assedio, e Firenze, intendendo venire in aiuto della citt\u00e0 asserragliata, attacc\u00f2 Montalto che era l'avamposto principale di Siena nella zona, spingendo Siena a tutelare la sicurezza del castello. Un altro asserisce che le truppe di Siena erano in cammino verso Montepulciano quando vennero sorprese e attaccate dai fiorentini nella zona di Montalto. Altri ancora raccontano semplicemente che le due citt\u00e0 vennero alle armi a Montalto. Ad ogni modo, la cosa certa \u00e8 che la conseguente battaglia fu feroce e devastante. Molti furono i caduti in entrambe le parti, ma Siena soffr\u00ec i danni pi\u00f9 ingenti; Firenze cattur\u00f2 pi\u00f9 di 1200 prigionieri, e il castello fu quasi interamente distrutto. Un cronista riferisce, tra le altre cose, anche le parole di scherno formulate dai fiorentini dopo l'esito dello scontro: \"\u201cEst factum planum Mons Altum nomine vanum\u201d\".\nLa fortezza sub\u00ec danni considerevoli, e i Berardenghi fecero appello a Siena per contribuire ai lavori di rafforzamento delle mura. Siena, riconoscendo l'importante posizione strategica di Montalto, consent\u00ec a un prestito.\nLa guerra infinita fra Siena e Firenze.\nNel 1251 Firenze invase nuovamente il territorio di Siena. Questa invi\u00f2 a Montalto e ad altre due fortezze del territorio una guarnigione di 200 uomini (fanti e cavalieri, ma anche truppe mercenarie) e vettovaglie per almeno 25 giorni, per prepararsi ad un'ennesima campagna militare. A questo punto la famiglia dei Berardenghi era gi\u00e0 in declino, e il castello pass\u00f2 del tutto sotto il controllo di Siena.\nMontalto fu al centro di varie altre battaglie, la maggior parte delle quali fra lo Stato fiorentino e la repubblica di Siena, ma anche da parte di mercenari inglesi e tedeschi (sia indipendenti che al servizio di Firenze) e, pi\u00f9 tardi, anche francesi alleati con il re di Napoli Luigi I d'Angi\u00f2. In molti casi la zona della Berardenga non era l'oggetto diretto delle armate occupanti, ma era semplicemente un'ulteriore occasione di saccheggio lungo il percorso verso la loro ultima destinazione. Testimonianza di questi attacchi sono le ripetute richieste da parte degli abitanti di Montalto di un sostegno finanziario di Siena nella ricostruzione delle sue mura o altre fortificazioni.\nLe condizioni sicure o meno nella regione venivano riflesse anche nella fluttuazione della popolazione castellana e delle sue terre. Un censimento eseguito nel 1278 per determinare la tassazione dei beni registra a Montalto solo 24 famiglie, invece delle pi\u00f9 di 40 indicate nel 1202. Nel 1320, secondo un nuovo censimento, Montalto riporta 63 \u201cunit\u00e0 fiscali\u201d, sebbene non sia molto chiaro se il termine si riferisca a famiglie o a terreni. La peste nera del 1348 contribu\u00ec di nuovo allo spopolamento e al suo stato di abbandono, e un documento del 1422 indica solo 13 uomini ancora a Montalto; nel 1453 ce ne erano di nuovo 20.\nOltre agli aiuti finanziari, Siena in pi\u00f9 occasioni mand\u00f2 a Montalto anche truppe e munizioni (come si vede da documenti del 1402, 1431, 1452, 1478). Il castello fu capace di resistere a un assedio nel 1479, ma nel 1526 risulta nuovamente occupato dal nemico; nel 1529 era sede di una guarnigione da Siena. Queste ripetute battaglie e passaggi di propriet\u00e0 danneggiavano i raccolti e consumavano risorse, e nell'insieme furono causa di grandi perdite sia per il castello che per i suoi abitanti.\nLavori di restauro.\nNel 1546, con Siena e Firenze ancora alle armi, \"messer\" Giovanni Palmieri non ebbe grandi difficolt\u00e0 nel convincere il governo di Siena a cedergli Montalto con la promessa di difenderlo a spese proprie. I costi di ristrutturazione del castello sarebbero stati forti, certo, ma in cambio Palmieri otteneva una signoria indipendente.\nPurtroppo la situazione non fu facile, almeno all'inizio. Nel 1553 Montalto fu occupato dagli eserciti dei fiorentini e dell'imperatore Carlo V d'Asburgo (alleato con Firenze), i quali lo diedero alle fiamme prima di proseguire verso San Gusm\u00e8. Ma con la sconfitta di Siena nel 1555, le ostilit\u00e0 fra Siena e Firenze cessarono e il castello finalmente ebbe un po' di tregua.\nMontalto era gravemente danneggiato, ed anche i suoi vasti beni terrieri erano ormai inselvatichiti, incolti, e quasi del tutto abbandonati dai loro abitanti. Pure la chiesa di San Martino, secondo una visita pastorale effettuata dal vescovo di Arezzo nel 1567, risulta spoglia e disadorna, e non \u00e8 presente neanche il sacerdote. Francesco e Scipione Palmieri (figli di Giovanni) cominciarono a restaurare il castello nel 1570-1572, e aggiunsero abbellimenti in stile rinascimentale, come ad esempio il portico lungo la facciata sul cortile. Anche la cappella fu oggetto di rifacimenti, e nel 1583 essa risulta intonacata e pavimentata (cosa, quest'ultima, alquanto rara al tempo), con un altare ben provvisto di arredi sacri; ma ora non era pi\u00f9 una parrocchia autonoma, perch\u00e9 annessa a quella del vicino monastero. Affreschi rappresentanti le varie tenute legate al castello e scene di vita quotidiana nella tenuta furono aggiunti al salone fra il 1570 e il 1587. Montalto divenne la residenza di campagna dei Palmieri, la cui dimora principale era a Siena.\nDurante i seguenti due secoli e mezzo ci sono poche informazioni sul castello. Uno studio demografico commissionato nel 1676 dal granduca di Toscana Cosimo III de' Medici segnala 7 fuochi (famiglie) per complessivi 50 individui di cui 32 maschi (esclusi gli stessi Palmieri). Il Catasto Leopoldino del 1830 registra a Montalto 5 poderi e vari appezzamenti di terreni adibiti a vigne, agricoltura e boschi.\nGiuseppe Palmieri intraprese nuove opere di restauro nella met\u00e0 del XIX secolo, nello stile neogotico che era diffuso a quel tempo. Le mura di difesa furono ricostruite e la torre fu rialzata ad una altezza simile a quella originale. La cappella fu rifatta all'interno delle mura e adornata nel 1853 da una pala d'altare in stile rinascimentale, ad opera dello stesso Giuseppe, che raffigura la \"Madonna con bambino affiancata da due santi\" e con il castello di Montalto visibile nel sottofondo.\nL'opera di ristrutturazione fu completata nel 1908 dal figlio Antonio, a cui si deve anche la realizzazione della torre d'ingresso, impreziosita nella parte interna da un affresco sovrastante il tipico arco ribassato senese e raffigurante san Martino che dona il proprio mantello a un mendicante.\nMontalto oggi.\nDagli inizi degli anni cinquanta e fino ai settanta, con l'agricoltura su bassa scala che diventava sempre meno redditizia in Italia, molti contadini cominciarono ad abbandonare le fattorie alla ricerca di lavoro pi\u00f9 proficuo in citt\u00e0. Questo graduale esodo dalla campagna lasci\u00f2 Montalto priva di sufficiente personale regolare per lavorare la terra, e il castello divenne un peso per gli eredi Palmieri. Nel 1970 le ultime eredi della casa Palmieri Nuti, Sobilia sposata a Don Gennaro Carafa Cantelmo Stuart, principe del Sacro Romano Impero e principe di Roccella, e sua sorella Vittoria sposata al nobiluomo generale Francesco d'Assisi Forquet, cedettero Montalto al cugino della prima, Giovanni Coda Nunziante, professore di economia agraria all'universit\u00e0 di Napoli.\nSotto il Coda Nunziante e sua moglie Diana, Montalto vive una nuova fiorente stagione, non soltanto come villa e azienda agricola ma anche come struttura turistica. I terreni sono coltivati ad agricoltura biologica, e allo stesso tempo molte case coloniche, che erano rimaste abbandonate, sono state riorganizzate e adibite a dimore per vacanze da offrire in agriturismo.\nSuggestiva, infine, anche la leggenda della \"Dama blu\", amante del signore del maniero nei primi anni del secolo XIX, fatta uccidere presumibilmente dalla legittima consorte. Il suo teschio era conservato, fino a tempi recenti, in uno stanzino della torretta (poi fatto seppellire nel cimitero) e si dice che l'ipotetico spettro faccia sentire ancora l'inquietante ma benevola presenza sia di giorno che di notte.\nAgricoltura biologica.\nL'attuale tenuta, comprendente un'area di 270 ettari (circa 650 acri), \u00e8 impiegata per due terzi a bosco; il resto del terreno \u00e8 coltivato ad agricoltura biologica. Le coltivazioni principali sono il grano, il girasole, foraggere e colza, oltre ad una buona parte della superficie coltivata a olivo. Apicoltori locali usano i boschi di Montalto per la produzione del miele.\nPer mantenere basso l'impatto ambientale non vengono utilizzati concimi chimici n\u00e9 fitofarmaci. Prodotti offerti al consumatore includono olio extra vergine d'oliva, miele, uova e una variet\u00e0 di verdure a seconda della stagione.\nAgriturismo.\nI nuovi proprietari, pionieri in ci\u00f2 che oggi viene chiamato agriturismo, hanno man mano rinnovato le case coloniche sia all'interno delle mura che intorno, offrendole in locazione a villegianti in cerca di pace e tranquillit\u00e0 nella bellissima campagna toscana ma senza sentirsi isolati dalle varie attrazioni turistiche della zona. Hanno installato bagni e riscaldamento, aggiornato gli impianti elettrici e idraulici, e arredato gli interni in stile classico. Il vecchio granaio \u00e8 diventato una grande sala per feste e ricevimenti; sono stati aggiunti una piscina e un campo da tennis; e sono stati piantati fiori, alberi e altre piante decorative per ingentilire l'aspetto di questa fortezza che ormai non ha pi\u00f9 una funzione di difesa. La chiesetta di San Martino \u00e8 tornata in uso ed \u00e8 ora testimone di vari matrimoni ogni anno. Le case-vacanze a Montalto variano da una a quattro camere, e inoltre un'ala del castello stesso \u00e8 disponibile per i turisti.\nDopo la seconda guerra mondiale, il castello e i suoi cinque poderi restanti erano ancora dimora di pi\u00f9 di 80 persone. Oggi solo i proprietari vi abitano tutto l'anno, mentre in estate sono ospitati pi\u00f9 di 40 villeggianti.\nArchitettura.\nMontalto si innalza su una collina sovrastante il torrente Ambra. Oltrepassando un grande arco sormontato da una torre con caditoie si accede al cortile interno con al centro un pozzo. Sulla destra si erge la chiesa dedicata a san Martino di Tours, e sulla facciata interna del torrione d'ingresso si trova un grande affresco che ritrae la famosa scena del Santo che offre il proprio mantello ad un mendicante.\nSul lato sinistro del cortile si apre un loggiato con quattro archi, dal quale si entra nella vasta Sala d'Armi caratterizzata da un grande camino e da una ricca collezione di lance, armature e armi sia bianche che da fuoco risalenti al XIV secolo e successivi. Negli spazi tra i capitelli che sorreggono le travi di legno del soffitto si osservano pitture che raffigurano stemmi gentilizi, scene di vita quotidiana (caccia, agricoltura) e i poderi che erano legati al castello nel XVI secolo.\nI merli e le feritoie della torre di guardia con base a scarpa dimostrano il suo ruolo di fortezza difensiva sul confine fra le perenni rivali Siena e Firenze. Sei altri edifici completano il piccolo villaggio, ed il complesso \u00e8 circondato da una cinta di mura in pietra e mattoni che nel corso dei secoli hanno subito numerosi rifacimenti."}
{"id": "2911173", "revid": "287204", "url": "https://it.wikipedia.org/wiki?curid=2911173", "title": "Ambohitra", "text": "Ambohitra, nota anche come Joffreville o Joffre Ville, \u00e8 una piccola cittadina situata all'estremo nord del Madagascar (Provincia di Antsiranana). \u00c8 stata fondata nel 1903 dal colonnello francese Joseph Joffre, a cui deve il suo nome coloniale.\nHa una popolazione di 5000 abitanti (stima 2001).\nSorge sui contrafforti della Montagna d'Ambra ed \u00e8 il punto di ingresso al parco nazionale della Montagna d'Ambra."}
{"id": "2911177", "revid": "599013", "url": "https://it.wikipedia.org/wiki?curid=2911177", "title": "Sparatoria da auto in corsa", "text": "La sparatoria da auto in corsa (\u00abdrive-by shooting\u00bb in inglese) \u00e8 una tattica mordi e fuggi, nata ai tempi del brigantaggio.\nPratica.\nConsiste nell'assaltare, da un'automobile in movimento oppure temporaneamente ferma, il bersaglio: uno o pi\u00f9 individui, muniti di armi da fuoco, sparano contro l'obiettivo. La modalit\u00e0 con cui viene eseguito l'attacco pu\u00f2 causare danni collaterali, come il ferimento - o l'uccisione - involontari di altre persone.\n\u00c8 spesso utilizzato anche in forma di attentato, per eliminare il maggior numero possibile di persone.\nStoria.\nL'idea risale all'epoca del banditismo e del brigantaggio, quando gli aggressori - a cavallo - armati di pistole e fucili raggiungevano l'obiettivo per colpirlo: la vittima, generalmente colta di sprovvista, non aveva tempo di organizzare un contrattacco e di rispondere al fuoco. Per tentare di prevenire simili azioni criminose, si intervenne pi\u00f9 volte riguardo alle leggi sul controllo delle armi da fuoco. Tra i tanti casi che hanno visto il ricorso a questa tattica, \u00e8 possibile citare:"}
{"id": "2911181", "revid": "21880", "url": "https://it.wikipedia.org/wiki?curid=2911181", "title": "Joffreville", "text": ""}
{"id": "2911187", "revid": "330270", "url": "https://it.wikipedia.org/wiki?curid=2911187", "title": "Marcus Annaeus Lucanus", "text": ""}
{"id": "2911188", "revid": "330270", "url": "https://it.wikipedia.org/wiki?curid=2911188", "title": "Lucanus", "text": ""}
{"id": "2911194", "revid": "483293", "url": "https://it.wikipedia.org/wiki?curid=2911194", "title": "De Angelis Godo", "text": ""}
{"id": "2911196", "revid": "729019", "url": "https://it.wikipedia.org/wiki?curid=2911196", "title": "Ponca City", "text": "Ponca City \u00e8 una citt\u00e0 situata tra le contee di Kay e Osage, Oklahoma, Stati Uniti. Al censimento del 2010, la popolazione era di 25.387 abitanti. La citt\u00e0 prende il nome dalla trib\u00f9 dei Ponca.\nGeografia fisica.\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2010, la popolazione era di 25.387 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 79,1% di bianchi, il 3,2% di afroamericani, l'8,9% di nativi americani, lo 0,7% di asiatici, lo 0,0% di oceanici, il 2,8% di altre razze, e il 5,3% di due o pi\u00f9 etnie. Ispanici o latinos di qualunque razza erano il 7,2% della popolazione."}
{"id": "2911198", "revid": "399", "url": "https://it.wikipedia.org/wiki?curid=2911198", "title": "CA, Inc.", "text": ""}
{"id": "2911199", "revid": "399", "url": "https://it.wikipedia.org/wiki?curid=2911199", "title": "Nike, Inc.", "text": ""}
{"id": "2911201", "revid": "449848", "url": "https://it.wikipedia.org/wiki?curid=2911201", "title": "CZW Tag Team Championship", "text": ""}
{"id": "2911203", "revid": "399", "url": "https://it.wikipedia.org/wiki?curid=2911203", "title": "Mars, Incorporated", "text": ""}
{"id": "2911205", "revid": "399", "url": "https://it.wikipedia.org/wiki?curid=2911205", "title": "Testo AG", "text": ""}
{"id": "2911206", "revid": "399", "url": "https://it.wikipedia.org/wiki?curid=2911206", "title": "American Nitrox Divers Inc", "text": ""}
{"id": "2911207", "revid": "399", "url": "https://it.wikipedia.org/wiki?curid=2911207", "title": "Expo 2015 S.p.A.", "text": ""}
{"id": "2911208", "revid": "399", "url": "https://it.wikipedia.org/wiki?curid=2911208", "title": "Ligestra S.r.l.", "text": ""}
{"id": "2911209", "revid": "486946", "url": "https://it.wikipedia.org/wiki?curid=2911209", "title": "Simest S.p.A.", "text": ""}
{"id": "2911211", "revid": "399", "url": "https://it.wikipedia.org/wiki?curid=2911211", "title": "Gap, Inc.", "text": ""}
{"id": "2911212", "revid": "399", "url": "https://it.wikipedia.org/wiki?curid=2911212", "title": "Vale S.A.", "text": ""}
{"id": "2911213", "revid": "399", "url": "https://it.wikipedia.org/wiki?curid=2911213", "title": "Austria Metall AG", "text": ""}
{"id": "2911214", "revid": "1305772", "url": "https://it.wikipedia.org/wiki?curid=2911214", "title": "Krasninskij rajon", "text": "Krasninskij rajon "}
{"id": "2911215", "revid": "110157", "url": "https://it.wikipedia.org/wiki?curid=2911215", "title": "Krasninskij rajon (Oblast' di Smolensk)", "text": "Il Krasninskij rajon () \u00e8 un rajon dell'Oblast' di Smolensk, nella Russia europea; il capoluogo \u00e8 Krasnyj. Istituito nella forma attuale nel 1965, ricopre una superficie di 1.507,7 chilometri quadrati."}
{"id": "2911216", "revid": "110157", "url": "https://it.wikipedia.org/wiki?curid=2911216", "title": "Krasninskij rajon (Oblast' di Lipeck)", "text": "Il Krasninskij rajon () \u00e8 un rajon dell'Oblast' di Lipeck, nella Russia europea; il capoluogo \u00e8 Krasnoe. Istituito nella forma attuale l'11 gennaio 1965, ricopre una superficie di 980 chilometri quadrati."}
{"id": "2911218", "revid": "1504506", "url": "https://it.wikipedia.org/wiki?curid=2911218", "title": "Conte del Sacro Romano Impero", "text": "Un conte del Sacro Romano Impero era, nel Sacro Romano Impero Germanico un conte che godeva della immediatezza imperiale, ovvero era vassallo diretto dell'Imperatore e titolare di un feudo sovrano (contea o signoria); egli poteva essere ammesso nel sub-collegio elettorale dei \"Conti e Signori\" (non tutti i conti dell'impero erano ammessi), appartenente al Consiglio dei Principi, e come tale aveva il diritto di votare alla Dieta imperiale. \nIl conte imperiale (\"Reichsgraf\" in tedesco) veniva allora iscritto in uno dei quattro collegi di Wetterau, Westfalia, Franconia o Svevia ed esprimeva il proprio voto in modo collettivo con gli altri membri. Tale diritto diveniva, salvo revoca imperiale, ereditario. Tuttavia, poteva essere ammesso nel collegio anche un conte imperiale a titolo personale, cio\u00e8 senza avere diritto all'ereditariet\u00e0 della carica, anche in assenza di feudi sovrani, ma solo per meriti personali verso l'impero.\nPer motivi ereditari potevano essere ammesse nel collegio anche famiglie titolari di feudi aventi essi stessi il diritto di voto.\nUn conte che non fosse un conte imperiale aveva solo un feudo secondario o mediato (\"Afterlehen\") ed era soggetto ad un Principe o ad un Duca, quindi privo di sovranit\u00e0 effettiva. Infine, dalla seconda met\u00e0 del XVII secolo molte famiglie comitali furono insignite del titolo di Principe del Sacro Romano Impero, o per meriti militari o politici dimostrati per la fedelt\u00e0 verso la famiglia imperiale della Casa d'Asburgo; tali promozioni erano politicamente utili per la casa d'Austria che in tal modo faceva accedere queste famiglie, spesso fedeli alla sua politica, al voto nel collegio dei Principi, influenzandone cos\u00ec indirettamente le decisioni politiche adottate dal Reichstag.\nElenco di conti del Sacro Romano Impero.\nTra i conti imperiali pi\u00f9 noti e storicamente importanti si ricordano:\nConti contribuenti ammessi con voto personale (\"Personaliststimm\") alla Dieta imperiale:\nTra le contee ammesse nel collegio dei conti dell'impero si ricordano:\nELENCO DEI PRINCIPI- CONTI DELL'IMPERO\nUn elenco pi\u00f9 approfondito pu\u00f2 essere trovato nelle voci Stati del Sacro Romano Impero e Partecipanti alla Dieta dell'Impero nel 1792."}
{"id": "2911220", "revid": "767487", "url": "https://it.wikipedia.org/wiki?curid=2911220", "title": "Sovetskij rajon (Oblast' di Saratov)", "text": "Il Sovetskij rajon () \u00e8 un rajon dell'Oblast' di Saratov, nella Russia europea; il capoluogo \u00e8 Stepnoe. Il rajon ricopre una superficie di 1.400 chilometri quadrati."}
{"id": "2911222", "revid": "767487", "url": "https://it.wikipedia.org/wiki?curid=2911222", "title": "Peter Petersen", "text": "Insegnante di pedagogia, deve la sua notoriet\u00e0 al cosiddetto \"piano di Jena\", ideato nel 1927, in cui \u00e8 descritto come realizzare una scuola come \"comunit\u00e0 di vita\". Importanti testi esplicativi di questo piano educativo sono: \"Riforma interiore ed educazione nuova\", del 1925 e \"La prassi scolastica secondo il piano di Jena\", del 1934. \nIl piano di Jena.\nIn sintesi il pensiero di Petersen si articola su un diverso concetto di \"classe\", intesa pi\u00f9 come \"gruppo di lavoro\" svincolato dal normale iter scolastico (lezioni, compiti e insegnanti), e focalizzato soprattutto su un'intensa vita sociale (manifestazioni, feste e lavoro di squadra su un tema assegnato); libert\u00e0 nel prendere libri e fare ricerche; abbondante materiale didattico e l'esclusivo \"consiglio\" degli insegnanti; il tutto dovrebbe portare l'allievo ad un'assoluta autodisciplina e a sentirsi parte integrante della comunit\u00e0 di vita.\nOpere.\nSi pu\u00f2 suddividere il piano di Jena in tre testi principali:\n\"Allgemeine Erziehungswissenschaft\" in tre testi:\nAlcune monografie sul piano di Jena:\nMonografie su temi filosofici:"}
{"id": "2911225", "revid": "110157", "url": "https://it.wikipedia.org/wiki?curid=2911225", "title": "Bafoulab\u00e9", "text": "Bafoulab\u00e9 \u00e8 un comune rurale del Mali, capoluogo del circondario omonimo, nella regione di Kayes."}
{"id": "2911227", "revid": "287204", "url": "https://it.wikipedia.org/wiki?curid=2911227", "title": "Bafoulabe", "text": ""}
{"id": "2911228", "revid": "1543377", "url": "https://it.wikipedia.org/wiki?curid=2911228", "title": "Pensiero e poetica di Giacomo Leopardi", "text": "Il pensiero e la poetica di Giacomo Leopardi, come anche tutto l'aspetto filosofico di idee e degli ideali del poeta e filosofo italiano, ruotano intorno al pessimismo di natura. \nL'idea di pessimismo in Leopardi si \u00e8 focalizzata nel tempo in connotazioni diverse: esse possono essere seguite attraverso le pagine dello \"Zibaldone\" e si manifestano con evidenza nei testi letterari, come i \"Canti\" e le \"Operette morali\". Nelle sue prime opere, Leopardi si focalizza sul pessimismo personale, causato dalle malattie, dalle occasioni perse, dalla stupidit\u00e0 e dalla perdita della giovent\u00f9. Pian piano, la focalizzazione si sposta e passa prima al pessimismo storico, riguardante il continuo decadimento della societ\u00e0, per poi approdare al pessimismo cosmico, consapevole dell'\u00abinfinita vanit\u00e0 del tutto\u00bb, comprendente l'umanit\u00e0 e l'intero universo.\nIl pessimismo in Leopardi secondo le interpretazioni.\nRiguardo al pessimismo, la critica si divide in due scuole di pensiero.\nScuola \"titanica\".\nPer la scuola napoletana, il pessimismo di Leopardi consiste nella amara constatazione che tutto, in natura, \u00e8 destinato a decadere verso uno stato peggiore, triste e corrotto, e che pertanto a questo pessimismo della natura bisogna contrapporre l'ottimismo degli sforzi della persona. Ovvero, solo con \"l'eterna tensione dell'animo umano\", il continuo impegno e attenzione da parte delle persone nel costruire il bene nel mondo, si possono controbilanciare gli effetti negativi insiti nella natura di tutte le cose (vedi \"Quiete dopo la tempesta\" dove \u00ab il piacere \u00e8 figlio d'affanno\u00bb. \nIn questa visione, come si evince dalle pagine dello \"Zibaldone,\" lo stato di felicit\u00e0, ovvero di piacere, pu\u00f2 essere di due tipi: piaceri finiti e transitori, se soddisfano necessit\u00e0 finite come il mangiare, il vincere uno scontro, l'avvantaggiarsi in un affare, oppure piaceri infiniti e continui, se soddisfano necessit\u00e0 infinite come l'amore, la tensione verso la bellezza, la giustizia, e quindi il titanico e continuo confrontarsi con il mondo. \nScuola pseudo-schopenhaueriana.\nPer la scuola romana, pi\u00f9 diffusa nella critica generale, il pessimismo di Leopardi \u00e8 molto pi\u00f9 simile al pensiero del successivo Schopenhauer: come sopra, la tensione verso il \"peggiorare\" \u00e8 insita nella natura di tutte le cose, ma stavolta l'Uomo non pu\u00f2 opporsi a questo perch\u00e8 il male \u00e8 onnipresente, l'uomo \u00e8 infinitamente pi\u00f9 piccolo della \"Natura Matrigna\", e dunque pu\u00f2 solo accettare e subire. \nIn questa visione, la vita oscilla tra noia e dolore passando per un brevissimo stato di piacere: dolore perch\u00e8 una necessit\u00e0 non \u00e8 soddisfatta, piacere nel momento in cui viene soddisfatta e poi noia quando ci si rende conto che la necessit\u00e0 in questione era qualcosa di futile, come \u00e8 futile tutto l'universo. Allora, l'unica felicit\u00e0 possibile della vita umana sarebbe nell'attesa, ovvero nello stato carico di aspettative, progetti e anche illusioni, che si vive prima di vederne il decadadimento in una fase matura dove per natura rester\u00e0 tutto disingannato. Esempi di queste fasi sono l'adolescenza con le sue illusioni verso l'et\u00e0 adulta, oppure l'attesa della festa che \u00e8 destinata a spegnersi nella deludente domenica (vedi \"Sabato del villaggio\"), e pertanto in questa visione l'unico modo per raggiungere il piacere \u00e8 tramite l'illusione: Pur ritenendo la morte migliore della vita, egli non rinuncia tuttavia alla speranza e alla solidariet\u00e0, anche per la tematica tipicamente romantica della morte \"eroica\" contro il fato e la natura \u00abmatrigna\u00bb, e quindi in un certo senso, paradossalmente, all'amore per la vita e per le illusioni dell'arte e della poesia.\nOrigine del pensiero e influenza su altri autori.\nIl pessimismo filosofico di Leopardi ha le sue origini nel materialismo e nel sensismo del Settecento (d'Holbach, Condillac) derivato diretto dal razionalismo propugnato dall'illuminismo, dall'atomismo greco e dal pessimismo mostrato da alcuni autori antichi, come Omero e Lucrezio, con qualche influsso del romanticismo. Esso presenta alcune analogie con il contemporaneo pensiero di Schopenhauer e con l'esistenzialismo successivo, a partire da Nietzsche, anche per la ricerca di un senso nascosto dell'esistenza, che pure \u00e8 pensato razionalmente come inesistente, la sfida titanico-romantica al \u00abbrutto poter che ascoso a comun danno impera\u00bb in nome della propria nobilt\u00e0 intellettuale e d'animo, e la sensibilit\u00e0 acuta per la precariet\u00e0 e la fragilit\u00e0 dell'essere umano, dei viventi preda di una feroce selezione naturale, e in generale di ogni cosa esistente.\nIl pensiero leopardiano e la sua poetica sono strettamente legati alla sua formazione classicistica, latina classica, greca antica e in seguito anche illuministica. Egli approfond\u00ec anche tematiche scientifiche.\nMoltissimi autori influenzarono Leopardi e su di essi form\u00f2 il suo pensiero: in particolare Luciano di Samosata, Omero, Socrate, Platone, Saffo, Cicerone, la Bibbia (spec. Libro di Giobbe e Qoelet), Democrito e\ngli atomisti, Epicuro, Protagora e i sofisti, i cinici, Lucrezio, Pirrone, Orazio, Epitteto e gli stoici, Mosco, George Gordon Byron, Percy Bysshe Shelley, Fran\u00e7ois-Ren\u00e9 de Chateaubriand, Giambattista Vico, Blaise Pascal, poeti del Seicento (come Tommaso Gaudiosi), Torquato Tasso, Ugo Foscolo, Vittorio Alfieri, Madame de Sta\u00ebl, Voltaire, Jean-Jacques Rousseau, Paul Henri Thiry d'Holbach, Denis Diderot, Conte di Buffon (per la descrizione tecnica della natura e degli animali), Bernard le Bovier de Fontenelle, Jean Baptiste Le Rond d'Alembert, \u00c9tienne Bonnot de Condillac e Pietro Verri.\nControversa \u00e8 l'ispirazione da Immanuel Kant e da Schopenhauer, dato che non si sa se egli lesse le loro opere (anche se cita il nome del primo nello \"Zibaldone\"). Da Leopardi hanno tratto, viceversa, ispirazione molti autori, tra cui Vincenzo Cardarelli, Mario Rapisardi, Giosu\u00e8 Carducci, Giovanni Pascoli, Umberto Saba, lo stesso Arthur Schopenhauer, Friedrich Nietzsche, Franz Kafka, Emil Cioran, Eugenio Montale, Luca Canali, Manlio Sgalambro, Sebastiano Timpanaro, Guido Ceronetti, gli esistenzialisti, in particolare Albert Camus.\nLe fasi del pessimismo leopardiano.\nIl pensiero di Leopardi \u00e8 caratterizzato, attraverso le fasi del suo pessimismo, dall'ambivalenza tra l'aspetto lirico-ascetico della sua poetica, che lo spinge a credere nelle \u00ab\"illusioni\"\u00bb e lusinghe della natura, e la razionalit\u00e0 speculativo-teorica presente nelle sue riflessioni filosofiche, che invece considera vane quelle illusioni, negando ad esse qualunque contenuto ontologico.\nGli studiosi hanno distinto quattro fasi del pessimismo leopardiano: \"pessimismo individuale\", \"pessimismo storico\" e \"pessimismo cosmico\", pi\u00f9 una fase finale di \"pessimismo eroico\". Il suo pessimismo ha una matrice filosofica nel materialismo del Settecento derivato dal razionalismo dell'Illuminismo, oltre che nelle sue riflessioni personali.\nIl pessimismo individuale.\nNonostante Leopardi abbia trascorso l'infanzia condividendo l'esperienza felice del gioco con i suoi fratelli minori, ed in essa abbia dimostrato particolare vivacit\u00e0 e spensieratezza, le esperienze dell'adolescenza e della prima giovinezza lo conducono a pensare che la vita sia stata spietata con lui, ma che altri possono essere felici (pessimismo personale o soggettivo, detto anche pessimismo psicologico). Questa contrapposizione emerge, ad esempio, nel canto \"La sera del d\u00ec di festa\" e, con qualche incrinatura, nella canzone \"Ultimo canto di Saffo\". Il dolore diviene dunque strumento di conoscenza in quanto fonte di una riflessione che accompagna tutta la vita del poeta.\nTra le cause del pessimismo individuale si possono annoverare le seguenti:\nIl pessimismo storico.\nLeopardi con gli anni allarga la sua riflessione, tendendo a valutare che la felicit\u00e0 degli altri \u00e8 solo apparente, che la vita umana non ha uno scopo per il quale valga la pena di lottare, e che tutti gli uomini sono condannati all'infelicit\u00e0 terrena. Afferma che essi vivevano in uno stato di felicit\u00e0, per quanto illusoria, solo nell'et\u00e0 primitiva, quando vivevano nello stato di natura, non condizionati dall'incivilimento dovuto alla ragione, ma vollero uscire da questo stato di beata ignoranza per mettersi alla ricerca del vero. La ragione fece evolvere l'uomo e rivel\u00f2 la vanit\u00e0 delle pie illusioni, scopr\u00ec il male, il dolore e l'angoscia.\nLeopardi giunge cos\u00ec a considerare il dolore come il frutto negativo dell'evoluzione storica: lo sviluppo del sapere razionale ha negato a tutti gli uomini quella spontanea e libera immaginazione che permetteva di trovare conforto al dolore. L'infelicit\u00e0 dell'uomo \u00e8 dunque un prodotto della ragione moderna, e per Leopardi le epoche passate sono migliori di quelle presenti.\nLa natura, in questa fase del pensiero leopardiano, \u00e8 ancora considerata benigna, perch\u00e9, provando piet\u00e0 per l'uomo, gli ha fornito l'immaginazione, ovvero le illusioni, le quali producono nell'uomo una parvenza di felicit\u00e0. Nel mondo moderno queste illusioni sono per\u00f2 andate perdute perch\u00e9 la ragione ha smascherato il mondo illusorio degli antichi e rivelato la realt\u00e0 nuda. Anche le illusioni di Patria, poesia eternatrice e gloria, cantate dal Foscolo nei \"Sepolcri\" e nelle \"Grazie\", rimangono tali e non servono pi\u00f9 al poeta per sentirsi parte della storia e di un progetto, non danno pi\u00f9 un senso alla vita, anche se Leopardi ne sente comunque il richiamo, proprio come quello dell'amore.\nL'immagine della Natura buona e madre benefica (poi sostituita dalla Natura matrigna), dell'uomo naturale come incontaminato, tendente al buono e dotato di un'immaginazione che lo consola, \u00e8 mutuata dalla visione di Jean-Jacques Rousseau (in particolare \"Emilio o dell'educazione\", \"Discorso sull'ineguaglianza\" e \"Discorso sulle scienze e le arti\", ma anche il Rousseau memorialista e sentimentale, come ne \"Le fantasticherie del passeggiatore solitario\", \"Le confessioni\" o \"La nuova Eloisa\"). Anche nella fase successiva, Leopardi esprime comunque stima per il pensatore ginevrino, specialmente per l'introspezione e la tendenza alla meditazione solitaria, ma ogni idea di \"buon selvaggio\" - ormai percepito come \"bestione vichiano\" - verr\u00e0 abbandonata, sulla scia di Voltaire.\nTeoria del piacere.\nLa \"teoria del piacere\", derivata dal sensismo degli illuministi francesi, nonch\u00e9 proveniente da Lucrezio ed Epicuro, sostiene che l'uomo nella sua vita tenda sempre a ricercare un piacere infinito come soddisfazione di un desiderio illimitato; Leopardi rielabora questa teoria aggiungendo che l'uomo trova piacere solo nell'attesa e nell'inconsapevolezza di ci\u00f2 che accadr\u00e0 in futuro. Esso viene cercato soprattutto grazie alla sua facolt\u00e0 immaginativa che pu\u00f2 concepire le cose che non sono reali. Poich\u00e9, grazie alla facolt\u00e0 immaginativa, l'uomo pu\u00f2 figurarsi piaceri inesistenti e figurarseli come infiniti in numero, durata ed estensione, non bisogna stupirsi che la speranza sia il bene maggiore e che la felicit\u00e0 umana corrisponda all'immaginazione stessa. La natura fornisce tale facolt\u00e0 all'uomo come strumento per giungere non alla verit\u00e0, ma ad un'illusoria felicit\u00e0. Secondo il poeta, il piacere si pu\u00f2 realizzare anche tramite l'attesa del momento desiderato e non tanto del piacere in s\u00e9 e per s\u00e9. Le forme di piacere, per Leopardi, sono realizzabili anche tramite l'assenza del dolore, anche se questo presupposto, nella visione leopardiana, non sembra essere realizzabile.\nLa noia, il piacere, la felicit\u00e0.\nCome per Pietro Verri, il piacere pi\u00f9 vero, a cui poi subentra la noia, \u00e8 la semplice cessazione del dolore. Per Leopardi, il piacere pi\u00f9 vero \u00e8 l'assenza di ogni turbamento ma, essendo questa difficile da raggiungere, si pu\u00f2 dire che il vero piacere \u00e8 solo nell'attesa. L'uomo deve perci\u00f2 rendersi conto di questa realt\u00e0 di fatto e contemplarla in modo distaccato e rassegnato.\nAnche l'occupazione (che pu\u00f2 essere considerata la soddisfazione continua degli svariati bisogni che la natura ha fornito agli uomini) \u00e8 una condizione che porta una temporanea felicit\u00e0 nella vita dell'uomo. Ad essa si oppone il tedio, la noia, che \u00e8 il male pi\u00f9 grande che possa affliggere l'umanit\u00e0., conseguenza del nulla, come un senso di estraneit\u00e0 alla vita, pur essendo comunque il \"pi\u00f9 sublime dei sentimenti umani\", in quanto provarla \u00e8 segno di possedere uno spirito superiore ed elevato, a cui non basta il mondo materiale per essere soddisfatto. Pertanto gli individui migliori e nobili sono quelli che soffrono di pi\u00f9 per la miseria della condizione umana.\nQuesto \"taedium vitae\" (noia della vita o male di vivere), l'altra faccia della sofferenza e del Weltschmerz romantico, \u00e8 simile a quello che in ambito tardoromantico-decadente sar\u00e0 detto \"spleen\", ma se ne differenzia poich\u00e9 quest'ultimo non produce profonda riflessivit\u00e0 sulla condizione umana. I rimedi alla noia, secondo Leopardi, sono l'arte e il perdersi nel mare infinito del proprio pensiero (o in un istante senza pensiero alcuno).\nSecondo Leopardi l'umanit\u00e0 poteva per\u00f2 essere pi\u00f9 vicina alla felicit\u00e0 nel mondo antico, quando la conoscenza scarsa lasciava libero corso all'immaginazione; nel mondo moderno, invece, la conquista del vero ha portato l'immaginazione ad indebolirsi gi\u00e0 nella seconda fanciullezza, fino a sparire del tutto negli adulti, al punto che la vita felice \u00e8 preferibile alla vita lunga. Nonostante ci\u00f2, anche se consolarsi con le illusioni si pu\u00f2 e si deve, per Leopardi nella vita moderna \u00e8 preferibile l'\"arido vero\" piuttosto che le \"favole\", in quanto il mondo moderno \u00e8 troppo degradato rispetto all'antico.\nLa felicit\u00e0, dunque, \u00e8 pi\u00f9 facilmente trovata dai fanciulli che riescono sempre ad immaginare e perdersi dietro ogni \"bagattella\", ovvero riescono a distrarsi con ogni sciocchezza.\nIl pessimismo cosmico.\nApprofondendo ulteriormente la riflessione sul dolore umano, Leopardi perviene al cosiddetto \"pessimismo cosmico\", ovvero a quella concezione per cui, contrariamente alla sua posizione precedente, afferma che l'infelicit\u00e0 \u00e8 legata alla stessa vita dell'uomo, destinato quindi a soffrire per tutta la durata della sua esistenza. Per il poeta (che non rinnega comunque la sua dottrina sul piacere come \"attesa\" e \"assenza di dolore\"), la natura, che ora viene considerata maligna, dopo aver generato un uomo, tende a eliminarlo per dar luogo ad altri individui in una lunga vicenda di produzione e distruzione, destinata a perpetuare l'esistenza e non a rendere felice il singolo. In altri momenti Leopardi approfondisce la sua meditazione sul problema del dolore e conclude scoprendo che la causa di esso \u00e8 proprio la natura, perch\u00e9 essa stessa ha creato l'uomo con un profondo desiderio di felicit\u00e0, pur sapendo che egli non pu\u00f2 mai raggiungerla. Leopardi considera la natura come una matrigna crudele e indifferente ai dolori degli uomini, una forza oscura e misteriosa governata e da leggi meccaniche e inesorabili. Tuttavia spesso appare non come un odiatore del mondo e della natura, ma come altri poeti dalla vita dolorosa il suo atteggiamento \u00e8 pi\u00f9 simile ad un \"amante respinto\", un disilluso, e spesso tornano in lui immagini di serenit\u00e0 naturale accanto alla sofferenza, come negli Idilli o nella descrizione del cielo stellato nella \"Ginestra\". \nLa natura in Leopardi.\nIl pessimismo \u00e8 \"cosmico\" perch\u00e9 il dolore colpisce ogni essere vivente, comprese piante e animali: \nLa natura (intesa come la forza ciclica del \"perpetuo circuito di produzione e distruzione\" dell'universo, ossia le leggi della fisica e della biologia), a differenza delle precedenti fasi del pensiero leopardiano, \u00e8 vista infatti la sola colpevole dei mali dell'uomo, \"madre di parto e di voler matrigna\".\nEssa \u00e8 ora vista come un organismo che non si preoccupa della sofferenza dei singoli, ma svolge incessante e noncurante il suo compito di prosecuzione della specie e di conservazione del mondo: \u00e8 un meccanismo indifferente e crudele che fa nascere l'uomo per destinarlo alla sofferenza. Infatti la natura, mettendoci al mondo, ha fatto s\u00ec che in noi nascesse il desiderio del piacere infinito, senza per\u00f2 darci i mezzi per raggiungerlo. Questa concezione, che \u00e8 alla base della maggior parte della produzione poetica di Leopardi, emerge per la prima volta con assoluta chiarezza nel \"Dialogo della Natura e di un Islandese\", un'Operetta morale scritta nel 1824. In questo dialogo la Natura si mostra del tutto indifferente alla sofferenza dell'uomo, che \u00e8 soltanto un elemento del ciclo universale di produzione e distruzione.\nNella \"Ginestra\", del 1836, Leopardi ribadisce che la Natura non ha per gli uomini riguardo maggiore di quello che ha per le formiche: eppure \"l'uom d'eternit\u00e0 si arroga il vanto\". Leopardi sviluppa quindi una visione meccanicistica e materialistica della natura, una natura che egli con disprezzo definisce \"matrigna\".\nIl destino dell'uomo, ovvero la sua malattia, \u00e8 in fondo lo stesso per tutti, pur nelle differenti condizioni materiali, sociali, culturali. In questa fase non ci sono reazioni titaniche perch\u00e9 Leopardi ha capito che \u00e8 inutile ribellarsi, ma che bisogna invece raggiungere la pace e l'equilibrio con s\u00e9 stessi, in modo da opporre un efficace rimedio al dolore. Leopardi reputa proprio la sofferenza la condizione fondamentale dell'essere umano nel mondo, arrivando perfino a dire che \u201ctutto \u00e8 male\u201d. Significativi sono, a questo proposito, alcuni versi in conclusione del \"Canto notturno di un pastore errante dell'Asia\" (vv. 100-104), dai quali emerge tutta la sfiducia del poeta verso la condizione umana nel mondo, una condizione fatta di sofferenza e di diuturna infelicit\u00e0:\nLa natura assume una valenza simile a quella che per Schopenhauer \u00e8 la volont\u00e0 (\"wille\"), la forza insita in tutti i viventi, che perpetua la specie ma anche la sofferenza.\nLa Natura indifferente di Leopardi (e di Lucrezio prima e Foscolo poi) anticipa, inoltre, anche la visione evoluzionistica di biologi come Charles Darwin (selezione naturale) e gli esponenti del neodarwinismo, e quella di filosofi come Bertrand Russell. La concezione della Natura spietata \u00e8 molto simile anche a quella che si trova nei poeti inglesi Alfred Tennyson e Alfred Edward Housman. Tuttavia a differenza dei darwinisti, Leopardi non riesce ad accettare l'indifferenza della natura come neutra, identificandola quindi umanamente e \"platonisticamente\" come un male, contrapposto a un bene ideale.\nIl nichilismo leopardiano.\nIl critico tedesco Karl Vossler parla di una \"religione del Nulla\" a proposito del pessimismo di Leopardi, cio\u00e8 di un atto di fede nel Nulla.\nNel culmine del suo pessimismo Leopardi, raggiunto ormai il nichilismo, scrive anche un inno al Male, l\"'Inno ad Arimane\" (ca. 1833-1835), dio del Male nel Mazdeismo persiano, di cui afferma essere stato il maggior predicatore, e al quale chiede l'unico bene che si possa desiderare dalla vita: la morte.\nQuesto dio del Male (\"\u00abRe delle cose, autor del mondo, arcana / malvagit\u00e0, sommo potere e somma / intelligenza, eterno / dator de' mali e reggitor del moto\u00bb\") \u00e8 identificabile in Leopardi con il Destino o lo spietato Fato degli antichi, o la natura stessa, l'universo meccanicistico. In quanto Natura personificata, meno che in Schopenhauer prende quasi l'aspetto di un potere negativo volto alla distruzione come il demiurgo, il dio creatore minore dello gnosticismo, o addirittura caratteristiche di misoteismo (la concezione secondo cui la divinit\u00e0 \u00e8 volta principalmente al male per le creature, e quindi indegna di adorazione); tale idea si ritrova nelle maledizioni che Leopardi scaglia contro di essa (\"\u00abIo non so se tu ami le lodi o le bestemmie [...] Pianto da me per certo tu non avrai: ben mille volte dal mio labbro il tuo nome maledetto sar\u00e0\u00bb\"), e nella parte finale di \"A s\u00e9 stesso\", dove \u00e8 definito \"brutto potere che a comun danno impera\":\nL'inno rimarr\u00e0 allo stato di abbozzo, per la gran parte in prosa, ma Leopardi ne recupera i contenuti e alcune espressioni e immagini poetiche riutilizzandole nei contemporanei ciclo di Aspasia (in particolare in \"Amore e morte\" e \"A s\u00e9 stesso\"), nelle due canzoni \"sepolcrali\", ma anche nella \"Palinodia. Al marchese Gino Capponi\", e nell'ultima lirica composta, \"Il tramonto della Luna\". Questi ragionamenti trovano spazio anche nelle \"Operette\" e nello \"Zibaldone\": \nQuesta concezione assolutamente negativa \u00e8 stata considerata eccessiva e contraddittoria da molti commentatori (ricordiamo che Leopardi non complet\u00f2 mai difatti l\"'Inno\"), ad esempio Giovanni Papini, secondo cui Leopardi non vi aderisce davvero filosoficamente, permanendo in lui un germe di speranza.\nA differenza di Schopenhauer, che si ispira a Kant e Platone e agli aspetti superficiali del buddhismo (ignorandone la parte religiosa), Leopardi nascerebbe filosoficamente dagli stoici, dai cinici, dall'illuminismo materialista, dal pessimismo greco e dall'epicureismo pessimista di Lucrezio: la legge meccanicistica dell'universo lucreziano sarebbe quindi l'origine vera del pensiero leopardiano pi\u00f9 nichilista.\nSchopenhauer, riprendendo Kant, sostenne che l'essenza del noumeno \u00e8 proprio la volont\u00e0. In polemica contro Hegel, secondo Schopenhauer la natura e il mondo non hanno un'origine razionale, ma nascono da un istinto irrazionale di vita, da una pulsione informe e incontrollata che \u00e8 volont\u00e0. Non c'\u00e8 dunque spazio per l'ottimismo della ragione, dal momento che questa volont\u00e0 di vivere sfrenata e arbitraria \u00e8 causa di sofferenza; questa \u00e8 paragonabile al concetto leopardiano di \"natura\".\nSecondo alcuni autori Leopardi anticiperebbe anche il nichilismo attivo di Nietzsche e quello dell'esistenzialismo ateo moderno, ad esempio quello di Albert Camus (che per\u00f2 reca in s\u00e9 la speranza) o di Emil Cioran \nSchopenhauer \u00e8, invece, se possibile (pur rifiutando anch'egli il suicidio in quanto affermazione di volont\u00e0, invece di ricercare la \"noluntas\") ancora pi\u00f9 pessimista di Leopardi. \nInfine, in Leopardi, come in Foscolo ad esempio, \u00e8 forte il richiamo del Nulla eterno come \"porto sicuro e sereno\", del Vuoto (si veda anche \"L'infinito\").\nUn punto forte di contatto del nichilismo di Leopardi si trovano anche: nella concezione cosmicista di H.P. Lovecraft (che pure probabilmente non conosceva l'opera leopardiana), improntata al pessimismo cosmico, al materialismo e al malteismo: come la Natura e l'Arimane di Leopardi, le divinit\u00e0 lovecraftiane sono crudeli o insensibili; e con il pensiero filosofico di Eduard von Hartmann.\nLeopardi \"impegnato\".\nSecondo altri critici, in specie Daniela Marcheschi che ne ha studiato il particolare \"umorismo\", la lettura in chiave nichilista di Leopardi \u00e8 molto dubbia, parendo piuttosto il frutto dell'assunzione di una prospettiva nichilista tutta novecentesca: infatti, \nEsemplare un brano celebre dello \"Zibaldone\" (\u00a7\u00a7 1393-94), \u00abche merita di essere qui riletto per intero sia per l\u2019intrinseco rilievo teoretico e la padronanza di alcune fonti (in particolare il pensiero sul comico di Aristotele, Giamblico e Proclo) sia per le implicazioni relative alla gestazione stessa delle \"Operette morali\": \nTra le contraddizioni apparenti di Leopardi, il fatto che la sua sfiducia nel progresso si risolve spesso in una critica attiva e non davvero sfiduciata o rassegnata come vorrebbe una visione nichilista (l'abbandono delle illusioni non \u00e8 mai definitivo), fino all'adesione ideale, anche se sempre disincantata, al movimento risorgimentale, e alle sue manifestazioni letterarie di patriottismo, ben evidenti nelle canzoni \"All'Italia\" e \"Sopra il monumento di Dante\" (con forti influenze di Foscolo e Alfieri), oltre che in vari passi dello Zibaldone. \nGi\u00e0 in una lettera del 1817 Leopardi sosteneva che \u00abmia Madre \u00e8 l'Italia, per la quale ardo d'amore, ringraziando il Cielo d'avermi fatto italiano\u00bb, e cos\u00ec nel 1818, sconfortato dalla situazione politica: \u00abo Patria, o Patria mia, non posso spargere il sangue per te, che non esisti pi\u00f9. In che opera, per chi, per qual patria spender\u00f2 i sudori, i dolori, il sangue mio?\u00bb. Riteneva inoltre che l'amor di Patria, gi\u00e0 difficile in un paese dalla storia cos\u00ec antica e frammentata, non poteva per natura estendersi a dimensioni pi\u00f9 ampie e artificiali come quella europea: \nSeppur vedendo il nazionalismo, soprattutto inglese e francese, come espressione di odio per lo straniero, giudica positivo il sentimento patriottico e l'attaccamento alla propria citt\u00e0 manifestato dagli antichi:\nMaterialismo e scienza in Leopardi.\nDurante il periodo del silenzio poetico (1823-1828), Leopardi si dedic\u00f2 al tema dell'inevitabile sofferenza tipica del genere umano, nella quale le illusioni infantili vengono frantumate dalla dura realt\u00e0. Si tratta di una tematica basata su una visione materialista dell'esistenza, in cui la natura gli appare come un'implacabile forza creatrice ma allo stesso tempo distruttrice, perch\u00e9 dapprima genera gli uomini per poi farli morire nella sofferenza. \nLa natura assume cos\u00ec l'aspetto di una madre sadica, che genera le sue creature per vederle soffrire. L'infelicit\u00e0 a questo punto diventa un approdo inevitabile, dovuto al ciclo necessario di creazione e distruzione della materia, e n\u00e9 gli uomini, n\u00e9 gli animali sono esentati da questa legge. Queste considerazioni che affiorano nella prima fase del pessimismo cosmico, al quale tutte le creature sono pi\u00f9 o meno inconsciamente soggette, come una semplice legge naturale di cui l'uomo \u00e8 vittima, si possono trovare nelle \"Operette Morali\" per quanto riguarda la prosa, e in poesia nei \"Grandi idilli\".\nIl materialismo in Leopardi si aliment\u00f2 in realt\u00e0 gi\u00e0 da quando, giovanissimo, si diede a coltivare le scienze, in particolare l'astronomia, oltre alla fisica e alla chimica. Nonostante per\u00f2 la scienza, come la filosofia, si proponga di risanare il dualismo che separa l'uomo dalla natura, anch'essa \u00e8 vittima di un'illusione, per di pi\u00f9 inconsapevole e perci\u00f2 presuntuosa, perch\u00e9 tale ricomposizione non sar\u00e0 mai oggettiva, ma sempre ingannevole. Solo la consapevolezza della poesia pu\u00f2 smascherare l'ignoranza della scienza e alleviare la sua incapacit\u00e0 a porre rimedio al dolore umano.\nL'agnosticismo di Leopardi.\nUna parte della critica ha pi\u00f9 volte evidenziato il materialismo, da lui spesso ribadito, e l'ateismo sostanziale di Leopardi, sebbene questo non sia mai stato espresso in maniera esplicita e univoca, e che secondo alcuni consiste pi\u00f9 che altro in un agnosticismo, come quello del successivo Cioran, una posizione come quella di alcuni filosofi antichi, come di attrazione-rifiuto verso la religione, pi\u00f9 che di radicale ripulsa.\nLeopardi, pur costretto dalla censura pontificia e borbonica (nonch\u00e9 dal rispetto verso la sua religiosa famiglia, come emerge dalle lettere, in cui per\u00f2 mette in chiaro con il padre che pur non essendo lui irreligioso, non condivide per nulla le sue tesi cattoliche e reazionarie, pur rispettandole), non mancher\u00e0 di abiurare il cristianesimo (dopo il 1820-21, mentre prima \u00e8 ancora presente il tentativo conflittuale di conciliare materialismo e ateismo con il cristianesimo, quasi in senso voltariano e rousseauiano), criticare il clero (le sue opere finiranno all'Indice dei libri proibiti), la teologia cristiana in cui definisce Cristo - chiamandolo Platone per aggirare la censura pontificia - il pi\u00f9 spietato dei carnefici dell'umanit\u00e0, per aver creato, insieme ad altri, la paura della vita dopo la morte (da cui da piccolo il poeta aveva grande timore, a causa del fanatismo della madre), anzich\u00e9 un aldil\u00e0 senza pene e premi come l'Ade di Omero, caratterizzato da malinconica e rassegnata accettazione, approdando quindi a una sorta di ateismo (in forma principalmente pratica, pi\u00f9 debole e parzialmente teorico, ma non forte come quello degli illuministi; o altres\u00ec definibile come un ateismo agnostico o metodologico, in cui l'ente supremo \u00e8 la natura, in forma di quasi divinit\u00e0 materialistica, contestata dal poeta). Come Foscolo, Leopardi pensa che la religione cristiana abbia spinto l'uomo a disprezzare la vita, ma si spinge poi oltre, poich\u00e9 la Chiesa, vietando il suicidio (che comunque Leopardi non approva per motivi \"solidaristici\") ha spinto l'uomo a temere la morte, che invece, nella visione pessimistica, libera l'uomo sofferente da tutti i mali. Nella canzone \"La ginestra\" e ne \"I nuovi credenti\", prende di mira decisamente e in maniera sarcastica lo spiritualismo cattolico, schierandosi con il materialismo ateo illuminista, in quanto la ragione, pur svelando la dura realt\u00e0, \u00e8 ritenuta meglio degli inganni della natura e della religione. In essa tuttavia ridicolizza anche il progressismo materialista dell'Ottocento:\nScrive nello Zibaldone:\n \ne ancora, accusando di ipocrisia il cristianesimo:\nUn'affermazione quasi esplicita di ateismo, nonch\u00e9 di materialismo, in luogo del consueto pessimismo quasi \"panteista\", con riferimenti biblici o cristiani, dei \"Canti\" o di alcuni passi dello \"Zibaldone\" (\"\u00abLa natura \u00e8 lo stesso che Dio. Quanto pi\u00f9 attribuisco alla natura, tanto pi\u00f9 a Dio\u00bb\"), si trova in una delle \"Operette morali\", il \"Frammento apocrifo di Stratone da Lampsaco\", pubblicato postumo da Antonio Ranieri nel 1845 a Firenze (forse escluso dal poeta proprio per le pesanti implicazioni con la censura borbonica o pontificia, censura invece molto allentata nel liberale regime toscano degli Asburgo-Lorena); in esso Leopardi riprende il materialismo antico degli atomisti, e le idee dell'illuminista radicale d'Holbach:\nLeopardi giunge ad attaccare e deridere le superstizioni umane e le religioni in quanto vengono usate per rendere pi\u00f9 misera e non pi\u00f9 felice, tramite le illusioni, gli individui, considerando dannoso e poco virile l'aver abbandonato la via razionalista aperta dall'illuminismo, la vera luce, a cui gli uomini hanno preferito il buio.\nSempre nello Zibaldone sembra convenire con la sentenza di un frammento epicureo di Petronio Arbitro (\"Fu la paura a creare per prima gli dei nel mondo\")\nL'uomo \u00e8 inoltre in balia di un destino pi\u00f9 forte, e non pu\u00f2 sottrarsene ma deve accettarlo (\"amor fati\").\nIl vitalismo di Leopardi.\nSe il pensiero razionale di Leopardi espresso nello \"Zibaldone\" e in altre sue prose sembra improntato all'agnosticismo e al materialismo, \u00e8 stato fatto notare tuttavia come nella sua poetica trovi invece espressione un modo di sentire pi\u00f9 legato al vitalismo, o ad una sorta di panteismo che concepisce la natura come animata da un principio spirituale immanente e panpsichista. Secondo Anna Clara Bova, ad esempio, Leopardi \u00abaffronta nella sua complessit\u00e0 il problema di una spiegazione dell'animazione, e cio\u00e8 della vita, in quanto differente dall'esistenza inorganica, misurandosi cos\u00ec fino in fondo con il vitalismo romantico\u00bb.\nLa contraddizione tra panteismo e nullismo, tra \u00abfilosofia del s\u00ec\u00bb e \u00abfilosofia del no\u00bb, tra anelito alla vita e disillusione, era del resto ben presente allo stesso Leopardi, e si riflette nel contrasto tra il sentimento che affiora nella sua poesia, spingendolo a credere nelle \u00ab\"illusioni\"\u00bb e lusinghe della natura, e la razionalit\u00e0 presente nelle sue riflessioni filosofiche che invece le considera vane, negando ad esse qualunque contenuto ontologico.\nLa consapevolezza dei limiti della ragione, che conduce Leopardi a ritenere che la vera filosofia debba in ogni caso mantenere i legami con l'immaginazione e la poesia, sembrano avvicinarlo, pi\u00f9 che all'ateismo francese, all'idealismo tedesco romantico, che fondava sull'intuizione intellettuale, esaltata anche da poeti come H\u00f6lderlin e Schiller, la possibilit\u00e0 di una comprensione globale della natura e dei rapporti in essa vigenti, mantenendo uniti razionalit\u00e0 ed entusiasmo.\nSul tema della contemplazione della vitalit\u00e0 dell'universo sono state rilevate analogie anche col poeta romantico inglese Percy Bysshe Shelley, il quale affermava l'esigenza di \u00absollevare il velo che nasconde la bellezza del mondo\u00bb dando voce alla poesia, per riuscire a placare il proprio animo tormentato.\nIl pessimismo eroico.\nNell'ultima fase della sua meditazione il poeta rivaluta la ragione, (seppur fonte di infelicit\u00e0) come l'unico bene rimasto agli uomini che consenta loro di conservare nelle sventure la propria dignit\u00e0, e anzi, inducendoli a unirsi in fraterna solidariet\u00e0, li aiuti a vincere o almeno attenuare il dolore.\nNell'\"Operetta morale\" \"Dialogo di Plotino e Porfirio\", la lunga discussione tra i due filosofi antichi sul suicidio si conclude con l'affermazione che la scelta di uccidersi dev'essere rifiutata in quanto questo gesto aggiungerebbe un ulteriore motivo di sofferenza agli amici del suicida, i quali, come tutti gli uomini, devono gi\u00e0 patire tanto dolore. Dunque, conclude Plotino, \"andiamoci incoraggiando, e dando mano e soccorso scambievolmente, per compiere nel miglior modo questa fatica della vita\". In questo testo \u00e8 possibile trovare la manifestazione di uno spirito di solidariet\u00e0 e condivisione, che nasce dalla constatazione che non v'\u00e8 altro modo per difendersi dalla potenza cieca della Natura e dall'alternativa dolore/noia entro la quale si svolge la vita dell'uomo, recuperando il concetto filosofico antico della \"cura di s\u00e9\".\nDel resto Leopardi respinse sempre con forza l'accusa di misantropia, come si legge in un pensiero dello \"Zibaldone\": \nEgli tuttavia provava sempre un senso di estraneit\u00e0, talvolta quasi disprezzo o irrisione, verso la maggioranza degli uomini, persi nelle piccolezze e meschinit\u00e0 quotidiane,o in illusioni di progresso positiviste, \"le magnifiche sorti e progressive\" che il poeta non ha timore di deridere, pur sapendo che ci\u00f2 gli coster\u00e0 in termini di popolarit\u00e0: difatti questo \u00e8 il destino dell'intellettuale e dell'uomo troppo grande, che non viene capito dai suoi contemporanei: \nIl filosofo vero, per\u00f2, perdona quando \u00e8 necessario, in quanto molti errori umani derivano da negligenza, superficialit\u00e0 e ignoranza, pi\u00f9 che da vera malvagit\u00e0, e pu\u00f2 capitare che da un grande male esca un bene.\nSu queste basi matura in seguito l'auspicio di una societ\u00e0 rinnovata in senso solidale, in cui gli uomini si stringono \u00abin social catena\u00bb, non per astratti insegnamenti di morale o di religione, ma per la presa di coscienza che solo l'accettazione coraggiosa della verit\u00e0 ed il rifiuto di ogni inganno, illusione, autoinganno possono rendere gli uomini veramente uomini, e la vita un po' meno indegna di essere vissuta.\nQuest'ultima fase del pessimismo leopardiano \u00e8 chiamata \"pessimismo eroico\" poich\u00e9 l'uomo afferma orgogliosamente ed eroicamente la propria dignit\u00e0, insieme con i propri simili. Vana la ricerca della felicit\u00e0 e del miglioramento significativo della condizione umana - individuale, collettiva e ultraterrena, con la caduta delle illusioni di gioia, progresso, rivoluzioni, religione - non resta che un eroico atto di sfida, che rispetto alla ribellione del singolo in Foscolo e Alfieri, presenta la ricerca della solidariet\u00e0 umana autentica contro la natura. La fiducia in Dio \u00e8 il punto di distacco del pessimismo leopardiano da quello di Alessandro Manzoni, cattolico liberale \"sui generis\" e in disparte rispetto agli ideologi ottimisti. Per Manzoni \u00e8 possibile migliorare la societ\u00e0, tuttavia entrambi gli scrittori sono assertori della violenza naturale e storica che colpisce l'uomo nel corso della sua esistenza; a differenza dei liberal-moderati impegnati, essi non nutrono speranze di vero rinnovamento, tutto \u00e8 destinato alla sofferenza e al dominio del pi\u00f9 forte. La differenza verte per\u00f2 sulla speranza ultima cui l'uomo \u00e8 destinato: se per Leopardi il ciclo esistenziale del mondo \u00e8 destinato a risolversi in distruzione e morte, Manzoni riesce a non cadere in questo pessimismo \"cosmico\" grazie alla fiducia che pone nella Provvidenza divina. Alcuni versi e alcune scelte stilistiche dell\"'Ognissanti\", frammento manzoniano del 1847, sono stati messi in contrapposizione con l'immagine della \"Ginestra\": il fiore di Leopardi simboleggia l'eroismo senza speranza finale, mentre quello di Manzoni spera sempre l'intervento finale della Grazia risolutrice, nelle vicende storiche (la \"provida sventura\") ed oltre.\nIl titanismo solidale leopardiano \u00e8 stato avvicinato da taluni critici (specialmente quelli di area marxista, come Antonio Gramsci) alla nascente ideologia socialista, anche se in realt\u00e0 \u00e8 pi\u00f9 legata alla filantropia di stampo illuminista settecentesca (oltre che agli atteggiamenti e al pensiero di autori come il contemporaneo Lord Byron), in particolare \u00e8 evidente l'ispirazione da Voltaire, e dal suo \"Poema sulla legge naturale\", il quale presenta alcune similitudini ideologiche con \"La ginestra\", oltre che da alcuni scritti di Rousseau. Voltaire, come Leopardi, rifiuta di affermare che una situazione generale \u00e8 felice se la maggioranza di coloro che ne fanno parte \u00e8 composta di individui che sono infelici. \nCome nel \"Candido\", anche in Leopardi gli esseri umani di ogni tempo e luogo non sono felici, anzi sono destinati a subire sia le disgrazie della natura sia quelle causate dalla societ\u00e0 e dagli altri esseri umani, seppur Voltaire mantenga la fede nel progresso razionalista possibile. Per entrambi rimane una speranza, ossia che gli uomini, contro la loro stessa natura umana e contro la legge meccanica della Natura, possano resistere grazie ad una morale solidaristica di fondo.\nLe satire \"politiche\".\nInteressanti sono anche le opere satiriche degli ultimi anni, che riprendono temi delle \"Operette\", ma in cui la vena poetica non viene meno: i \"Paralipomeni della Batracomiomachia\" (contro i reazionari, ripresa della \"Batracomiomachia\" dello pseudo-Omero), il capitolo \"I nuovi credenti\" (sugli spiritualisti cattolici napoletani, dedicata ad Antonio Ranieri) e la \"Palinodia. Al marchese Gino Capponi\" (contro i cattolici liberali \"progressisti\", ironicamente dedicata all'\"amico di Toscana\" Capponi). La prima \u00e8 ritenuta quella meno interessante dal punto di vista della novit\u00e0 stilistica, in quanto riprende lo stile di Giovanni Battista Casti, poeta del Settecento, ma influenzato ancora dalla poesia del Seicento, la seconda \u00e8 una satira sui napoletani a met\u00e0 tra bonario e sarcastico; mentre i \"Paralipomeni\" mettono sotto accusa anche progressisti e liberali, ritenuti velleitari, oltre ai reazionari (descritti come \"birri d'Europa / e boia\", con riferimento agli austriaci, ma Leopardi attacca anche i Borboni di Napoli), la \"Palinodia\", la pi\u00f9 interessante delle tre opere satiriche napoletane, stroncata da molti critici dell'epoca e anche in seguito, \u00e8 stata rivalutata negli anni seguenti e posta accanto alla grande poesia leopardiana idillica e filosofica. Si tratta di una feroce satira, poco gradita dal \"dedicatario\" Gino Capponi, diretta contro i cattolici liberali (in particolare contro Niccol\u00f2 Tommaseo, uno dei pi\u00f9 accaniti critici contemporanei del Leopardi, al punto di indirizzargli anche veri e propri insulti) del progresso sterilmente ottimistico, preso di mira anche con \"La ginestra\", al quale contrappone il suo solito pessimismo e sarcasmo, un'invettiva - sotto forma di finta ritrattazione - contro il XIX secolo, nella quale Leopardi prevede i tempi e denuncia il grande potere della stampa, il consumismo, le guerre imperialistiche e mondiali che cominceranno a scatenarsi all'inizio del XX secolo, il colonialismo italiano, la corruzione della politica, la demagogia di quanti promettono felicit\u00e0 alle masse, non potendo prometterla ai singoli individui, fino al grande progresso scientifico (facendo riferimenti anche ad Alessandro Volta), ma non morale e umano, che si verificher\u00e0 (addirittura prevede i voli sopra l'Europa, cio\u00e8 l'aviazione, mentre all'epoca esistevano solo le mongolfiere). Particolare \u00e8 la derisione ironica che Leopardi dedica alle lunghe barbe della nuova moda liberale (definite \"segno salutare\" che saranno fatte \"ondeggiar lunghe due spanne\"), sebbene il suo stesso amico Ranieri la portasse.\nTutti questi temi polemici, con l'aggiunta del tema solidaristico, verranno ripresi nella \"Ginestra\". Le ultime opere in ordine strettamente cronologico di Leopardi sono i detti \"Paralipomeni\" e il ritorno all'idillio (descrizione accurata e sentimentale dei paesaggi naturali, con morale filosofica a seguire, mentre la \"Ginestra\" \u00e8 un alternarsi di paesaggi vesuviani e temi dottrinali, e la \"Palinodia\" \u00e8 inizialmente ambientata in un luogo artificiale, cio\u00e8 in una caffetteria napoletana dove Leopardi si intratteneva spesso mangiando sorbetti e bevendo caff\u00e8) ne \"Il tramonto della luna\": queste due opere terminate forse il giorno della morte e le cui ultime strofe furono dettate all'amico Ranieri, che le trascrisse.\nRicezione critica del pessimismo leopardiano.\nIl pensiero filosofico di Leopardi, pressoch\u00e9 ignorato o screditato dai suoi contemporanei, ha avuto diverse ricezioni, spesso oscurato dalla sua grande lirica con cui per\u00f2 costituisce un \"unicum\". Molti hanno negato che fosse vera filosofia, ritenendola piuttosto un insieme di pensieri, pur apprezzandone spesso la forma letteraria, specie la poetica, riconoscendogli onest\u00e0 intellettuale e solo talvolta encomiandone le idee; tra costoro si annoverano Francesco de Sanctis, Niccol\u00f2 Tommaseo, Alessandro Manzoni, Giovanni Papini, Filippo Tommaso Marinetti, Benedetto Croce, Giovanni Gentile; quest'ultimo fu peraltro uno dei primi rivalutatori delle \"Operette\", elogiandone l'aspetto filosofico, definito nel saggio \"Manzoni e Leopardi\" in accordo con la poesia leopardiana. Altri hanno sostenuto la piena validit\u00e0 dell'edificio filosofico leopardiano come \"vera filosofia\", a titolo diverso, tra cui Gramsci, Schopenhauer, Nietzsche, l'amico Giordani, Sebastiano Timpanaro (che ne ha rilevato la sostanziale contiguit\u00e0 col materialismo del barone d'Holbach e in particolare con l'opera del filosofo franco-tedesco \"Sistema della Natura\", come rilevabile anche dallo \"Zibaldone\") e tra i cattolici liberali Carlo Bo.\nA livello internazionale, la traduzione dello \"Zibaldone\" ha avuto il merito di focalizzare sul pensiero leopardiano anche la critica in lingua inglese, conosciuto pi\u00f9 per la lirica romantica in stile \"europeo\" e per la somiglianza filosofica con Schopenhauer; l'opera \u00e8 stata paragonata da Robert Pogue Harrison - in quanto \"work in progress\" filosofico e filologico, originariamente non scritto per la pubblicazione - ai \"Diari\" di Coleridge e Kierkegaard, ai \"Journals\" di Emerson e alla \"Volont\u00e0 di potenza\" di Nietzsche. Lo stesso Harrison definisce Leopardi come \u00abuno dei pensatori pi\u00f9 originali e radicali del XIX secolo\u00bb.\nIl pensiero leopardiano \u00e8 stato anche definito \"pensiero poetante\", dal titolo di un saggio di Antonio Prete, che riprende la metafora usata da Martin Heidegger per descrivere la poesia di Friedrich H\u00f6lderlin, e in questa veste \u00e8 stato anche analizzato a fondo da Emanuele Severino nell'opera \"Il nulla e la poesia\".\nAltri temi.\nLa malattia come strumento conoscitivo.\nLeopardi neg\u00f2 sempre la corrispondenza tra vita e filosofia. Tuttavia \u00e8 innegabile un nesso tra la malattia fisica e il pessimismo: a parte l'invocazione alla morte come fine della sofferenza, Leopardi afferma che per tutti gli uomini la vita \u00e8 fondamentalmente dolore, e che la felicit\u00e0 possibile \u00e8 fuggirlo. Sebastiano Timpanaro afferma infatti che la malattia \u00e8 il punto di partenza, un \"formidabile strumento conoscitivo\", e il materialismo pessimista quello di arrivo:\nL'estetica.\nGi\u00e0 dalle prime pagine dello \"Zibaldone\" Leopardi inizi\u00f2 a elaborare un \u00absistema di belle arti\u00bb di ispirazione settecentesca. Non complet\u00f2 questo progetto (che tuttavia rimane parte integrante della poetica, con la bellezza della parola e il suo effetto all'uditore), ma non smise di interessarsi a questioni di estetica riflettendo sui diversi tipi di esperienza estetica, riconoscendo nell'arte, come Schopenhauer e Nietzsche, l'unica consolazione rimasta all'uomo moderno e analizzando anche la percezione della bellezza.\nL'essere e il non-essere.\nSeguendo il monismo materialistico, con qualche distinguo, Leopardi identifica nella materia l'unico vero essere dell'universo, ma vi contrappone il non-essere: \u00e8 il nulla la condizione ideale, la miglior scelta in quanto riflusso nella vita cosmica, la vera \"cosa arcana e stupenda\". Non c'\u00e8 finalismo, ma esistenza fine a se stessa, di cui la \"Ginestra\" \u00e8 il simbolo vivente, in quanto raccoglie in s\u00e9 l'essenza ultima dell'essere (la nullit\u00e0), in essa si fortifica, facendone l'unica illusione possibile; in Leopardi quindi, come in Lucrezio, ontologia e fenomenologia vengono quasi a coincidere.\nLa poetica.\nIl pessimismo \u00e8 legato strettamente anche alla poetica di Leopardi, in quanto \u00e8 tesa a dimostrare il nulla e a consolare il dolore, tramite le illusioni.\nLa poetica rappresenta l'insieme dei principi e degli obiettivi che guidano l'attivit\u00e0 creativa (temi, linguaggio, destinatari, finalit\u00e0) del poeta recanatese. Essa appare intimamente connessa agli aspetti del pensiero dell'autore, ovvero alle sue posizioni filosofiche, alla sua concezione dell'uomo e della societ\u00e0, alle esperienze di vita attraverso le quali si \u00e8 formato. Le circostanze paesaggistiche descritte da Leopardi sono per la massima parte delle immagini e sensazioni risalenti alla sua fanciullezza, ma che con il passare degli anni non fanno altro che ripetersi nel resto della vita, e per questo vengono definite rimembranze, ovvero ricordi dal passato. Queste sensazioni, in un primo momento potrebbero suscitare gioia, ma in realt\u00e0 fanno rivivere al poeta momenti di profonda malinconia, avendo la consapevolezza che tali gioie non \u00e8 pi\u00f9 possibile riviverle come da fanciullo.\nNel caso di Giacomo Leopardi, l'elaborazione della poetica \u00e8 testimoniata da numerosi passi, di varia estensione, dello \"Zibaldone\", talora dotati di esempi, o addirittura corredati da abbozzi di testi poetici. Lo \"Zibaldone\" \u00e8 la chiave per comprendere come al centro dell'opera di Leopardi appaia costante la tematica del dolore esistenziale, sfociante nella sua visione pessimista della vita.\nLa poesia leopardiana.\nPer quanto riguarda la poesia, egli rifiuta il principio di imitazione sia nei confronti dei classici che dei romantici. Preferiva adoperare una certa distinzione fra poesia d'immaginazione e poesia di sentimento. La poesia d'immaginazione \u00e8 caratterizzata dalle civilt\u00e0 antiche, poich\u00e9 fantastica. La seconda \u00e8 invece frutto di riflessione, caratteristica della contemporaneit\u00e0. Secondo lui, la vera poesia \u00e8 morta, dato che solo quella \u00e8 frutto della fantasia degli antenati, e che oramai non rimane altro che replicare ad essa.\nNegli anni compresi tra il 1817 e il 1818 si delinea il primo momento del sistema di pensiero leopardiano. Leopardi considera felice lo stato d'animo dell'uomo e ritiene che la natura riesca a mediare la condizione di infelicit\u00e0 a cui l'uomo \u00e8 destinato. Dunque in questa prima fase la natura assume una connotazione positiva perch\u00e9 \u00e8 in grado di produrre illusioni. Gran parte della sua poesia fa uso di parole e aggettivi molto evocativi, secondo la poetica, esposta nello \"Zibaldone\", del \"vago\" e dell\"'indefinito\".\nVago, indefinito, doppia visione e rimembranza.\nLa poetica di Leopardi \u00e8 caratterizzata da un forte potere evocativo atto a suscitare sensazioni e immagini abbastanza variegate senza descriverle in modo preciso. \"L'Infinito\" \u00e8 un chiaro esempio della vocazione poetica leopardiana; il sentimento dell'indefinito \u00e8 sollecitato molto dal paesaggio circostante, non indicato con precisione, ma attraverso attributi vaghi e indefiniti. Questo, nei confronti del lettore, dovrebbe stimolare un forte senso di immaginazione, dominata da un paesaggio surreale.\nLa cosiddetta \"doppia visione\" in Leopardi consiste in una visione nella quale alla realt\u00e0 percepita con i cinque sensi si affianca un'altra realt\u00e0, frutto dell'immaginazione. Un altro aspetto chiave della poesia leopardiana \u00e8 la rimembranza, una sorta di ricordo vago e sfumato, presente perlopi\u00f9 nei \"Piccoli idilli\", nei quali il poeta fa rivivere la malinconia e l'angoscia provate da fanciullo. La rimembranza \u00e8 presente anche in altre opere di leopardi, come lo stesso titolo \"Le ricordanze\" o nell\"'incipit\" di \"A Silvia\".\nI Canti.\nNon \u00e8 possibile identificare nei \"Canti\" una poetica unitaria, ma piuttosto l'evolversi di linee diverse, spesso compresenti, legate in modo non rigido ma dinamico all'evolversi del pensiero leopardiano.\nNei \"Canti pisano-recanatesi\", quando \u00e8 ormai irreversibile la convinzione dell'universale e necessaria infelicit\u00e0 degli uomini, voluta dalla natura, permangono ben saldi gli elementi costitutivi della poetica degli \"\", ovvero il vago, l'indefinito, la rimembranza. Per questa ragione, fra l'altro, i \"Canti pisano-recanatesi\" sono stati a lungo indicati come \"Grandi idilli\".\nNei difficili anni che seguono il definitivo allontanamento da Recanati non cambia il nucleo concettuale della filosofia leopardiana, mentre emergono significativi mutamenti poetici nei Canti del \"Ciclo di Aspasia\" e nella \"Ginestra\": non si riscontra pi\u00f9 un linguaggio sfumato, con evocazione degli anni giovanili (le \"rimembranze\" o \"ricordanze\"), serene rappresentazioni di paesaggio e malinconici stati d'anima, ma un linguaggio fermo, scabro, a volte ironico o sarcastico fino all'asprezza o al cinismo.\nI Pensieri.\nSono una raccolta di pensieri e aforismi, sui tipici temi leopardiani come noia, amore e morte.\nLa \"morte\" \u00e8 rifuggita dall'uomo malgrado delusioni e dolori:\" la morte non \u00e8 male: perch\u00e9 libera l'uomo da tutti i mali, e insieme coi beni gli toglie i desideri. La vecchiezza \u00e8 male sommo: perch\u00e9 libera l'uomo di tutti i piaceri, lasciandogliene gli appetiti; e porta seco tutti i dolori\". Come detto, \u00e8 invece la \"noia\" \u00e8 il pi\u00f9 nobile e tragico dei sentimenti umani.\nAltri elementi di poetica.\nIllusioni sono la \"felicit\u00e0\" (o \"piacere\") e l\"'infinito\" a cui l'animo tende naturalmente.\nLa ragione ha per\u00f2 scoperto che la felicit\u00e0 non pu\u00f2 essere appagata data la finitezza dell'uomo e la precariet\u00e0 della sua esistenza. L'infinito coincide con il \"nulla\", il \"solido nulla\", unica certezza: \"\u00abPare che solamente la negazione dell'essere, il niente, possa essere senza limiti, e che l'infinito venga in sostanza ad essere lo stesso che il nulla\u00bb\". L'inattingibile infinito suscita per\u00f2 nell'uomo la tensione a superare i propri limiti.\nL'idillio \u00e8 espressione della \"poesia d'immaginazione\", mentre la canzone \u00e8 espressione della \"poesia di sentimento\" e filosofica.\nIl linguaggio e lo stile di scrittura.\nCaratteristica del poeta \u00e8 l'essenzialit\u00e0 del linguaggio che, con rapidissime immagini e sapienza ritmica e sintattica, crea brani di straordinaria suggestione.\nNello \"Zibaldone\" Leopardi annota le proprie riflessioni circa il linguaggio adottato nella poesia: egli scrive di adoperare \"una lingua per i morti\", sottolineando l'uso di parole arcaiche, desuete, fuori dal loro contesto. Osserva inoltre che i \"termini\", ovvero i vocaboli determinati, sono prosastici, mentre le parole, quanto pi\u00f9 sono \"vaghe\" ed \"indefinite\" tanto pi\u00f9 risultano poetiche. Analogamente, ci\u00f2 che \u00e8 presente e vicino viene considerato meno poetico di ci\u00f2 che \u00e8 lontano nel tempo o nello spazio. A questo proposito, l'idillio \"L'infinito\" \u00e8 paradigmatico della poetica che si suole definire \"idillica\". L'idea dell'immensit\u00e0 e dell'eternit\u00e0 sono rese con un limitatissimo impiego di mezzi lessicali, che consente alle idee di giganteggiare nel deserto delle semplici parole."}
{"id": "2911229", "revid": "1762097", "url": "https://it.wikipedia.org/wiki?curid=2911229", "title": "Sovetskij rajon", "text": "Sovetskij rajon () indica vari rajon della Russia:"}
{"id": "2911231", "revid": "1543377", "url": "https://it.wikipedia.org/wiki?curid=2911231", "title": "Hotevilla-Bacavi", "text": "Hotevilla-Bacavi, noto anche come Third Mesa (hopi: Hotvela-Paaqavi) \u00e8 un census-designated place degli Stati Uniti d'America, nella Contea di Navajo nello Stato dell'Arizona. Ha una popolazione di 767 abitanti secondo il censimento del 2000. Secondo lo United States Census Bureau ha un'area totale di 30,8\u00a0km\u00b2.\nGeografia fisica.\nHotevilla-Bacavi si trova nell'Arizona nord-orientale all'interno del territorio della riserva indiana Hopi. \u00c8 collegato dalla Statale 264 dell'Arizona, a si trova fra Coal MIne Mesa e Kykotsmovi."}
{"id": "2911232", "revid": "1543377", "url": "https://it.wikipedia.org/wiki?curid=2911232", "title": "Bamaf\u00e9l\u00e9", "text": "Bamaf\u00e9l\u00e9 \u00e8 un comune rurale del Mali facente parte del circondario di Bafoulab\u00e9, nella regione di Kayes."}
{"id": "2911233", "revid": "287204", "url": "https://it.wikipedia.org/wiki?curid=2911233", "title": "Bamafele", "text": ""}
{"id": "2911234", "revid": "110157", "url": "https://it.wikipedia.org/wiki?curid=2911234", "title": "Sovetskij rajon (Oblast' di Kursk)", "text": "Il Sovetskij rajon () \u00e8 un rajon dell'Oblast' di Kursk, nella Russia europea; il capoluogo \u00e8 K\u0161enskij. Il rajon ricopre una superficie di 1.150 chilometri quadrati."}
{"id": "2911235", "revid": "119982", "url": "https://it.wikipedia.org/wiki?curid=2911235", "title": "Napoleone IV", "text": ""}
{"id": "2911236", "revid": "1543377", "url": "https://it.wikipedia.org/wiki?curid=2911236", "title": "Diakon", "text": "Diakon \u00e8 un comune rurale del Mali facente parte del circondario di Bafoulab\u00e9, nella regione di Kayes."}
{"id": "2911239", "revid": "31474612", "url": "https://it.wikipedia.org/wiki?curid=2911239", "title": "Sovet", "text": ""}
{"id": "2911240", "revid": "30445", "url": "https://it.wikipedia.org/wiki?curid=2911240", "title": "Third Mesa", "text": ""}
{"id": "2911253", "revid": "54193", "url": "https://it.wikipedia.org/wiki?curid=2911253", "title": "Eyjafjallokull", "text": ""}
{"id": "2911254", "revid": "107831", "url": "https://it.wikipedia.org/wiki?curid=2911254", "title": "Family Circle Cup 2010", "text": "Il Family Circle Cup 2010 \u00e8 stato un torneo femminile di tennis giocato sulla terra verde. \u00c8 stata la 38\u00aa edizione del torneo che fa parte della categoria Premier nell'ambito del WTA Tour 2010. \nSi \u00e8 giocato nel Family Circle Tennis Center di Charleston negli Stati Uniti dal 12 al 18 aprile 2010.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Samantha Stosur ha battuto in finale Vera Zvonar\u00ebva, 6\u20130, 6\u20133\nDoppio.\n Liezel Huber / Nadia Petrova hanno battuto in finale Vania King / Micha\u00eblla Krajicek, 6\u20133, 6\u20134"}
{"id": "2911255", "revid": "767487", "url": "https://it.wikipedia.org/wiki?curid=2911255", "title": "Naruto Shippuden - Eredi della volont\u00e0 del Fuoco", "text": " \u00e8 un film d'animazione del 2009 diretto da Masahiko Murata.\nSi tratta del sesto film basato sul popolare anime e manga \"Naruto\" di Masashi Kishimoto, ed \u00e8 il terzo dedicato alla saga di \"Naruto Shippuden\". In Italia il film \u00e8 andato in onda su Italia 1 diviso in cinque episodi dal 27 giugno al 4 luglio 2013, mentre \u00e8 stato distribuito nei cinema dalla Lucky Red solo il 20 luglio 2015 col titolo Naruto Shippuden - Il film: Eredi della volont\u00e0 del Fuoco.\nTrama.\nIl Team Kakashi viene attaccato durante una ricognizione sul monte Shumisen, al confine tra il Paese della Terra e dell'Erba, da strani animali. Questo va ricondotto ad un potenziale focolaio di una quarta grande guerra ninja, quando vari ninja dotati di abilit\u00e0 innate iniziano a scomparire dai Villaggi della Nuvola, della Roccia, della Nebbia e della Sabbia. Anche se tutti gli indizi conducono sullo Shumisen, questo misterioso fenomeno non colpisce il Paese del Fuoco e questo segna l'inizio di un periodo di ostilit\u00e0 e di pericolo per l'Hokage e Konoha e, poich\u00e9 si crede che il Villaggio della Foglia sia dietro all'accaduto, circolano voci che gli altri villaggi stiano preparando una ribellione contro Konoha. Con le truppe delle altre nazioni ammassate ai confini del Paese del Fuoco, Tsunade mobilita tutti i ninja per tentare di fermare i responsabili e provare l'innocenza di Konoha mentre, in caso di fallimento, il Paese del Fuoco sar\u00e0 costretto a distruggere il villaggio al fine di preservare la pace nel mondo.\nAd alimentare il conflitto, per\u00f2, entra in gioco il vero e principale colpevole, Hiruko, un ninja traditore di livello S proveniente dal Villaggio della Foglia, che scomparve decine di anni prima dopo avere sviluppato la Tecnica della Chimera (una tecnica che gli permette di assorbire sia il chakra che le abilit\u00e0 innate di altri ninja). Hiruko lancia la sua dichiarazione di guerra proiettando la sua immagine nei cieli dei villaggi e, presentandosi come ninja della Foglia, annuncia che prover\u00e0 a rubare l'abilit\u00e0 innata del Paese del Fuoco per diventare immortale ed invincibile e, quindi, avviare la quarta grande guerra ninja e conquistare il mondo.\nNessuno dei ninja dei cinque Paesi \u00e8 abbastanza forte per fronteggiare Hiruko a causa del fatto che ha assorbito quattro abilit\u00e0 innate: l'Arte della Tempesta, dell'Oscurit\u00e0, del Metallo e della Velocit\u00e0. Per diventare l'essere perfetto, il ninja traditore ambisce alla quinta ed ultima abilit\u00e0 che la Tecnica della Chimera gli consente di prelevare, ovvero lo Sharingan di Kakashi. Tsunade, col consenso di Kakashi, decide di sacrificare la vita del Jonin lasciando che esso si avvicini ad Hiruko per poi ucciderlo con la tecnica del \"Kamui\" che per il ninja copia ha effetti mortali che lo porterebbero ad un'inevitabile morte.\nTsunade applica a Kakashi un sigillo per condurlo da Hiruko Purtroppo Naruto, Sakura e Sai non sono d'accordo e cercano di sventare il piano suicida. Il Villaggio della Sabbia \u00e8 a favore del piano, ma Naruto, cercando di sabotarlo, rischia di creare un incidente politico, motivo per cui Shikamaru, Choji, Ino, Neji, Rock Lee, Tenten, Shino, Hinata e Kiba cercano di fermarlo, ma vengono ostacolati dai servi di Hiruko. Tra i villaggi della Foglia e della Sabbia la tensione \u00e8 al massimo e tutti sono contrari all'iniziativa di Naruto che va contro gli ordini, ma Jiraiya \u00e8 l'unico che sembra avere fiducia nel suo allievo. Naruto, Sai e Sakura si imbattono in Gaara che cerca di fermarli per far s\u00ec che il piano di Tsunade vada a buon fine. Egli non vuole fare del male a Naruto ma, in quanto Kazekage, ha dei doveri e, dunque, affronta l'amico. Le due forze portanti si scontrano e Naruto, alla fine, lo sconfigge. Naruto ed i suoi amici proseguono, Shikamaru li insegue e, nel farlo, incontra Gaara. Il Kazekage confessa al ninja della Foglia che, combattendo contro Naruto, ha avvertito la purezza delle sue intenzioni e che, forse, bisogna dargli fiducia. Naruto, Sakura e Sai raggiungono il castello del nemico e Shikamaru cerca di fermare Naruto anche a costo di ucciderlo, convinto del fatto che il sacrificio di Kakashi sia necessario per salvare Konoha, ma Naruto afferma che, se Konoha si macchiasse del sacrificio di Kakashi, non sarebbe pi\u00f9 meritevole d'onore e che non sarebbe pi\u00f9 il villaggio che lui ama. Alla fine Shikamaru d\u00e0 ragione a Naruto.\nI ninja di Konoha incontrano faccia a faccia Hiruko, e il ninja racconta la sua storia, ovvero che \u00e8 stato amico di Jiraya, Tsunade e Orochimaru. Purtroppo era invidioso della loro forza, motivo per cui svilupp\u00f2 la Tecnica proibita della Chimera. Quando Hiruzen lo venne a sapere, mand\u00f2 i suoi discepoli ad arrestare Hiruko, ma lui scapp\u00f2 e quando Obito regal\u00f2 a Kakashi lo Sharingan, gli venne in mente l'idea di rubarglielo. Naruto prova a fermarlo, ma, con l'aiuto delle sue quattro abilit\u00e0 innate, Hiruko \u00e8 un avversario pressoch\u00e9 invincibile. Il ninja traditore si appresta ad assorbire Kakashi, ma il piano di Tsunade inizia a dare i suoi frutti. Infatti Kakashi cerca di uccidere Hiruko con il Kamui, cosa che porter\u00e0 pure alla sua morte, ma Naruto lo ferma in tempo salvandolo ma, purtroppo, salva pure Hiruko. Kakashi viene liberato dal sigillo di Tsunade e chiede a Naruto per quale motivo ha interferito con il piano dell'Hokage. Naruto allora gli mostra i campanelli che il maestro us\u00f2 nell'esame per far diventare Naruto, Sasuke e Sakura dei Genin, riportando alla mente l'insegnamento che impart\u00ec loro quel giorno, cio\u00e8 che seppur non portare a termine una missione \u00e8 un gesto di disonore nel mondo dei ninja, abbandonare un compagno a morte certa \u00e8 un gesto ancora pi\u00f9 disonorevole che, in fondo, \u00e8 lo stesso insegnamento che gli \u00e8 stato impartito da Obito. Hiruko evoca i suoi servi che si sono fusi in una chimera. Sakura, Sai e Shikamaru l'affrontano e vengono soccorsi da Tenten, Neji, Kiba, Hinata, Ino, Choji, Rock Lee e Shino. Il gruppo di amici, unendo la loro forza, riesce a sconfiggere il mostro. Naruto e Kakashi affrontano insieme Hiruko. Quest'ultimo usando l'Arte dell'Oscurit\u00e0 assorbe il Rasengan ed il Mille Falchi imparando ad usarli. Il nemico si dimostra troppo forte ma, all'ultimo momento, Naruto usa il suo \"Rasenshuriken.\" Hiruko prova ad assorbirlo ma non ci riesce per via del fatto che la tecnica \u00e8 troppo complessa. Naruto mette a segno il colpo e sconfigge il nemico.\nKakashi si avvicina ad un Hiruko ormai prossimo alla morte, il quale gli chiede dove abbia sbagliato e lui gli risponde che il suo errore \u00e8 stato nel fare troppo affidamento su s\u00e9 stesso quando, invece, avrebbe fatto meglio a contare di pi\u00f9 sugli amici che aveva. Kakashi rimprovera s\u00e9 stesso ammettendo che, con il suo piano suicida, non si \u00e8 dimostrato migliore di Hiruko. Hiruko muore tra le braccia di Kakashi e il ninja di Konoha guarda Naruto non potendo fare a meno di notare la somiglianza fra lui ed Obito, riconoscendo che ormai il suo allievo \u00e8 riuscito a superarlo.\nPersonaggi esclusivi del film.\nHiruko.\n \u00e8 il principale antagonista del film. \u00c8 un ninja traditore del Villaggio della Foglia, capo del team formato da Ichi, Ni, e San. Hiruko vuole far precipitare il mondo in una quarta grande guerra ninja, per poi domarla e conquistare i paesi. Hiruko ha sviluppato la Tecnica della Chimera, con la quale \u00e8 in grado di assorbire tecniche e abilit\u00e0 innate altrui. Viene sconfitto dai ninja della foglia dopo un'ardua battaglia sul Monte Shumisen, in cui Hiruko tenta di utilizzare la Tecnica della Chimera per assorbire lo Sharingan di Kakashi.\nNella mitologia shintoista, Hiruko \u00e8 il figlio deforme di Izanami e Izanagi, da cui venne abbandonato, che alcuni mitografi descrivono simile ad una sanguisuga. Ci\u00f2 potrebbe avere collegamento con la Tecnica della Chimera, in quanto l'utilizzo permette s\u00ec di assorbire le abilit\u00e0 altrui (cos\u00ec come farebbe una sanguisuga), ma modifica il corpo, rendendolo piuttosto deforme ed emaciato (come l'aspetto di Hiruko senza bende).\nLe capacit\u00e0 ninja di Hiruko sono numerose, ma in prevalenza condizionate dalle abilit\u00e0 innate assorbite, che gli forniscono un'immunit\u00e0 quasi totale alla maggior parte delle tecniche conosciute; l'Arte della Velocit\u00e0 lo rende immune alle arti marziali, cos\u00ec come l'Arte del Metallo, con la quale pu\u00f2 rendersi indistruttibile, l'Arte dell'Oscurit\u00e0, con cui riesce a risucchiare e rilasciare a proprio piacimento il chakra, lo rende immune alle arti magiche, e pu\u00f2 utilizzare l'Arte della Tempesta, probabilmente una variante di quella utilizzata da Darui. Tutto ci\u00f2 \u00e8 stato possibile grazie alla Tecnica della Chimera, che gli permette di unirsi con ogni tipo di creature e assorbirne le facolt\u00e0.\nInoltre controlla a piacimento le bende sul suo corpo tramite il chakra e le rende molto veloci e potenti.\nIchi.\n \u00e8 un uomo alto e magro che \u00e8 praticamente un'immagine speculare di San, con l'eccezione che ha solo un marchio sulla sua fronte. Durante il salvataggio di Kakashi, affronta il Team Gai, venendo sconfitto da un attacco combinato di Rock Lee e Neji. In seguito, verr\u00e0 tramutato, insieme ai suoi compagni, con la Tecnica della Chimera in una potente chimera gigante. Questa verr\u00e0 poi sconfitta dagli undici della Foglia con dei colpi combinati.\nIchi possiede una discreta abilit\u00e0 nei Taijutsu, tanto da riuscire a resistere al Team Gai al completo. In battaglia utilizza numerosi serpenti per formare reti per catturare e attaccare pi\u00f9 nemici, e utilizza un grosso serpente fuso con il suo braccio per attaccare o sparare serpenti raggomitolati come dei proiettili. Secondo Neji, Ichi ha una quantit\u00e0 di chakra molto alta.\nNi.\n ha due strisce viola sulla guancia sinistra, un body molto scollato e lunghi capelli castani arricciati in una spirale molto intricata. Durante il salvataggio di Kakashi, affronta il Team 8, ma viene sconfitta da Shino con i suoi insetti. In seguito viene tramutata, insieme ai suoi compagni, con la Tecnica della Chimera in una potente chimera gigante. Viene sconfitta dagli undici della Foglia con dei colpi combinati.\nNi pu\u00f2 evocare delle creature simili a lupi che sono state modificate con appendici simili a tentacoli che fuoriescono dalla schiena. Lei inoltre pu\u00f2 evocare una sorta di gigantesca tartaruga-leone, con la quale pu\u00f2 anche fondersi utilizzando la Tecnica della Chimera. La nuova creatura pu\u00f2 sputare fuoco, ma \u00e8 lenta a causa della sua grande dimensione, rimanendo vulnerabile a rapidi attacchi avversari. Ni brandisce una frusta che utilizza a distanza ravvicinata.\nSan.\n assomiglia quasi alla perfezione a Ichi, solo che ha tre segni sulla fronte. Durante il salvataggio di Kakashi, affronta il Team 10, ma viene sconfitto. In seguito si unisce ai suoi compagni caduti con la Tecnica della Chimera e si trasforma in una potente chimera gigante che verr\u00e0 poi evocata da Hiruko durante lo scontro finale. Questa verr\u00e0 sconfitta dagli undici della Foglia con dei colpi combinati.\nSan pu\u00f2 evocare una creatura simile ad un uccello ma con molte modifiche, che pu\u00f2 sparare piume che esplodono con precisione e che pu\u00f2 compiere brevi e veloci scatti. San pu\u00f2 inoltre evocare Ichi e Ni (come fa Pain con Konan) per fondersi con loro attraverso la Tecnica della Chimera. La chimera che si forma da questa unione \u00e8 una combinazione di tutti gli animali creati dal trio e quindi possiede tutte le loro capacit\u00e0.\nColonna sonora.\nLa colonna sonora del film \u00e8 delle Puffy AmiYumi, pubblicata il 29 agosto 2009.\nDistribuzione.\nIl film \u00e8 uscito nelle sale cinematografiche in Giappone nel 1\u00ba agosto 2009 ed \u00e8 stato rivelato il 10\u00ba anniversario del sito di Naruto, lungo l'anteprima dell'arrivo della saga filler sul Trecode. Una lunga anteprima del film \u00e8 stata mostrata durante il Japan Expo 2009 in Francia, con sottotitoli in francese.\nIn Italia, nella trasmissione su Italia 1 nei mesi di giugno e luglio 2013, il film \u00e8 andato in onda suddiviso in cinque parti intitolate rispettivamente \"Abilit\u00e0 innate\", \"Il sacrificio di Kakashi\", \"Ostinazione\", \"Eredi della volont\u00e0 del Fuoco\" ed \"Hiruko\"."}
{"id": "2911258", "revid": "339392", "url": "https://it.wikipedia.org/wiki?curid=2911258", "title": "Strada Regionale 148 Pontina", "text": ""}
{"id": "2911259", "revid": "119296263", "url": "https://it.wikipedia.org/wiki?curid=2911259", "title": "Hulk Rosso", "text": "Hulk Rosso (Red Hulk), Rulk o The IncREDible Hulk \u00e8 un personaggio immaginario protagonista di una serie a fumetti, \"Hulk\" (Vol. 1), ideata da Jeph Loeb e dal disegnatore Ed McGuinness e pubblicata dalla Marvel Comics dal 2008 al 2012. Il personaggio \u00e8 simile ad Hulk ma con la pelle rossa e dotato di un'intelligenza sviluppata e crudele; Mark Paniccia, redattore della Marvel, lo descrive come \u00ab\"assolutamente disinibito e tatticamente intelligente\"\u00bb e lo sceneggiatore Jeph Loeb come \u00ab\"[...] quel tipo di Hulk che non si era mai visto prima, un tipo di Hulk pensante, calcolatore, brutale e armato\"\u00bb. Dietro l'identit\u00e0 della creatura inizialmente misteriosa sia per i personaggi nella storia che per i lettori si scopre celarsi il generale \"Thunderbolt\" Ross. Successivamente \u00e8 stato incarnato anche da altri personaggi come Robert Maverick comparso nella serie \"U.S. Avengers\".\nGenesi del personaggio.\nCome detto da Loeb: \u00ab\"McGuinness lasci\u00f2 la DC Comics per una ragione, ed era che voleva disegnare Hulk.\"\u00bb; i due stavano infatti lavorando a una miniserie su Hulk che lo avrebbe caratterizzato come il personaggio Marvel pi\u00f9 forte in assoluto quando Joe Quesada ripropose l'idea di un Hulk rosso, gi\u00e0 avanzata da Kenneth Johnson nel 1970 per la serie televisiva \"L'incredibile Hulk\" ma mai realizzata.\nUna volta che la serie venne prodotta, i libretti di inserto Marvel in Diamond \"Previews\" iniziarono a riferirsi al personaggio come Rulk per distinguerlo dall'originale Hulk verde. Lo sceneggiatore Jeph Loeb inizi\u00f2 a usare questo termine a partire da \"Hulk\" (Vol. 2) n. 7 (dicembre 2008).\nFin dal suo esordio, su \"Hulk\" (Vol. 2) n. 1 (gennaio 2008), il personaggio mostra di avere un qualche legame con l'Hulk originale, in quanto risultato di un programma per il Super Soldato istituito da personaggi da tempo presenti nel cast di Hulk: il generale Thunderbolt Ross e lo psichiatra Doc Samson nonch\u00e9 MODOK, vecchio nemico del Gigante di Giada, e un think tank criminale chiamato Intellighenzia.\nTrama.\nL'apparizione di Hulk Rosso.\nIn Russia viene rinvenuto il cadavere di Abominio e, nel momento in cui Iron Man, She-Hulk, il Generale Ross, Doc Samson, Maria Hill e la Guardia d'Inverno indagano sull'accaduto emerge che il colpevole corrisponde alle caratteristiche di Hulk ed abbia compiuto il delitto servendosi di una pistola sovradimensionata dello S.H.I.E.L.D.; tuttavia non \u00e8 possibile si tratti di Bruce Banner dato che, dopo gli eventi di \"World War Hulk\", \u00e8 stato rinchiuso in una prigione speciale al di sotto della Base Gamma.\nBen presto appare un nuovo Hulk dalla pelle rossa, mai visto prima e dalle origini sconosciute, che ragiona in maniera lucida e sembra altrettanto potente quanto la sua controparte verde. L'essere attacca l'Helicarrier dello S.H.I.E.L.D. riuscendo ad abbatterlo e sconfiggendo facilmente sia Iron Man che She-Hulk, specificando che potrebbe ucciderli in qualunque momento se lo volesse. Successivamente si reca alla Base Gamma e, lungo la strada, si imbatte in un essere mostruoso e fortissimo di nome Bomba-A (si tratta di Rick Jones che si trasforma in un nuovo pi\u00f9 potente Abominio). La battaglia tra i due genera un terremoto che libera Banner il quale, trasformatosi in Hulk, affronta l'Hulk Rosso venendo sconfitto ed umiliato dal cinico rivale il quale dichiara che, sebbene potrebbe ucciderlo con la stessa arma con la quale ha giustiziato Abominio, preferisce lasciarlo vivere nella consapevolezza di non essere pi\u00f9 \"il pi\u00f9 forte che c'\u00e8\", dunque lo scaraventa gi\u00f9 dal Golden Gate.\nDurante tale scontro, Rulk sconfigge persino Uatu l'Osservatore, autorevole divinit\u00e0 cosmica che appare soltanto nei momenti di grande crisi.\nPoco tempo dopo Thor, possessore del potere che un tempo deteneva Odino e dunque certo delle sue possibilit\u00e0, giunge sulla scena per fermare Hulk Rosso ma, incredulo, scopre che questi \u00e8 a conoscenza del segreto di Mjolnir ed \u00e8 in grado di sollevarlo in assenza di gravit\u00e0 e usarlo contro lo stesso Dio del Tuono; di conseguenza riesce ad avere la meglio e, dopo un violento quanto epico scontro, lascia un esanime Thor sulla superficie lunare, facendogli per\u00f2 dono della vita.\nTornato sulla Terra spiccando un balzo direttamente dalla Luna, Rulk ritrova ad attenderlo un infuriato Hulk verde ma, provato dallo scontro con Thor, sembra essere in difficolt\u00e0 e, dopo che il Dio del Tuono lo raggiunge in cerca di rivalsa, viene messo alle corde, iniziando a perdere progressivamente energia aumentando per\u00f2 la sua temperatura corporea, mentre l'Hulk verde dopo ogni colpo ricevuto diventa sempre pi\u00f9 forte e mette al tappeto l'avversario. Terminato lo scontro il Gigante di Giada e il biondo asgardiano suggellano la loro amicizia e l'Hulk Verde si ritrasforma lentamente in Banner. Rick Jones, che aveva assistito in prima persona alla trasformazione di Rulk, tenta invano di avvertire Banner della vera identit\u00e0 del nemico, ma prima che possa farlo viene tramortito da Doc Samson il quale, in combutta con il generale Ross, si rammarica per il fallimento riportato dall'Hulk Rosso nell'uccidere l'originale.\nPoco tempo dopo, mentre Banner si trova a Las Vegas con l'identit\u00e0 di Joe Fixit, affrontando un'orda di Wendigo assieme a Sentry, Ms. Marvel e Moon Knight; She-Hulk rintraccia l'Hulk Rosso sul Monte Rushmore e lo affronta assieme alla Donna invisibile, Tempesta, la Vedova Nera, la Donna Ragno, Dazzler, Hellcat, Risque e Tigra. Sebbene in svantaggio, tramite un'astuta strategia (si finge svenuto e in balia delle avversarie) l'Hulk Rosso riesce nuovamente a sfuggire alla cattura e a darsi alla fuga.\nIn seguito, rintraccia Banner e drena le radiazioni Gamma dal suo corpo facendo in modo che non riesca pi\u00f9 a trasformarsi in Hulk, quindi fugge, lasciandolo vivo.\nCodice Rosso.\nNuovamente avvistato da Domino, che gli sfugge grazie ad uno dei suoi soliti colpi di fortuna, viene incaricato da Samson e Ross di ucciderla e, per farlo, gli viene affidato il comando di un team formato da Deadpool, Frank Castle, Dinamo Cremisi, Thundra e Elektra. Il gruppo si scontra con l'X-Force in un bar di Hell's Kitchen; nel corso della battaglia Rulk viene accecato da Wolverine ed \u00e8 in questo momento che, con sorpresa di tutti i contendenti, subentra una She-Hulk Rossa.\nLa nuova She-Hulk inizialmente sembra stare dalla parte dell'Hulk Rosso e lo aiuta a fuggire nelle fogne della citt\u00e0 ma, in realt\u00e0, prima lo ferisce quasi mortalmente con un Sai recidendogli la carotide e poi lo porta al cospetto di un personaggio misterioso che si rivela essere Doc Samson, apparentemente intenzionato a catturarlo e ucciderlo. Inaspettatamente per\u00f2, Rulk si riprende e attacca la sua versione al femminile mentre Thundra lo aiuta bloccando Samson. Lo scontro tra i due mostri rossi \u00e8 violento e passa dalla metropolitana fino in cima all'Empire State Building. Qui Hulk Rosso ha la meglio ma anzich\u00e9 ucciderla d\u00e0 alla She-Hulk Rossa la possibilit\u00e0 di fuggire in quanto, apparentemente, la conosce.\nIntanto anche Samson \u00e8 fuggito e l'Hulk Rosso riesce ad avere delle garanzie che Domino non \u00e8 a conoscenza della sua vera identit\u00e0, minacciandola che, ad ogni modo, qualora emergesse qualcosa, ucciderebbe lei e i suoi compagni mutanti.\nFall of the Hulks e World War Hulks.\nFurioso per la creazione della She-Hulk Rossa da parte dei suoi mandanti, l'Intellighenzia, Rulk si rifiuta di continuare a sottostare agli ordini del loro leader, il Capo, e li tradisce alleandosi con il suo pi\u00f9 acerrimo nemico, Bruce Banner, rivelandogli di essere il vero generale Ross, mentre colui che \u00e8 stato visto al fianco di Samson \u00e8 solo un Life Model Decoy. Insieme, i due uccidono l'impostore androide dando modo all'Hulk Rosso di penetrare nella base dell'Intellighenzia venendo per\u00f2 sconfitto da una riproduzione meccanica di Hulk e imprigionato.\nLiberato da Deadpool, Rulk combatte i supereroi hulkizzati dall'Intellighenzia e, in seguito, She-Hulk Rossa che, approfittando della sua stanchezza, lo sconfigge e gli assorbe l'energia ritrasformandolo in Thunderbolts Ross. Sbigottita, Betty si ritrova di fronte il suo stesso padre; Ross infatti per riportare in vita sua figlia e dare vita a un mondo migliore, ha accettato volontariamente di essere trasformato nell'Hulk Rosso dall'Intellighenzia ma non era al corrente che avrebbero fatto lo stesso con sua figlia.\nRiassorbito dall'Hulk meccanico il quantitativo di energia necessario a ritrasformarsi in Hulk Rosso, lo distrugge a met\u00e0. In seguito raggiunge il Capo e lo priva permanentemente dei suoi poteri assorbendo i raggi gamma dal suo cervello. Infine decide di proseguire il piano dell'Intellighenzia da solo e tentare un colpo di stato occupando la Casa Bianca ma viene tuttavia ostacolato da Hulk (nuovamente in possesso dei suoi poteri) che, in seguito ad un violento scontro, riesce a sconfiggerlo\nCreduto morto dal mondo intero, Ross/Rulk viene imprigionato nella Base Gamma, in Nuovo Messico. Tuttavia, alla fine della saga, si vedono Hulk e Capitan America discutere se far entrare il Golia Rosso nei Vendicatori.\nAccoglienza.\nNonostante i dati di vendita della serie siano stati generalmente positivi, e addirittura i numeri 6 e 10 di \"Hulk\" (Vol. 2) siano stati rispettivamente il secondo fumetto pi\u00f9 venduto di settembre 2008 e il sesto di febbraio 2009, la critica \u00e8 stata in generale piuttosto negativa: secondo \"USA Today\" Hulk Rosso \u00e8 stato creato per dare una spinta alle vendite e stimolare l'interesse in attesa del film \"The Incredible Hulk\" mentre Augie De Blieck. Jr., di Comic Book Resources, ha recensito positivamente i primi sei numeri apprezzandone l'azione e l'assenza di sottigliezze nella distribuzione degli indizi dichiarando che: \u00ab\u00e8 un fumetto in cui ogni volta che qualcuno sta per dare la soluzione del grande mistero viene tramortito con una sberla dall'Hulk Rosso o col calcio di una pistola sulla nuca\u00bb tuttavia ha criticato i disegni sostenendo che Dale Keown sarebbe stato un artista migliore.\nIGN ha criticato molto negativamente la serie rimproverando la mancanza di sviluppo dei personaggi, la costante enfasi posta sulle scene d'azione piuttosto che sull'enigma costituito dalla vera identit\u00e0 di Hulk Rosso, il trattamento ridicolo spettato ai personaggi storici della Marvel (in particolare Iron Man, She-Hulk e Thor) rispetto a Rulk e la pochezza dei dialoghi trovando l'unica nota positiva nei disegni di McGuinness."}
{"id": "2911263", "revid": "287204", "url": "https://it.wikipedia.org/wiki?curid=2911263", "title": "Barcelona Ladies Open 2010", "text": "Il Barcelona Ladies Open 2010 \u00e8 stato un torneo di tennis giocato sulla terra rossa.\n\u00c8 stata la 4\u00aa edizione del Barcelona Ladies Open, che fa parte della categoria International nell'ambito del WTA Tour 2010.\nSi \u00e8 giocato al David Lloyd Club Tur\u00f3 di Barcellona in Spagna, dal 10 al 17 aprile 2010.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Francesca Schiavone ha battuto in finale Roberta Vinci, 6-1, 6-1\nDoppio.\n Sara Errani / Roberta Vinci hanno battuto in finale Timea Bacsinszky / Tathiana Garbin, 6\u20131, 3\u20136, [10\u20132]"}
{"id": "2911265", "revid": "1543377", "url": "https://it.wikipedia.org/wiki?curid=2911265", "title": "Heptathela yunnanensis", "text": "Heptathela yunnanensis \u00e8 un ragno appartenente al genere Heptathela della famiglia Liphistiidae.\nIl nome del genere deriva dal greco , \"hept\u00e0\", cio\u00e8 \"7\", ad indicare il numero delle ghiandole delle filiere che possiedono questi ragni, e dal greco , \"thel\u00e8\", che significa \"capezzolo\", proprio ad indicare la forma che hanno le filiere stesse.\nIl nome proprio deriva dalla provincia cinese dello Yunnan, luogo di ritrovamento, e dal suffisso latino \"-ensis\", che significa: \"presente, che \u00e8 proprio l\u00ec\".\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nQuesta specie \u00e8 stata rinvenuta nella provincia cinese dello Yunnan."}
{"id": "2911266", "revid": "287204", "url": "https://it.wikipedia.org/wiki?curid=2911266", "title": "Barcelona Ladies Open 2010 - Singolare", "text": "Il singolare del Barcelona Ladies Open 2010 \u00e8 stato un torneo di tennis facente parte del WTA Tour 2010.\nRoberta Vinci era la detentrice del titolo, ma ha perso in finale contro Francesca Schiavone 6\u20131, 6\u20131."}
{"id": "2911271", "revid": "1442080", "url": "https://it.wikipedia.org/wiki?curid=2911271", "title": "Barcelona Ladies Open 2010 - Doppio", "text": "Il doppio del Barcelona Ladies Open 2010 \u00e8 stato un torneo di tennis facente parte del WTA Tour 2010.\nNuria Llagostera Vives e Mar\u00eda Jos\u00e9 Mart\u00ednez S\u00e1nchez erano le detentrici del titolo, ma hanno perso in semifinale contro Sara Errani e Roberta Vinci che poi hanno battuto in finale 6\u20131, 3\u20136, [10\u20132] Timea Bacsinszky e Tathiana Garbin aggiudicandosi il titolo."}
{"id": "2911272", "revid": "119818921", "url": "https://it.wikipedia.org/wiki?curid=2911272", "title": "Eyjafj\u00f6ll", "text": "L'Eyjafj\u00f6ll \u00e8 un vulcano dell'Islanda, pi\u00f9 precisamente una piccola catena montuosa, ricoperta dal ghiacciaio Eyjafjallaj\u00f6kull (per metonimia, quest'ultimo \u00e8 spesso identificato col vulcano). La catena \u00e8 situata a sud dell'Islanda, a pochi chilometri dalla costa dell'oceano Atlantico e a ovest del ghiacciaio M\u00fdrdalsj\u00f6kull.\nSi tratta di uno stratovulcano eroso, costruito da lave basaltiche e andesitiche. Di forma allungata in direzione est-ovest, \u00e8 sormontato da una caldera di 2,5\u00a0km di diametro. Gran parte del vulcano \u00e8 perennemente coperta da una spessa coltre di ghiaccio.\nAttivo dall'era glaciale, solo quattro eruzioni di questo vulcano sono conosciute in epoca storica, l'ultima \u00e8 iniziata il 20 marzo 2010.\nToponimo.\n\"Eyjafj\u00f6ll\" in islandese significa \"montagne delle isole\". La parola \u00e8 composta da \"fj\u00f6ll\", nominativo plurale di \"fjall\" (\"montagna\") e \"eyja\", genitivo plurale di \"ey\" (\"isola\"); le isole in questione sono le Vestmann, situate a sudovest e ben visibili dal vulcano.\nStoria eruttiva.\nGli studi geologici hanno indicato che il vulcano \u00e8 attivo dall'era glaciale, ma la prima eruzione conosciuta in epoca storica risale al 550 d.C.. La seconda si \u00e8 prodotta nel 1612, con l'emissione di un milione di metri cubi di tefriti ed un indice di esplosivit\u00e0 vulcanica di 24. La terza \u00e8 iniziata il 19 dicembre 1821 ed \u00e8 terminata il 1\u00ba gennaio 1823. Ha provocato l'emissione di 4 milioni di metri cubi di tefriti, con un alto contenuto di fluoruri. Lo scioglimento dei ghiacci ha dato origine a una forte inondazione (\"j\u00f6kulhlaup\"), che ha causato notevoli danni nell'area circostante.\nLa quarta eruzione \u00e8 iniziata il 20 marzo 2010 ed \u00e8 stata dichiarata terminata nell'ottobre 2010. La diffusione delle ceneri vulcaniche nell'atmosfera in un'area molto vasta ha provocato notevoli problemi al trasporto aereo (le ceneri possono infatti causare seri danni ai motori a getto degli aerei), con la sospensione precauzionale di gran parte dei voli di linea in buona parte dell'Europa."}
{"id": "2911278", "revid": "1305772", "url": "https://it.wikipedia.org/wiki?curid=2911278", "title": "Nano cervello", "text": "Un nano cervello \u00e8 un dispositivo concettuale che esegue in modo massivo il calcolo parallelo seguendo i principi di trattamento dell'informazione del cervello umano. Questa macchina di assemblaggio servirebbe come una decisione intelligente per ottenere unit\u00e0 per i nano-robot , e potrebbe essere programmata per eseguire un'operazione particolare per la quale \u00e8 stata progettata. Una caratteristica essenziale di un nano cervello \u00e8 quella di acquisire tutti gli input sensoriali in un dato momento dall'ambiente esterno e, dopo averne processata l'informazione, generare contemporaneamente distinte istruzioni per ogni singola unit\u00e0 di esecuzione collegata al nano cervello in modo unitario . In questo modo la macchina di calcolo comunicher\u00e0 con il mondo esterno in modo simile al nostro sistema nervoso centrale, analizzando diversi parametri come il colore, il suono, la forma degli oggetti e la memoria del passato tutto in una sola volta.\nL'essenziale per un nano cervello.\nIl cervello umano segue un modello basato sul calcolo come caos, come automa cellulare in cui milioni di pixel di una particolare immagine viene elaborata in un momento. Apparentemente il meccanismo appare estremamente lento e non accurato. Tuttavia, man mano che la complessit\u00e0 delle informazioni aumenta, esso funziona in modo pi\u00f9 credibile dei supercomputer costruiti dall'uomo. Un cervello umano \u00e8 in grado di leggere le lettere CAPTCHA in pochi secondi, cosa che anche per un supercomputer non \u00e8 possibile fare in un tempo finito. Un totale di ~1020 bit di informazione creata dall'uomo negli ultimi 5000 anni, \u00e8 stata generata solamente nell'anno 2008. L'incremento esponenziale dell'informazione genera una seria sfida per il comando, il controllo ed l'elaborazione quando la connettivit\u00e0 tra queste informazioni aumenta in modo esponenziale . Poich\u00e9 il software utilizza un approccio sequenziale per analizzare la connettivit\u00e0, per restringere l'infinita complessit\u00e0 in un limite finito, il meccanismo di elaborazione dell'informazione infinita deve essere inserito all'interno del hardware. Il nano cervello \u00e8 un tipo di dispositivo che indirizza fisicamente le quasi infinite connessioni in pochi secondi, alleviando la singolarit\u00e0 nel software. Questo concetto ha il potenziale di risolvere almeno tre \"colli di bottiglia\" della civilt\u00e0 umana, fornendo la necessaria intelligenza ai robot, eseguendo mansioni senza alimentazione elettrica convenzionale e, infine, risolvendo i problemi a molti corpi che in natura si presentano in abbondanza.\nNovit\u00e0 concettuale dell'hardware.\nStoricamente, sono stati proposti circuiti equivalenti per i neuroni e anche per il sistema nervoso centrale. La creazione di un circuito equivalente \u00e8 uno strumento affidabile per comprendere l'elettronica di un dispositivo complesso, cos\u00ec come \u00e8 definito il dispositivo in termini di elementi circuitali fondamentali. Il principio funzionale dell'architettura di un nano cervello \u00e8 quello di mostrare una \u201ccomunicazione da uno a molti (\"one-to-many\") contemporaneamente\u201d tra la decisione costituente che forma le unit\u00e0 Secondo la teoria del circuito convenzionale, esso \u00e8 un circuito parallelo di elementi. Poich\u00e9 la conformazione del percorso di cablaggio muta insieme al trasporto di carica elettronica nel circuito, il circuito equivalente cambierebbe continuamente. La possibile combinazione di tali circuiti \u00e8 astronomicamente grande, perci\u00f2, invece di definire una funzione per un circuito equivalente in continua evoluzione, \u00e8 stato introdotto il concetto di automa cellulare. Inoltre, grazie al modello sferico, l'informazione si estende dal centro della sfera e ancora una volta ritorna riflessa al centro della superficie esterna. Ogni singolo atomo nel nano-cervello sferico esperisce un'interferenza continua di alimentazione verso un'onda di informazioni. Cos\u00ec, il concetto di circuito che \u00e8 violato qui come evoluzione collettiva di una distribuzione potenziale in uno spazio 3 D allo stesso tempo, non pu\u00f2 essere rappresentato come una sequenza lineare di eventi in tempi discreti."}
{"id": "2911281", "revid": "1272592", "url": "https://it.wikipedia.org/wiki?curid=2911281", "title": "Giardino dei Semplici (disambigua)", "text": ""}
{"id": "2911285", "revid": "287204", "url": "https://it.wikipedia.org/wiki?curid=2911285", "title": "Segusium (associazione)", "text": "La Segusium (\"Societ\u00e0 di Ricerche e Studi Valsusini\") \u00e8 una associazione senza fini di lucro fondata il 7 dicembre 1963 con l'intento di promuovere e tutelare il patrimonio storico, artistico, paesaggistico della Valle di Susa e zone limitrofe, promuovendo studi, favorendo indagini sulla storia, il linguaggio (patois) il folklore locale, diffondendo con pubblicazioni le conoscenze acquisite. Pubblica una rivista omonima. L'associazione \u00e8 stata guidata Severino Savi, da Giulio Fabiano, da Lino Bortolo Perdoncin, mentre alla direzione della rivista si sono succeduti Clemente Blandino, Augusto Doro, Ferruccio Pari, Alfredo Gilibert, Tullio Forno e Piero Del Vecchio, affiancati da un comitato di redazione. Attualmente \u00e8 presidente Germano Bellicardi e direttore della rivista Valter Giuliano.\nAttivit\u00e0.\nLa rivista Segusium.\nLa serie completa delle opere finora edite dal periodico omonimo dell'associazione, il cui primo numero usc\u00ec nel dicembre 1964, conta pi\u00f9 di 12.500 pagine, configurandosi a tutti gli effetti come \"un'enciclopedia della cultura valsusina\", con 646 articoli pubblicati a tutto il 2018. Alla pubblicazione con cadenza pressoch\u00e9 annuale della Rivista miscellanea che prende il nome dell'associazione, si sono affiancati negli anni numeri monografici o monotematici: sul Trattato di Bruzolo del 1610, sull'Abbazia di Novalesa e sul caratteristico paese ai piedi del Moncenisio, sulla vita agricola del XVIII secolo nell'antico \"\u00e8carton\" di Oulx, sul rinnovo degli edifici ecclesiastici nell'Alta Valle di Susa dalla Controriforma al XVIII secolo, sugli scavi archeologici alla Maddalena di Chiomonte. Anche in occasione di ricorrenze particolari sono stati pubblicati studi specifici: per il centenario del Traforo ferroviario del Frejus, per il bimillenario dell'Arco di Augusto di Susa, per il 150\u00ba anniversario della ferrovia Torino-Bardonecchia. Nel 2018 la rivista ha pubblicato un indice ragionato delle annate 1964-2018, in formato cartaceo ed anche informatico sul sito dell'associazione. Il periodico ha ISSN 2532-5205.\nL'impegno per i beni storici e artistici.\nNegli anni l'Associazione ha sollecitato l'intervento di privati e di enti pubblici a favore del recupero di edifici di pregio e del restauro di opere d'arte, come la ricostruzione della cuspide del campanile e il restauro della Chiesa di San Saturnino a Susa (1981), il restauro del portale barocco del Convento dei Cappuccini sempre a Susa - eretto nel 1614 e unica testimonianza rimasta del complesso - e il monitoraggio (1987) delle strutture della Cappella di Sant'Andrea alle Ramats (Chiomonte) e la sistemazione del sagrato (1989) dando di fatto inizio al successivo restauro architettonico e degli importanti affreschi ivi contenuti."}
{"id": "2911286", "revid": "767487", "url": "https://it.wikipedia.org/wiki?curid=2911286", "title": "Othon &amp; Tomasini", "text": "Biografie.\nDi stanza a Londra, il compositore/pianista greco Othon Mataragas e l'attore/cantante italiano Ernesto Tomasini si sono esibiti in prestigiose sale da concerto, teatri, musei e chiese in Gran Bretagna, Italia, Spagna, Austria, Grecia, Danimarca e Francia (Oratorio San Filippo Neri a Torino, Art House Ekvasis\u00e2 ad Atene e Festsalen a Copenaghen, per esempio). I loro ultimi concerti a Londra sono stati messi in scena alla Queen Elizabeth Hall, alla Roundhouse (come ospiti speciali di Marc Almond), nel West End (al Leicester Square Theatre) e alla National Portrait Gallery.\nAl duo \u00e8 stato dedicato un intero programma della serie \"Helter Skelter\" alla Radio Aligre di Parigi ed uno special a \"Carne Cruda\", uno show della Radio 3 (radio nazionale spagnola, 2010) che ha anche trasmesso il loro concerto alla biennale di Zamora 2009.\nOltre ai loro concerti ufficiali, i due artisti appaiono spesso nelle serate pi\u00f9 decadenti d'Europa. Le loro frequenti esibizioni al celebre Club Kaos di Londra, per esempio, hanno dato vita ad un vero e proprio seguito \"cult\" negli anni duemila. Il duo \u00e8 fra i favoriti dello stilista Nasir Mazhar e per lui si sono esibiti alla London Fashion Week.\nLa Magia e l'amor disperato sono i temi ricorrenti nella musica del compositore ed una passione isterica, tutta mediterranea, aleggia sulle basse ed acute note del cantante. Musica vigorosa, performance art inquietante e una teatralit\u00e0 esasperata sono le caratteristiche di Othon &amp; Tomasini."}
{"id": "2911289", "revid": "666668", "url": "https://it.wikipedia.org/wiki?curid=2911289", "title": "Noronha", "text": "Caratteristiche tecniche.\nGiocava come centrocampista e come difensore laterale sinistro. Form\u00f2 con Bauer e Rui il centrocampo del San Paolo plurivincitore del campionato Paulista degli anni 1940; aveva grandi doti nel guidare la squadra, una buona tecnica ed un'abilit\u00e0 particolare nei colpi di testa.\nCarriera.\nClub.\nInizi\u00f2 nel Gr\u00eamio, squadra della sua natia Porto Alegre, rimanendovi fino al 1941 e vincendo per quattro volte il titolo statale; dopo una breve esperienza al Vasco da Gama, si trasfer\u00ec al San Paolo, con il quale rimase per nove anni (dal 10 luglio 1942 al 17 ottobre 1951) vincendo svariati campionati statali. Divent\u00f2 dunque un elemento fondamentale per la Portuguesa, giocando al lato del difensore Nena, vincendo un Torneo di Rio-San Paolo prima di terminare la carriera all'Ypiranga.\nNazionale.\nHa giocato 16 partite per il , venendo incluso tra i convocati per varie competizioni; nel 1949 vinse il Campeonato Sudamericano de Football."}
{"id": "2911290", "revid": "301156", "url": "https://it.wikipedia.org/wiki?curid=2911290", "title": "Corniglianese", "text": ""}
{"id": "2911291", "revid": "486946", "url": "https://it.wikipedia.org/wiki?curid=2911291", "title": "P\u0451tr Aleksandrovi\u010d Rumjancev-Zadunajskij", "text": ""}
{"id": "2911293", "revid": "179980", "url": "https://it.wikipedia.org/wiki?curid=2911293", "title": "Alfredo Eduardo Noronha", "text": ""}
{"id": "2911294", "revid": "179980", "url": "https://it.wikipedia.org/wiki?curid=2911294", "title": "Alfredo Eduardo Barreto de Freitas Noronha", "text": ""}
{"id": "2911295", "revid": "154893", "url": "https://it.wikipedia.org/wiki?curid=2911295", "title": "Ossidi di uranio", "text": ""}
{"id": "2911296", "revid": "203463", "url": "https://it.wikipedia.org/wiki?curid=2911296", "title": "Eruzione dell'Eyjafjallaj\u00f6kull del 2010", "text": ""}
{"id": "2911298", "revid": "124966287", "url": "https://it.wikipedia.org/wiki?curid=2911298", "title": "Nick Clegg", "text": "Dall'11 maggio 2010 al 2015 \u00e8 stato il vice primo ministro del Regno Unito, in una coalizione che comprendeva il suo partito e quello Conservatore.\n\u00c8 figlio di un banchiere. Dopo essersi diplomato alla Westminster School di Londra, Clegg ha studiato archeologia e antropologia al Robinson College di Cambridge; ha perfezionato i suoi studi alla University of Minnesota e al Collegio d'Europa. \u00c8 sposato con Miriam Gonz\u00e1lez Dur\u00e1ntez, avvocata spagnola: la coppia ha tre figli.\nNell'ottobre 2018 Nick Clegg \u00e8 stato nominato vice presidente degli affari globali e della comunicazione di Facebook.\nBiografia.\nDa giovane ha ricoperto un incarico presso la commissione europea a Bruxelles. Successivamente \u00e8 stato giornalista per il settimanale The Nation.\nIl primo importante successo elettorale di Clegg \u00e8 stato come consigliere nell'East Midlands, incarico ricoperto dal 1999 al 2004. In seguito \u00e8 stato eletto parlamentare nel collegio di Sheffield Hallam nelle elezioni del 2005, e quindi nel 2006 \u00e8 diventato il portavoce del partito per la politica interna. Dopo la breve permanenza di Menzies Campbell alla guida del partito, seguita alle dimissioni di Charles Kennedy, Clegg gli \u00e8 succeduto nel dicembre 2007, vincendo la concorrenza di Chris Huhne.\nIl 30 gennaio 2008 \u00e8 stato nominato membro del Consiglio Privato di Sua Maest\u00e0.\nHa scritto diversi libri di argomento politico.\nCarriera politica.\nNel 1993, Clegg ha ricevuto il David Thomas Award dal Financial Times. Fu il primo destinatario e fu inviato in Ungheria, dove scrisse articoli sulla privatizzazione di massa delle industrie nell'ex blocco comunista.\nNell'aprile 1994 ha preso una posizione nella Commissione europea per lavorare nel programma TACIS. Per due anni \u00e8 stato responsabile dello sviluppo di programmi di assistenza diretta, del valore di 50.313 milioni di euro, in Asia centrale e nel Caucaso. \u00c8 stato coinvolto in negoziati con la Russia sui diritti di sorvolo delle compagnie aeree e ha lanciato una conferenza a Tashkent nel 1993, che ha fondato TRACECA - il corridoio di trasporto dell'Europa, del Caucaso e dell'Asia, noto anche come \u00ab Nuova via della seta \u00bb. Il commissario al commercio di Leon Brittan ha offerto a Clegg un lavoro nel suo ufficio privato, come consulente per l'Unione europea e scrittore di discorsi. Come parte di questo ruolo, Clegg era responsabile della squadra della CE nei negoziati di adesione tra Cina e Russia all'Organizzazione mondiale del commercio.\nMembro del Parlamento europeo (1999-2004).\nClegg \u00e8 stato scelto come eurodeputato liberaldemocratico nella regione delle East Midlands nel 1998. Dopo la sua elezione nel 1999, \u00e8 stato il primo deputato liberale eletto nella regione delle East Midlands dal 1931.\nClegg ha lavorato durante il suo mandato come deputato al Parlamento europeo per sostenere il partito nella regione. Ha co-fondato la Campagna per la riforma parlamentare, durante la quale ha chiesto riforme nella spesa e responsabilit\u00e0 nei confronti del Parlamento europeo. \u00c8 stato eletto portavoce per il commercio e l'industria del Partito europeo delle riforme liberaldemocratiche (ELDR) e ha portato alla legislazione \"unbundling loop\" (l'apertura delle reti telefoniche europee per la concorrenza).\nClegg ha lanciato una campagna contro il disboscamento illegale e ha scritto una relazione in cui si sosteneva che l'Organizzazione mondiale del commercio (OMC) dovrebbe consentire un embargo sul legname illegale. Clegg ha lavorato con il suo collega Chris Davies sulla legislazione per vietare i cosmetici sperimentati negli animali.\nHa inoltre collaborato con i membri verdi sulla legislazione per la liberalizzazione del settore energetico dell'UE, sostenendo che la liberalizzazione \u00e8 uno strumento fondamentale per promuovere una maggiore efficienza energetica e sostenibilit\u00e0.\nClegg ha deciso di lasciare Bruxelles nel 2002, sostenendo che la battaglia per convincere il pubblico dei benefici dell'Europa era condotta a casa, non a Bruxelles.\nClegg ha lavorato in partnership con Allan per tutta la campagna di Sheffield Hallam e ha vinto il seggio alle elezioni generali del 2005 con oltre il 50% dei voti e una maggioranza di 8.682.\nDopo la sua elezione, Clegg \u00e8 stato promosso dal leader Charles Kennedy come portavoce del partito in Europa, concentrandosi sulla preparazione del partito per il referendum sulla Costituzione europea e sulla funzione di viceministro degli esteri Menzies Campbell. Dopo le dimissioni di Charles Kennedy nel gennaio 2006, Clegg fu presentato come possibile candidato alla leadership. Tuttavia, fu rapido a dichiarare il suo sostegno a Sir Menzies Campbell, che vinse le elezioni.\nLeader del Partito Liberal Democratico.\nDopo le elezioni per la leadership del 2006, Clegg \u00e8 stato promosso portavoce per gli affari interni.\nDopo le dimissioni di Campbell, Clegg \u00e8 stato considerato da gran parte dei media come il principale candidato alle elezioni presidenziali.\nNel suo discorso di accettazione dopo la sua vittoria nella corsa alla leadership, Clegg si \u00e8 dichiarato \"liberale per temperamento, istinto ed educazione\" e crede che la Gran Bretagna sia \"un luogo di tolleranza e pluralismo\". Ha affermato che le sue priorit\u00e0 sono: difendere le libert\u00e0 civili e proteggere l'ambiente.\nRecentemente ha sostenuto \"l'interventismo liberale\", sostenendo che \"l'invasione ingiustificata dell'Iraq\" non dovrebbe indebolire il sostegno a favore di esso. Ha affermato che occorre dare maggiore rilievo a una politica estera pi\u00f9 umanitaria.\nNon appena conosciamo i risultati delle elezioni generali nel Regno Unito del 2015, l'8 maggio, in cui i liberaldemocratici hanno conquistato solo otto seggi contro i cinquantasette dello scorso anno, Nick Clegg ha annunciato le sue dimissioni da leader del partito.\nVice Primo Ministro.\nDopo il discreto successo nelle elezioni politiche del maggio 2010, Nick Clegg \u00e8 stato nominato Vice Primo Ministro del Regno Unito nel governo guidato da David Cameron. Il partito Liberal Democratico entra infatti al governo in una coalizione con il Partito Conservatore, che ha avuto la maggioranza relativa alla Camera dei Comuni. Pochi giorni dopo il suo insediamento, Clegg \u00e8 stato oggetto di durissime critiche, in particolare dal sindacato degli studenti inglesi, per aver votato a favore dell'aumento delle tasse universitarie nonostante, in campagna elettorale, si fosse battuto per lasciarle invariate e venendo per questo suo impegno votato in massa dal mondo studentesco. A seguito di questo, la personalit\u00e0 di Clegg ha avuto un tracollo immediato nei sondaggi e la stessa sorte \u00e8 toccata al suo partito, travolto dalle critiche di inaffidabilit\u00e0.\nBroadcasting e media.\nDal gennaio 2013 Clegg ha presentato un programma radiofonico settimanale su LBC chiamato \"Call Clegg\". Inizialmente trasmesso nell'area di Londra, il programma \u00e8 diventato nazionale insieme a LBC nel febbraio 2014. Il programma \u00e8 stato nominato per due Radio Academy Awards nel 2014.\nUna trasmissione politica di partito in cui Clegg ha chiesto scusa per i liberaldemocratici che hanno infranto la promessa sulle tasse universitarie \u00e8 stata remixata in una canzone, \"Nick Clegg Says I'm Sorry\" di The Poke e Alex Ross, e venduta su iTunes come singolo di beneficenza. La canzone \u00e8 stata tracciata il 23 settembre 2012 al numero 143 nelle Official UK Singles Charts prima di salire a 104 la settimana seguente. Nella sua produzione del 2010 Dandelion Mind, il comico Bill Bailey ha cantato \"Nick Clegg you don't have to wear that dress tonight, walk the streets for money, you don't have to sell your body to the right\" (Nick Clegg, non devi indossare quel vestito stasera, camminare per le strade per soldi, non devi vendere il tuo corpo a destra) per le note di \"Roxanne\".\nVita privata.\nNel settembre 2000, Clegg spos\u00f2 Miriam Gonz\u00e1lez Dur\u00e1ntez, di Valladolid, in Spagna. Hanno tre figli. Mentre Clegg \u00e8 ateo, definendosi non credente, sua moglie \u00e8 cattolica e sta crescendo i loro figli da cattolici. Il 16 settembre 2010, durante la visita di Papa Benedetto XVI nel Regno Unito, Clegg partecip\u00f2 all'accoglienza statale nel parco di Holyrood Palace e fu presentato al papa da Sua Maest\u00e0 la Regina. Clegg si identifica come un femminista.\nClegg, in seguito all'incarico con Facebook, vive con la famiglia a Atherton, in California, dopo aver vissuto a Parkfields, Putney, nel sud-ovest di Londra. Ha anche una casa nel suo ex collegio elettorale vicino al Peak District, e spesso cammina con la moglie vicino a Stanage Edge, che descrive come \"uno dei luoghi pi\u00f9 romantici del mondo\". Nel maggio 2010 Downing Street ha annunciato che Clegg e il Segretario degli Esteri William Hague avrebbero condiviso l'uso di Chevening, che in genere \u00e8 la residenza ufficiale del Segretario degli Esteri del Regno Unito.\nQuando apparve su Desert Island Discs nell'ottobre 2010, la sua scelta di dischi comprendeva Johnny Cash, Prince e Radiohead e il suo lusso era una \"scorta di sigarette\". In un'intervista dell'aprile 2011, Clegg ha dichiarato di aver affrontato le pressioni dell'ufficio politico leggendo i romanzi a tarda notte e \"piange regolarmente con la musica\". Sostiene l'Arsenal F.C."}
{"id": "2911299", "revid": "1546219", "url": "https://it.wikipedia.org/wiki?curid=2911299", "title": "Alberto Bandini Buti", "text": "Biografia.\nIl padre Antonio, giornalista, era stato redattore delle riviste del Touring Club Italiano e poi aveva sviluppato altre importanti attivit\u00e0 editoriali come la fondazione della rivista \"Quattroruote\" (redattore capo sin dal primo numero - febbraio 1956). La madre Maria, maestra, pur se morta in giovane et\u00e0 \u00e8 considerata come una pioniera della moderna pedagogia.\nAlberto Bandini Buti si laurea, nel 1950, in Ingegneria elettronica e successivamente, si specializza in Ingegneria nucleare.\nBen presto entra nell'ufficio pubblicit\u00e0 della Autelco e dirige il periodico aziendale \"Il Ronzatore\".\nNel 1952 si sposa e nel 1955 e 1958 ha due figlie. \nDopo aver prestato la propria opera per la \"Innocenti\", nel 1957 passa a dirigere l'ufficio pubblicit\u00e0 e stampa dell\"'Italtel\", gi\u00e0 Societ\u00e0 Italiana Telecomunicazioni Auso Siemens, essendo nel contempo direttore responsabile delle riviste \"Notizie Auso\" e \"Telecomunicazioni\".\nFin dal 1952 scrive per la rivista di \"Elettrificazione\", dell'Editoriale Delfino, ed il suo nome figura inoltre in numerosi altri testi pubblicati dallo stesso editore, alcuni dei quali adottati nelle scuole, come Istituti tecnici industriali e professionali, ed altri tradotti in spagnolo e portoghese.\nGiornalista dal 1961, successivamente diviene membro dell'Unione giornalisti scientifici e del Gruppo uffici stampa.\nCollabora a quotidiani, quali \"Corriere della Sera\", \"La Stampa\", \"Il Giornale Nuovo\", \"La Libert\u00e0 di Piacenza\", ed a riviste come Scienza e Vita Nuova, con articoli di divulgazione scientifica, trattando argomenti quali energia nucleare, relativit\u00e0, quanti di Plank, il nucleo, l'atomo, la radioattivit\u00e0.\n\u00c8 tra gli autori di varie enciclopedie, tra cui Rizzoli Larousse e l'Enciclopedia Europea della Garzanti.\nTra i vari riconoscimenti sono da annoverare il Premio Mazzali (1963), il Pacces (1977), l'Ambrogino d'oro (1979) ed il Glaxo (1980).\nDa giovane volle costruire un televisore, esposto successivamente al Museo della Scienza e della Tecnica, per capirne il funzionamento. Nel 1975 cura la sezione Radio e Televisione al Museo della Scienza e della Tecnica di Milano.\nLa sua ultima opera, \"Noi e l'Energia\", un libro edito da Rusconi, \u00e8 uscito postumo poich\u00e9 \u00e8 morto per infarto l'8 aprile 1981 mentre curava l'allestimento per il gruppo IRI alla Fiera di Milano.\nOpere.\nHa scritto molte opere di divulgazione scientifica ancora oggi ristampate e adottate anche nell'insegnamento tecnico.\nPer l'Editoriale Delfino:\nPer Rusconi Editori\nPer Vallardi\nPer AMZ\nQuasi tutti i titoli sono stati ristampati dal 2007 dall'editore SANDIT."}
{"id": "2911302", "revid": "1272592", "url": "https://it.wikipedia.org/wiki?curid=2911302", "title": "Cafasso Borgo Nuovo", "text": "Cafasso/Borgo Nuovo, \u00e8 una borgata del comune di Capaccio Paestum, in provincia di Salerno.\nGeografia fisica.\nTerritorio.\nL'abitato si sviluppa in zona pianeggiante a 17 m s.l.m. circa, fra la borgata Capaccio Scalo e l'area archeologica di Paestum. In base all'ultimo censimento (2001) ha 807 abitanti.\nCultura.\nArcheologia.\nRinvenimenti archeologici.\nNel 1963 \u00e8 stata scoperta la necropoli del Gaudo comprendente sepolture che vanno dall'et\u00e0 del Bronzo all'epoca romana.\nIn contrada Andreiuolo-Laghetto \u00e8 stata rinvenuto un'altra necropoli con 800 tombe risalenti al VI secolo a.C.\nSport.\nCalcio.\nLe frazioni Cafasso e Borgo Nuovo sono rappresentate dalle seguenti squadre di calcio:"}
{"id": "2911303", "revid": "31475799", "url": "https://it.wikipedia.org/wiki?curid=2911303", "title": "Men\u00f9 contestuale", "text": ""}
{"id": "2911307", "revid": "1543377", "url": "https://it.wikipedia.org/wiki?curid=2911307", "title": "Heptathela shei", "text": "Heptathela shei \u00e8 un ragno appartenente al genere Heptathela della famiglia Liphistiidae.\nIl nome del genere deriva dal greco , \"hept\u00e0\", cio\u00e8 \"7\", ad indicare il numero delle ghiandole delle filiere che possiedono questi ragni, e dal greco , \"thel\u00e8\", che significa \"capezzolo\", proprio ad indicare la forma che hanno le filiere stesse.\nIl nome proprio deriva dal collezionista She Shusheng che ha raccolto l'esemplare originale.\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nQuesta specie \u00e8 simile a Heptathela abca; \u00e8 possibile distinguerla da quest'ultima per i seguenti caratteri: \nFemmina.\nLa femmina reperita ha una lunghezza totale di 12 millimetri; il cefalotorace, pi\u00f9 lungo che largo, misura 5,5 x 4,5\u00a0mm e l'opistosoma, alquanto pi\u00f9 lungo che largo, misura 5,3 x 2,4\u00a0mm.\nDistribuzione.\nL'olotipo di questa specie \u00e8 stato rinvenuto a \"Shijiazhou\", localit\u00e0 della contea cinese di Qianyang, nella provincia di Hunan, alle coordinate approssimative di 27\u00b0 18' N e 110\u00b0 12' E."}
{"id": "2911309", "revid": "154893", "url": "https://it.wikipedia.org/wiki?curid=2911309", "title": "Slightly enriched uranium", "text": ""}
{"id": "2911310", "revid": "154893", "url": "https://it.wikipedia.org/wiki?curid=2911310", "title": "Low-enriched uranium", "text": ""}
{"id": "2911311", "revid": "154893", "url": "https://it.wikipedia.org/wiki?curid=2911311", "title": "Uranio a basso arricchimento", "text": ""}
{"id": "2911312", "revid": "352448", "url": "https://it.wikipedia.org/wiki?curid=2911312", "title": "Sistemi microelettromeccanici", "text": ""}
{"id": "2911314", "revid": "154893", "url": "https://it.wikipedia.org/wiki?curid=2911314", "title": "HEU", "text": ""}
{"id": "2911315", "revid": "154893", "url": "https://it.wikipedia.org/wiki?curid=2911315", "title": "Highly enriched uranium", "text": ""}
{"id": "2911317", "revid": "154893", "url": "https://it.wikipedia.org/wiki?curid=2911317", "title": "Highly-enriched uranium", "text": ""}
{"id": "2911318", "revid": "125740190", "url": "https://it.wikipedia.org/wiki?curid=2911318", "title": "Ineos", "text": "Ineos \u00e8 un'azienda privata del Regno Unito operante nel settore chimico. Dopo una serie di acquisizioni \u00e8 la terza pi\u00f9 grande azienda chimica al mondo (dopo BASF e Dow Chemical) ed \u00e8 anche la pi\u00f9 grande societ\u00e0 privata della Gran Bretagna.\nNome.\nINEOS \u00e8 l'acronimo di \"INspec Ethylene Oxide Specialities\", nome precedente dell'attivit\u00e0. Esso fu scelto anche per la presenza della parola latina \"ineo\" (iniziare una nuova attivit\u00e0) e delle parole greche \"Eos\" (la dea greca dell'alba) e \"\u03bd\u03ad\u03bf\u03c2\" (nuovo, innovativo). Il nome fu scelto quindi per rappresentare \"l'alba di qualcosa di nuovo ed innovativo\".\nStoria.\nIneos \u00e8 stata costituita nel 1997 per effettuare l'acquisizione delle attivit\u00e0 petrolchimiche di BP ad Anversa, con un'operazione di \"Management buyout\". Da allora Ineos si \u00e8 ampliata con l'acquisto di diverse altre imprese. La sede centrale \u00e8 situata nel piccolo villaggio di Lyndhurst in Hampshire, Inghilterra.\nMolte delle sue divisioni in precedenza appartenevano a BP e altre sono state cedute da imprese di grandi dimensioni come Amoco, BASF, ICI, Dow Chemical, Solvay e UCB, nel loro tentativo di concentrarsi sul proprio core business.\nNell'ottobre del 2005 ha rilevato Innovene, il ramo petrolchimico di BP, che ha avuto un fatturato 2005 stimato di 25 miliardi di dollari, al prezzo di $ 9 miliardi. L'accordo, che \u00e8 stato completato il 14 dicembre 2005, ha circa quadruplicato il fatturato Ineos, che era in precedenza di circa $ 8 miliardi.\nPersone chiave.\nPresidente e principale azionista \u00e8 Jim Ratcliffe, il cui patrimonio \u00e8 stato stimato dal Sunday Times Rich List 2007 in 3,3 miliardi di euro. Sunday Times Rich List 2008 ha rivalutato il patrimonio di Jim Ratcliffe a 2,3 miliardi di euro. Secondo Forbes il patrimonio al 2021 \u00e8 di 17,2 miliardi di dollari. \nSponsorizzazioni sportive.\nDal 1\u00ba maggio 2019 Ineos \u00e8 lo sponsor principale della squadra ciclistica britannica Team Sky. La sua prima apparizione sulle divise della squadra \u00e8 avvenuta il 30 aprile 2019 in Svizzera, al Tour de Romandie.\nDal 10 febbraio 2020 l'azienda \u00e8 diventata sponsor della scuderia Mercedes nel campionato di Formula 1. Questo \u00e8 ben visibile nella livrea della nuova vettura, che ora presenta dei tratti rossi riportanti il logo dello sponsor. Il 18 dicembre 2020 \u00e8 arrivata la notizia che Ineos diventa azionista al 33% della scuderia.\nD\u00e0 il nome a Ineos Team UK, squadra britannica che ha partecipato all'America's Cup 2021, fermandosi in finale di Prada Cup 2021, battuta 7-1 da Luna Rossa."}
{"id": "2911326", "revid": "467420", "url": "https://it.wikipedia.org/wiki?curid=2911326", "title": "Torre/Licinella", "text": "Torre/Licinella, \u00e8 una borgata di Capaccio Paestum in provincia di Salerno.\nGeografia fisica.\nTerritorio.\nL'abitato si sviluppa in zona pianeggiante a 11 m s.l.m. circa, fra la borgata Santa Venere e l'area archeologica di Paestum.\nMonumenti e luoghi d'interesse.\nArchitetture militari.\nTorre di Paestum.\nIn prossimit\u00e0 del mare vi \u00e8 la Torre di Paestum, una costruzione militare a tronco di cono terminante con una merlatura. L'interno \u00e8 diviso in due ambienti sovrapposti raggiungibili attraverso una scala esterna.\nAl momento dello sbarco degli Alleati sulle coste di Paestum, durante lo sbarco a Salerno, i tedeschi avevano posizionato sulla sommit\u00e0 della torre una postazione di mitragliatrici, e solo per pura fortuna la torre non fu distrutta dai cannoneggiamenti navali.\nBunker della Seconda Guerra Mondiale.\nSulla spiaggia denominata \"Torre di Mare\", nei pressi di via Afrodite, \u00e8 presente un bunker per la difesa costiera risalente alla Seconda Guerra Mondiale. Il rifugio \u00e8 formato da due costruzioni speculari ed insabbiate, dell'altezza di 3 metri e 10 di lunghezza, entrambe dotate di camera di combattimento e feritoia. Il bunker venne costruito nel corso dell'sbarco a Salerno, probabilmente dalla 222 div. costiera italiana. Fu successivamente occupato dai tedeschi che lo usarono per contrastare lo sbarco della Quinta Armata americana sbarcata sulla spiaggia di Paestum il 9 settembre 1943..\nSport.\nLa frazione Licinella \u00e8 rappresentata dalla squadra di calcio dell'ASD Licinella, che milita in Prima Categoria."}
{"id": "2911328", "revid": "1305772", "url": "https://it.wikipedia.org/wiki?curid=2911328", "title": "Sorba", "text": "Sorba pu\u00f2 riferirsi a:"}
{"id": "2911329", "revid": "179980", "url": "https://it.wikipedia.org/wiki?curid=2911329", "title": "Lu\u00edz Mesquita de Oliveira", "text": ""}
{"id": "2911332", "revid": "6923", "url": "https://it.wikipedia.org/wiki?curid=2911332", "title": "Larak", "text": "L'isola di Larak o Lark (in persiano: \u062c\u0632\u06cc\u0631\u0647 \u0644\u0627\u0631\u06a9) si trova nello stretto di Hormuz , a sud dell'isola di Hormuz e ad est di Qeshm. Appartiene all'Iran, provincia di Hormozgan, shahrest\u0101n di Qeshm, circoscrizione di Shahab.\nDal 1987 \u00e8 uno dei maggiori punti di esportazione del greggio iraniano ed \u00e8 sede di una base militare. Fu bombardata nel novembre e dicembre 1986 durante la guerra Iran-Iraq.\nDurante la loro occupazione nel XVI secolo, i portoghesi vi costruirono delle fortezze come sull'isola di Qeshm e Hormuz."}
{"id": "2911333", "revid": "270833", "url": "https://it.wikipedia.org/wiki?curid=2911333", "title": "Jim Ratcliffe", "text": "Biografia.\nNato a Failsworth, nel Lancashire, figlio di un padre che era un falegname prima di gestire una fabbrica di mobili, e di una madre impiegata in un ufficio contabilit\u00e0. All'et\u00e0 di 10 anni, si trasfer\u00ec con la famiglia nell'East Yorkshire e frequent\u00f2 la Beverley Grammar School, vivendo a Hull fino all'et\u00e0 di 18 anni. Ratcliffe si \u00e8 laureato all'Universit\u00e0 di Birmingham in ingegneria chimica nel 1974.\nIl suo primo lavoro \u00e8 stato con il gigante petrolifero Esso, ma ha deciso di ampliare le sue competenze in finanza studiando contabilit\u00e0 gestionale, prendendo un Master in finanza alla London Business School dal 1978 al 1980 (ha donato 25 milioni di sterline alla scuola nel 2016). Nel 1989, \u00e8 entrato a far parte del gruppo di private equity statunitense Advent International. \nIneos.\nRatcliffe \u00e8 stato co-fondatore di Inspec, che ha preso in affitto l'ex sito BP Chemicals ad Anversa, in Belgio. Nel 1998 ha dato vita a Ineos, nell'Hampshire, per acquistare Inspec e la propriet\u00e0 del sito di Anversa. Di Ineos, di cui possiede i due terzi, \u00e8 presidente e Amministratore delegato. Sfruttando la leva finanziaria per le sue acquisizioni, Ratcliffe ha iniziato ad acquistare attivit\u00e0 in via di dismissione da parte di gruppi come Imperial Chemical Industries (ICI) e BP, selezionando gli obiettivi da acquisire in base al potenziale raddoppio dei loro utili in un periodo di 5 anni. Nel 2005 Ineos ha acquistato Innovene, il braccio petrolchimico di BP, compresa la raffineria di Grangemouth in Scozia.\nIn pubblico mantiene un profilo basso, tanto che il \"Sunday Times\" lo ha definito come \"publicity-shy\".\nIl Telegraph ha rivelato che sue passioni sono lo sci e la vela. Ha dichiarato di aver corso per intero la Maratona di Londra nel 2007.\nNel maggio 2009, Ratcliffe \u00e8 stato nominato \"Honorary Fellowship\" dall'Institution of Chemical Engineers (IChemE), una decisione motivata con le doti di leadership espresse nella costruzione del gruppo INEOS.\nNel marzo 2013 ha ricevuto il Petrochemical Heritage Award, conferitogli dalla Chemical Heritage Foundation.\nNel 2018 figurava come l'uomo pi\u00f9 ricco del Regno secondo la \"Sunday Times Rich List\", la classifica delle persone pi\u00f9 facoltose del paese stilata dal \"Sunday Times\". Nel giugno del 2018 poteva vantare un patrimonio di 11.65 miliardi di sterline pari a circa 15.6 miliardi di dollari.\nFervente sostenitore dell'uscita del Regno Unito dall'Unione europea, da lui definita come un'opportunit\u00e0 di sviluppo e prosperit\u00e0 per il Regno Unito, ha poi deciso di abbandonare il proprio paese e spostare la propria residenza fiscale a Monte Carlo, nel Principato di Monaco, proprio in vista degli effetti della Brexit. Si stima comunque che l'iniziativa gli far\u00e0 risparmiare 4 miliardi di sterline di tasse.\nVita privata.\nNel 1985, Ratcliffe spos\u00f2 Amanda Townson; hanno due figli, George e Samuel. Hanno divorziato nel 1995. Ratcliffe ha una figlia con la sua attuale compagna, Maria Alessia Maresca, un avvocato fiscale italiano. \nRatcliffe vive a Monaco e Hampshire, in Inghilterra. Nel maggio 2017, ha presentato il suo quinto piano, meno ambizioso dei primi quattro, per costruire una \"casa di lusso\" a Thorns Beach, vicino a Beaulieu, sulla costa dell'Hampshire, che avrebbe sostituito un bungalow esistente con due camere da letto. Nel settembre 2020, Ratcliffe ha ufficialmente cambiato la sua residenza fiscale dall'Hampshire a Monaco.\nAma l'avventura fisica e ha fatto spedizioni al polo nord e al polo sud, cos\u00ec come un trekking in moto di tre mesi in Sudafrica, e ha fondato un'organizzazione benefica \"Go Run for Fun\", incoraggiando migliaia di bambini dai cinque ai dieci anni ad attivarsi creando eventi guidati da celebrit\u00e0. \nEuroscettico, ha dichiarato: \"Come azienda, Ineos ha sostenuto il mercato comune, ma non gli Stati Uniti d'Europa\". Si oppone agli \"strati e livelli\" della legislazione europea che, a suo dire, sta rendendo le economie europee sempre pi\u00f9 ingombranti e inefficienti. Tuttavia, alcuni critici sostengono che, a livello aziendale, \u00e8 molto felice di trarre pieno profitto dal mercato unico e avr\u00e0 il nuovo Grenadier 4X4 prodotto in Francia. Ha espresso pubblicamente il suo disprezzo per i politici, criticandoli per il modo in cui hanno negoziato l'accordo di recesso sulla Brexit e sono spesso felici di \"pranzare con i banchieri\", ma meno desiderosi di discutere questioni economiche con industriali e imprenditori. \nRatcliffe possiede due super yacht, Hampshire e Hampshire II. Il suo primo yacht fu costruito come Barbara Jean da Feadship. Nel 2012 ha preso in consegna il Feadship Hampshire II di 78 metri, costruito da Royal van Lent."}
{"id": "2911336", "revid": "287204", "url": "https://it.wikipedia.org/wiki?curid=2911336", "title": "August Wilhelm Henschel", "text": "Il suo nome \u00e8 stato italianizzato in Guglielmo Edoardo Teodoro Henschel, ed \u00e8 frequentemente citato con l'abbreviazione \"G. E. T. Henschel\".\nLa sua abbreviazione botanica standard \u00e8 \nBiografia.\nFormazione e carriera accademica.\nHenschel inizi\u00f2 i suoi studi al Collegio medico e chirurgico di Breslavia, per poi proseguirli all\"Ober-Collegium medicum\" di Berlino, quindi all'Universit\u00e0 di Heidelberg e, infine, all'Universit\u00e0 di Breslavia, dove divenne \"Medicinae Doctor\" nel 1813.\nIn quello stesso anno inizi\u00f2 la pratica della professione medica finch\u00e9 non consegu\u00ec, nel 1816, l'abilitazione a \"Privatdozent\" (libero docente) della locale universit\u00e0 (allora \"Schlesische Friedrich-Wilhelms-Universit\u00e4t\"). Nel 1821 vi fu nominato \"Assistenzprofessor\" (professore associato), e dal 1832 ebbe la cattedra di anatomia, fisiologia e patologia.\nDella sua \"alma mater\" sarebbe stato in seguito anche rettore, dal 1852 al 1853.\nOpere e studi principali.\nIl suo primo lavoro importante fu \"Von der Sexualit\u00e4t der Pflanzen\", sulla tassonomia linneana dei vegetali, che gli guadagn\u00f2 una considerevole attenzione nel mondo scientifico.\nDegli altri suoi lavori possono essere citati i seguenti: \"Vertheidigung der Entz\u00fcndlichen Natur des Croups\", 1813 (in \"Archivs f\u00fcr medizinische Erfahrungen\" di Anton Ludwig Ernst Horn); \"Commentatio de Aristotele Botanico et Philosopho\", Breslavia, 1824; \"\u00dcber Einige Schwierigkeiten in der Pathologie der Hundswuth\", Breslavia, 1829; \"Zur Geschichte der Medicin in Schlesien\", Breslavia, 1837; \"Das Medicinische Doctorat, Seine Nothwendigkeit und Seine Reform\", Breslavia, 1848.\nRicerche sulla storia della medicina.\nHenschel \u00e8 conosciuto soprattutto per le sue ricerche nella storia della medicina, i cui risultati egli pubblic\u00f2 nel periodico medico \"Janus, Zeitschrift f\u00fcr Geschichte und Litteratur der Medizin\".\nScoperta del \"Compendium Salernitanum\".\nSi occup\u00f2, in particolare, della Scuola medica salernitana, filone di studio del quale fu protagonista di un'inaspettata scoperta, nel 1837, quando si imbatt\u00e9 in un codice manoscritto membranaceo adespoto del XII secolo, preservato nella biblioteca del \"Maria-Magdalenen-Gymnasium\". In quel documento, al quale si fa spesso riferimento con il nome convenzionale di \"Compendium Salernitanum\", erano riprodotti e tramandati ben 35 trattati medici di quella scuola.\nLa scoperta influenz\u00f2 Salvatore De Renzi, che, venutone a conoscenza nel 1845, grazie a Charles Victor Daremberg del Coll\u00e8ge de France, fu spinto a rivedere, con obiettivi pi\u00f9 ambiziosi, la storia della scuola medica che allora andava preparando.\nL'accumularsi in corso d'opera di una consistente mole di nuovi materiali e conoscenze fu tale da imporre a De Renzi una totale revisione e riscrittura della sua \"Storia della scuola medica di Salerno\", uno scritto originariamente inserito come voluminosa premessa al primo volume della citata \"Collectio\" (pp.\u00a01\u2013416): quel testo conflu\u00ec in un'opera autonoma, pubblicata nel 1857 come \"Storia documentata della scuola medica di Salerno\", Napoli, Tip. Gaetano Nobile.\nLa collaborazione scientifica dei tre studiosi determin\u00f2 un notevole avanzamento negli studi sul collegio medico salernitano, con successive scoperte dello stesso De Renzi e di Charles Daremberg. Dal loro sodalizio ebbe origine, nel 1852, la pubblicazione del primo tomo della monumentale e fondamentale \"Collectio Salernitana\" in cinque volumi."}
{"id": "2911339", "revid": "1833487", "url": "https://it.wikipedia.org/wiki?curid=2911339", "title": "Capo di Fiume", "text": "Capo di Fiume, \u00e8 una borgata del comune di Capaccio Paestum, in provincia di Salerno.\nToponimo.\nIl toponimo deriva dal latino \"Caput aquae\" in quanto nella zona si trova la sorgente di un corso d'acqua.\nGeografia fisica.\nTerritorio.\nL'abitato \u00e8 situato in zona pianeggiante a 31 m s.l.m. circa, alle pendici del Monte Calpazio fra le borgate Rettifilo/Vannulo, Cafasso Borgo Nuovo, Spinazzo/Varco Cilentano e Vuccolo Maiorano. In base all'ultimo censimento (2001) ha 211 abitanti.\nInfrastrutture e trasporti.\nPrincipali arterie stradali sono la Strada statale 166 degli Alburni, lungo cui il borgo si sviluppa, e le SP 13, 316 e 318. \nMonumenti e luoghi d'interesse.\nAl centro della sorgente sono ancora visibili i resti di un santuario databile al IV secolo a.C. dedicato ad una divinit\u00e0 femminile, si presume Demetra o Persefone.\nLa colonna che s'intravede nella foto, oltre a rappresentare e testimoniare antiche civilt\u00e0 passate, di fatto era anche diventata un simbolo contemporaneo e caratteristico di questa zona, spesso rappresentato in foto, cartoline e opere d'arte di pittori locali e non. Nel corso dell'anno 2014 \u00e8, purtroppo, crollata in acqua. Sempre nei pressi della sorgente si \u00e8 rinvenuto un gruppo di tombe databili tra la fine del IX e gli inizi dell'VIII secolo a.C. che probabilmente fanno riferimento a un piccolo insediamento con aspetti culturali di matrice protoetrusca. "}
{"id": "2911340", "revid": "1601148", "url": "https://it.wikipedia.org/wiki?curid=2911340", "title": "Judy Tenuta", "text": "Personaggio comico.\nLa recitazione di Tenuta \u00e8 principalmente strutturata intorno ad un personaggio esagerato e anticonformista che viene principalmente riferito come \"La dea dell'amore\". Altri soprannomi sono \"L'Afrodite della fisarmonica\", \"La santa della moda\" e \"Imperatrice degli imitatori di Elvis\". Il personaggio di Tenuta incoraggia i suoi fan di convertirsi alla propria religione, il \"Judismo\".\nCarriera.\nOltre al suo lavoro nello stand-up comedy, lei apparve in diverse produzioni di \"Weird Al\" Yankovic, tra cui il \"The Weird Al Show\" e i video musicali \"Headline News\" e \"White &amp; Nerdy\". Apparve anche in quiz televisivi come \"Hollywood Squares\" e \"Match Game\". Tenuta ebbe anche una carriera di doppiatrice dando la voce di Edna nella serie animata \"Duckman\" e dando la voce di Black Widow in \"Space Ghost Coast to Coast\".\nNel 1991 pubblic\u00f2 il suo primo libro, \"The Power of Judyism\", seguita da una versione in CD audio del 1999. Nel 1998 Tenuta ide\u00f2, produsse e recit\u00f2 nel film \"Desperation Boulevard\". Successivamente apparve nelle serie televisive \"Ned - Scuola di sopravvivenza\" e in \"Cory alla Casa Bianca\".\nVita privata.\nNel 1988 Tenuta spos\u00f2 il comico Emo Philips. I due divorziarono nello stesso anno."}
{"id": "2911353", "revid": "31476492", "url": "https://it.wikipedia.org/wiki?curid=2911353", "title": "Parco nazionale Gran Paradiso", "text": ""}
{"id": "2911357", "revid": "1343317", "url": "https://it.wikipedia.org/wiki?curid=2911357", "title": "Pyrus communis", "text": "Il pero comune (\"Pyrus communis\" L.) \u00e8 una specie di pero nativo delle zone centrali e orientali d'Europa, e delle aree sud-occidentali dell'Asia. \u00c8 un albero caducifoglio appartenente alla famiglia delle rosacee che pu\u00f2 raggiungere un'altezza di 20 metri.\nProspera negli ambienti temperati e umidi ed \u00e8 in grado di resistere bene al freddo e al caldo.\n\u00c8 la specie di \"Pyrus\" comunemente coltivata in Europa, che produce le comuni pere.\nVariet\u00e0.\nCi sono moltissime variet\u00e0 di pero coltivate sia in Italia sia all'estero. Tra queste possiamo trovare:"}
{"id": "2911361", "revid": "106635243", "url": "https://it.wikipedia.org/wiki?curid=2911361", "title": "Colle del Loo", "text": "Il Colle del Loo (2.452 ) \u00e8 un valico alpino delle Alpi Pennine che collega la Valle del Lys con la Valsesia.\nDescrizione.\nIl colle si apre tra la punta Lazoney, a sud, e il monte Cossarello, a nord del punto di valico.\nDal punto di vista orografico separa nelle Alpi Pennine le Alpi del Monte Rosa dalle Alpi Biellesi e Cusiane.\nNel versante valsesiano del colle nasce il torrente Sorba.\nAccesso al colle.\nSi pu\u00f2 salire al valico partendo dalla frazione \"Steina\" di Gressoney-Saint-Jean. Si passa subito nella frazione \"Loomatten\" e poi si risale il vallone del torrente \"Loo\". Si pu\u00f2 inoltre salire al colle sia da Rassa che dal comune biellese di Piedicavallo, transitando in questo caso per il colle della Mologna Grande e il colle Lazoney.\nTrail running.\nPer la colle transita il \"Trail del Bangher\", giunto nel 2014 alla sua nona edizione. Si tratta di una corsa podistica ad anello dello sviluppo di 27\u00a0km con 2.200\u00a0m di dislivello positivo, organizzata dall'UISP di Biella. Il suo nome ricorda Pietro Bangher, un famoso brigante di origini trentine che oper\u00f2 nella zona a cavallo tra Ottocento e Novecento."}
{"id": "2911363", "revid": "1543377", "url": "https://it.wikipedia.org/wiki?curid=2911363", "title": "Diok\u00e9li", "text": "Diok\u00e9li \u00e8 un comune rurale del Mali facente parte del circondario di Bafoulab\u00e9, nella regione di Kayes."}
{"id": "2911365", "revid": "287204", "url": "https://it.wikipedia.org/wiki?curid=2911365", "title": "Diokeli", "text": ""}
{"id": "2911367", "revid": "599013", "url": "https://it.wikipedia.org/wiki?curid=2911367", "title": "Fran\u00e7ois Remetter", "text": "Carriera.\nClub.\nRemetter inizi\u00f2 la sua carriera giocando come attaccante, successivamente divenne portiere nello Strasburgo.\nNel 1947 vinse il Campionato mondiale militare e nel 1950 debutt\u00f2 nella prima divisione del Campionato francese con il Metz. Dal 1950 Remetter gioc\u00f2 per varie squadre della Francia senza ottenere particolari successi.\nChiuse la carriera nel 1968, all'et\u00e0 di 40 anni, nel .\nNazionale.\nCon la Nazionale francese prese parte ai Mondiali del 1954 e del 1958."}
{"id": "2911370", "revid": "1543377", "url": "https://it.wikipedia.org/wiki?curid=2911370", "title": "Gounfan", "text": "Gounfan \u00e8 un comune rurale del Mali facente parte del circondario di Bafoulab\u00e9, nella regione di Kayes."}
{"id": "2911371", "revid": "31476669", "url": "https://it.wikipedia.org/wiki?curid=2911371", "title": "Bypass coronarico", "text": ""}
{"id": "2911372", "revid": "124808", "url": "https://it.wikipedia.org/wiki?curid=2911372", "title": "Yvan Attal", "text": " \u00c8 il doppiatore di Tom Cruise nella versione francese di molti suoi film.\nBiografia.\nAttal nasce a Tel Aviv, in Israele, il 4 gennaio 1965 da genitori algerini di origine ebraica. Il padre \u00e8 un orologiaio, mentre la madre una casalinga. Nel 1962, a seguito della dichiarazione d'indipendenza dell'Algeria dalla Francia, i suoi genitori, essendo legalmente cittadini francesi, fecero inizialmente \"aliyah\" in Israele; essendo lo Stato ebraico, al tempo, abitato prevalentemente da ebrei ashkenaziti, quelli sefarditi, soprattutto se provenienti dal Nord-Africa, erano malvisti e soggetti a forme di discriminazione sociale, cosa che spinse dunque gli Attal a trasferirsi definitivamente in Francia, a Cr\u00e9teil, una cittadina nei pressi di Parigi, dove Yvan, che all'epoca del trasferimento non aveva pi\u00f9 di sei mesi d'et\u00e0, crebbe. Fin da giovane si appassiona al cinema, tanto che all'et\u00e0 di diciannove anni decide di studiare recitazione al \"Cours Florent\" di Parigi.\nEsordisce nel 1989 con il film \"Un mondo senza piet\u00e0\" di \u00c9ric Rochant, che gli vale un Premio C\u00e9sar come miglior promessa maschile. In seguito continua la sua collaborazione con Rochant, recitando in altri suoi film. Negli anni seguenti recita in numerose altre pellicole, dimostrandosi un eclettico interprete del cinema francese.\nNel 2001 esordisce dietro alla macchina da presa, dirigendo la commedia \"Mia moglie \u00e8 un'attrice\", da lui interpretata assieme a Charlotte Gainsbourg e Terence Stamp, ispirata da un cortometraggio da lui diretto quattro anni prima. Nel 2005 recita al fianco di Sophie Marceau nel thriller \"Anthony Zimmer\" di J\u00e9r\u00f4me Salle (da cui nel 2010 sar\u00e0 poi tratto un remake statunitense con Johnny Depp e Angelina Jolie) e, grazie al successo del film, incomincia a lavorare a livello internazionale, recitando prima in \"The Interpreter\" (2005) di Sydney Pollack e successivamente in \"Munich\" (2006) di Steven Spielberg.\nNel 2009 recita al fianco di Kristin Scott Thomas e Sergi L\u00f3pez ne \"L'amante inglese\". Nel 2012 dirige e interpreta \"Do Not Disturb\", remake del film mumblecore statunitense \"Humpday - Un mercoled\u00ec da sballo\". Del cast fanno parte anche Fran\u00e7ois Cluzet, Laetitia Casta, Charlotte Gainsbourg e Asia Argento.\nVita privata.\nDal 1991 \u00e8 compagno dell'attrice e cantante Charlotte Gainsbourg. La coppia ha tre figli: Ben (1997), Alice (2002) e Joe (2011)."}
{"id": "2911373", "revid": "287204", "url": "https://it.wikipedia.org/wiki?curid=2911373", "title": "Convertitore SEPIC", "text": "SEPIC \u00e8 l'acronimo di \"\"single ended primary inductor converter\", un tipo di convertitore DC-DC che consente di avere alla sua uscita una tensione maggiore, uguale o minore di quella in ingresso; la tensione di uscita nel SEPIC \u00e8 controllata dal duty cycle del transistor di controllo.\nUn SEPIC \u00e8 simile ad un tradizionale convertitore buck-boost, ma ha il vantaggio di avere l'uscita non invertita (la tensione di uscita ha la stessa polarit\u00e0 della tensione di ingresso), di avere un isolamento tra ingresso e uscita (fornita da un condensatore in serie) e un vero \"shutdown mode\": quando l'interruttore \u00e8 S1 \u00e8 aperto, la sua uscita scende a 0 volt.\nI SEPIC sono utili in applicazioni in cui una tensione in ingresso proveniente da una batteria pu\u00f2 essere maggiore o minore di quella che si vuole avere in uscita. Ad esempio, una batteria al litio tipicamente si scarica da 4,2 volt a 3 volt; se si deve alimentare un circuito elettrico che richiede 3,3 volt si pu\u00f2 utilizzare un SEPIC.\nFunzionamento del circuito.\nLo schema elettrico di principio del SEPIC \u00e8 illustrato in figura 1. Come per gli altri alimentatori a commutazione (e in particolare per i convertitori DC-DC), il SEPIC scambia energia tra induttori e condensatori in modo da convertire una tensione in un'altra. La quantit\u00e0 di energia scambiata \u00e8 controllata dall'interruttore S1, che \u00e8 tipicamente un transistor come un MOSFET; i MOSFET hanno una resistenza di ingresso molto pi\u00f9 alta e una caduta di tensione inferiore rispetto ai transitor bipolari e non richiedono una corrente di polarizzazione (nei MOSFET la commutazione \u00e8 controllata variando una tensione, contrariamente al caso dei transistor bipolari, detti anche BJT, in cui si varia la corrente di base).\nFunzionamento in modalit\u00e0 continua.\nUn SEPIC \u00e8 in modalit\u00e0 continua (o \"continuous-conduction mode\"\") se la corrente che attraversa l'induttore L1 non va mai a zero. Durante il funzionamento in condizioni stazionarie la tensione media del condensatore C1 (VC1) \u00e8 uguale alla tensione di ingresso (VIN). Poich\u00e9 il condensatore C1 blocca la corrente continua (DC), la corrente media che lo percorre (IC1) \u00e8 zero, l'unica fonte di corrente per il carico \u00e8 l'induttore L2. Quindi la corrente media attraverso l'induttore L2, IL2, \u00e8 la stessa corrente media del carico e quindi indipendente dalla tensione di ingresso.\nCon riferimento alle tensioni medie, si pu\u00f2 scrivere la seguente equazione:\nformula_1\nPoich\u00e9 la tensione media di VC1 \u00e8 uguale a VIN risulta che: VL1=-VL2. Per questo motivo, i due induttori possono essere avvolti sullo stesso nucleo. Dal momento che le tensioni sono uguali in grandezza, i loro effetti di mutua induttanza sono pari a zero, purch\u00e9 la polarit\u00e0 degli avvolgimenti sia corretta. Inoltre, poich\u00e9 le tensioni sono uguali in grandezza, le correnti di ripple dei due induttori sono uguali. \nLe correnti medie possono essere scritte in sintesi come segue:\nformula_2\nQuando l'interruttore S1 \u00e8 chiuso, IL1 aumenta e la corrente IL2 aumenta nel verso negativo. (aumenta nella direzione opposta al senso indicato dalla freccia). L'energia per aumentare la corrente IL1 proviene dalla sorgente di ingresso. Dal momento che S1 \u00e8 un \"cortocircuito\" quando \u00e8 chiuso, e la tensione istantanea VC1 \u00e8 all'incirca VIN, la tensione VL2 \u00e8 approssimativamente -VIN. Pertanto, il condensatore C1 fornisce l'energia per aumentare l'entit\u00e0 della corrente in IL2 e aumentare cos\u00ec l'energia immagazzinata in L2. Il modo pi\u00f9 semplice per visualizzare questo \u00e8 di considerare le tensioni di polarizzazione del circuito in uno stato di corrente continua e poi chiudere S1.\nQuando l'interruttore S1 \u00e8 aperto, la corrente IC1 diventa la stessa IL1 perch\u00e9 gli induttori non possono avere cambiamenti istantanei di corrente. La corrente IL2 continua a fluire nella direzione negativa e di fatto non inverte mai direzione. Dallo schema si pu\u00f2 vedere che la corrente negativa IL2 si somma alla corrente IL1 e viene trasferita al carico. Dalla legge di Kirchhoff per le correnti risulta che ID1=IC1-IL2. Si pu\u00f2 quindi concludere che, mentre S1 \u00e8 aperto, la potenza \u00e8 fornita al carico da entrambe le correnti di L1 e di L2. Durante il ciclo \"off\" (S1 aperto) C1 viene caricato da L1 e ricaricher\u00e0 L2 durante il successivo ciclo \"on\" (S1 chiuso). \nPoich\u00e9 la tensione ai capi di C1 pu\u00f2 invertirsi ad ogni ciclo, si dovrebbe usare un condensatore non polarizzato. In alcuni casi si pu\u00f2 per\u00f2 usare un condensatore al tantalio polarizzato o un condensatore elettrolitico perch\u00e9 la tensione ai capi di C1 non cambia se l'interruttore rimane chiuso per meno di un mezzo ciclo di risonanza con l'induttore L2\ne in quel momento la corrente nell'induttore L1 potrebbe essere molto grande.\nIl condensatore CIN \u00e8 necessario per ridurre l'effetto dell'induttanza parassita e della resistenza interna dell'alimentatore (non riportate nelle figure). Il comportamento boost/buck del SEPIC \u00e8 possibile per la presenza del condensatore C1 e dell'induttore L2. L'induttore L1 e l'interruttore S1 creano un convertitore \"boost\" standard che genera una tensione (VS1) maggiore di VIN, di ampiezza determinata dal \"duty cycle\" di S1. Dal momento che la tensione media ai capi di C1 \u00e8 VIN, la tensione di uscita (VO) \u00e8 VS1-VIN. Se VS1 \u00e8 meno del doppio di VIN la tensione d'uscita sar\u00e0 inferiore a quella di ingresso. Se VS1 \u00e8 pi\u00f9 grande del doppio di VIN, la tensione d'uscita sar\u00e0 pi\u00f9 grande della tensione di ingresso.\nFunzionamento in modo discontinuo.\nUn SEPIC \u00e8 in modo discontinuo di conduzione (\"discontinuous mode\") se la corrente attraverso l'induttore L1 pu\u00f2 scendere a zero.\nAffidabilit\u00e0 ed efficienza.\nLa caduta di tensione e il tempo di commutazione del diodo D1 \u00e8 fondamentale per l'affidabilit\u00e0 e l'efficienza del SEPIC. Il diodo deve essere estremamente veloce per non generare picchi di alta tensione (\"spikes\") ai capi degli induttori, cosa che pu\u00f2 generare guasti. Si pu\u00f2 usare un diodo \"fast\" o uno \"schottky\".\nLe resistenze negli induttori e nei condensatori influenzano l'efficienza e la presenza di \"ripple\" sulla tensione d'uscita. L'uso di induttori con bassa resistenza riduce l'energia dissipata in calore, migliorando l'efficienza (una maggiore porzione di potenza in ingresso viene trasferita al carico). Condensatori con bassa resistenza equivalente in serie (\"low ESR\") dovrebbero essere utilizzati per C1 e C2 per ridurre al minimo il \"ripple\" e ridurre la dissipazione in calore, specialmente in C1 dove la corrente cambia spesso direzione."}
{"id": "2911375", "revid": "31476714", "url": "https://it.wikipedia.org/wiki?curid=2911375", "title": "Policlinico A. Gemelli", "text": ""}
{"id": "2911377", "revid": "1543377", "url": "https://it.wikipedia.org/wiki?curid=2911377", "title": "Kont\u00e9la", "text": "Kont\u00e9la \u00e8 un comune rurale del Mali facente parte del circondario di Bafoulab\u00e9, nella regione di Kayes."}
{"id": "2911378", "revid": "287204", "url": "https://it.wikipedia.org/wiki?curid=2911378", "title": "Kontela", "text": ""}
{"id": "2911381", "revid": "767487", "url": "https://it.wikipedia.org/wiki?curid=2911381", "title": "Koundian (Mali)", "text": "Koundian \u00e8 un comune rurale del Mali facente parte del circondario di Bafoulab\u00e9, nella regione di Kayes."}
{"id": "2911382", "revid": "122010718", "url": "https://it.wikipedia.org/wiki?curid=2911382", "title": "Guglielmo Roehrssen (giurista)", "text": "Biografia.\nPresidente di sezione del Consiglio di Stato, fu eletto dal medesimo Consiglio di Stato il 21 dicembre 1976 a far parte della Corte costituzionale.\nGiur\u00f2 il 13 gennaio 1977. Fu nominato Vice Presidente della Corte il 16 luglio 1984. Cess\u00f2 dalla carica il 13 gennaio 1986."}
{"id": "2911384", "revid": "1745361", "url": "https://it.wikipedia.org/wiki?curid=2911384", "title": "Grande Khorasan", "text": "Il Grande Khorasan () \u00e8 una regione storica dell'Asia, che comprende territori che attualmente fanno parte dell'Iran, dell'Afghanistan, del Tagikistan, del Turkmenistan e dell'Uzbekistan.\nAlcune importanti citt\u00e0 storiche si trovano in quello che era il Grande Khorasan. Fra queste si evidenziano Nishapur (Iran), Merv e Sanjan (Turkmenistan), Samarcanda e Bukhara (Uzbekistan), Herat, Balkh e Ghazni (Afghanistan)."}
{"id": "2911389", "revid": "729019", "url": "https://it.wikipedia.org/wiki?curid=2911389", "title": "Hengam", "text": "L'isola di Hengam (in persiano: \u062c\u0632\u06cc\u0631\u0647 \u0647\u0646\u06af\u0627\u0645) si trova nello stretto di Hormuz, 2\u00a0km a sud dell'isola di Qeshm. Appartiene all'Iran, provincia di Hormozgan, shahrest\u0101n di Qeshm.\nLa sua economia primaria \u00e8 la pesca, ma c'\u00e8 anche un qualche richiamo turistico: dalla spiaggia \u00e8 possibile avvistare tartarughe, delfini e squali e i fondali sono ricchi di coralli. Lungo l'isola \u00e8 possibile avvistare relitti di vascelli portoghesi."}
{"id": "2911390", "revid": "1305772", "url": "https://it.wikipedia.org/wiki?curid=2911390", "title": "Mahina", "text": "Il toponimo Mahina pu\u00f2 riferirsi a diverse localit\u00e0:"}
{"id": "2911391", "revid": "1543377", "url": "https://it.wikipedia.org/wiki?curid=2911391", "title": "Heptathela mangshan", "text": "Heptathela mangshan \u00e8 un ragno appartenente al genere Heptathela della Famiglia Liphistiidae.\nIl nome del genere deriva dal greco , \"hept\u00e0\", cio\u00e8 \"7\", ad indicare il numero delle ghiandole delle filiere che possiedono questi ragni, e dal greco , \"thel\u00e8\", che significa \"capezzolo\", proprio ad indicare la forma che hanno le filiere stesse.\nIl nome proprio deriva dal Monte Mang, luogo di ritrovamento, nella contea di Yizhang, appartenente alla provincia cinese di Hunan.\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nQuesta specie \u00e8 simile a Heptathela sinensis; \u00e8 possibile distinguerla da quest'ultima per i seguenti caratteri: \nMaschio.\nL'esemplare maschio rinvenuto ha un \"bodylenght\" (lunghezza del corpo escluse le zampe) totale di 8,5 millimetri; il cefalotorace, poco pi\u00f9 lungo che largo, \u00e8 di 4,5 x 4,17\u00a0mm; l'opistosoma, alquanto pi\u00f9 lungo che largo, misura 4\u00a0mm x 2,5\u00a0mm. Il cefalotorace \u00e8 di colore giallo, piuttosto gonfio; il margine posteriore \u00e8 troncato, quello laterale \u00e8 pi\u00f9 scuro. Ha otto occhi compatti, i due anteriori mediani sono molto piccoli; la parte sternale \u00e8 di colore olivastra. I cheliceri sono di colore marrone e al margine anteriore delle zanne hanno 10 denti, dei quali il 7\u00b0, il 9\u00b0 e il 10\u00b0 davvero piccoli. L'opistosoma ha la forma di un ovale allungato, ed \u00e8 di colore bruno-giallognolo. Le filiere sono di colore giallo: quelle anteriori laterali sono robuste e segmentate, quelle posteriori laterali sono segmentate, lunghe e pi\u00f9 piccole delle anteriori laterali; infine le filiere mediane anteriori sono piccole e non segmentate\nDistribuzione.\nL'olotipo \u00e8 stato rinvenuto sul \"monte Mang\" nella provincia cinese di Hunan, alle coordinate approssimative di 25\u00b024' N, 112\u00b054' E."}
{"id": "2911392", "revid": "1543377", "url": "https://it.wikipedia.org/wiki?curid=2911392", "title": "Nicolas Cordier", "text": "Nato intorno al 1567 a Saint-Mihiel, nei pressi di Nancy nella Lorena francese, qui ebbe modo di apprendere i primi rudimenti di scultura sulla pietra e sul legno. Giovanissimo, circa nel 1593, si trasfer\u00ec Roma e qui lavor\u00f2 fino alla morte, avvenuta alla giovane et\u00e0 di quarantacinque anni. La sua prima scultura nota, realizzata a Roma, in occasione del rinnovo del transetto della Basilica di San Giovanni voluto da papa Clemente VIII, fu un angelo posto a sinistra dell'altare del Sacramento. Alla morte del pontefice, dopo il brevissimo regno del successore Leone XI, divenne lo scultore di papa Paolo V."}
{"id": "2911394", "revid": "110157", "url": "https://it.wikipedia.org/wiki?curid=2911394", "title": "Rookies (manga)", "text": " \u00e8 uno \"sh\u014dnen\" manga giapponese scritto e illustrato da Masanori Morita. La serie ha esordito su \"Weekly Sh\u014dnen Jump\", ed \u00e8 stata pubblicata tra il 1998 e il 2003. La serie \u00e8 stata concessa in licenza per la pubblicazione in Francia alle Editions Tonkam e in Italia alla Star Comics, dove \u00e8 stata originariamente pubblicata sul mensile \"Express\". \"Rookies\" \u00e8 stato anche pubblicato a Taiwan dalla Da Ran Culture, ma la societ\u00e0 \u00e8 fallita e Tong Li Publishing ne ha acquisito i diritti. \nIl manga \u00e8 stato poi adattato in un dorama live action trasmesso dalla Tokyo Broadcasting System fra il 19 aprile 2008 e il 26 luglio 2008. La serie televisiva \u00e8 stata successivamente pubblicata su DVD dalla TC Entertainment, e la colonna sonora \u00e8 stata pubblicata il 28 giugno 2008. Il finale della serie TV \u00e8 stato utilizzato come plot per un film, intitolato presentato in anteprima nei cinema giapponesi il 31 maggio 2009.\n\"Rookies\" \u00e8 la storia di un insegnante alle prime armi, Koichi Kawato, che \u00e8 chiamato a confrontarsi con la sfida della guida di club di baseball di una scuola superiore, composto da teppisti. Gli studenti inizialmente diffidano di lui e spesso lo minacciano, ma Kawato rifiuta di abbandonarli e continuamente li sprona a realizzare i loro sogni. In questo modo, la squadra viene messa insieme e i ragazzi cominciano a dedicare il loro tempo per realizzare il loro sogno di andare al Koshien.\nTrama.\nKoichi Kawato \u00e8 un novello insegnante giapponese nella famigerata scuola superiore Futakotamagawa, il cui club di baseball \u00e8 composto da violenti teppisti, sospesi per un anno dalle competizioni sportive scolastiche, per aver causato una violenta rissa durante una partita ufficiale. Il giovane insegnante scopre che i membri del club rimasti sono solo interessati alle ragazze, a fare risse, a fumare e a fare niente di buono finch\u00e9, sotto la guida di Kawato, essi riconoscono che il baseball \u00e8 la cosa che preferiscono fare. Kawato insegna loro anche che devono inseguire i propri sogni, e che riuscire a raggiungere la finale nazionale delle scuole superiori al Koshien (prefettura di Hyogo) \u00e8 quello che hanno sempre desiderato. Raggiungere il Koshien \u00e8 tutto fuorch\u00e9 che facile; infatti molti ostacoli li attendono.\nPersonaggi.\nInsegnanti.\nKoichi Kawato : \u00e8 un giovane insegnante, celibe, ex moto-teppista (B\u014ds\u014dzoku) che aspira a diventare un grande insegnante, \u00e8 cintura nera di Karate Kyokushin (terzo dan), ed estremamente abile nel combattimento.\nOttimista, con un alto senso dell'onore, che fermamente crede nell'inseguimento dei sogni. Cerca anche di costruire relazioni pi\u00f9 profonde con i suoi studenti, arrivando a memorizzare tutti i loro nomi. Dopo aver promesso ad uno studente di proteggere il club di baseball, che \u00e8 pieno di teppisti, ne diventa il responsabile. Successivamente viene scoperto, dai suoi studenti, che Kawato si era dimesso da un'altra scuola dopo aver picchiato uno studente violento, e che aveva promesso di non farlo mai pi\u00f9. Nonostante questo, viene amato da tutti gli studenti della precedente scuola, che provano (senza successo) di farlo ritornare da loro.\nIkebe : \u00e8 il vice preside, da giovane \u00e8 stato un membro della squadra di baseball che una volta partecip\u00f2 al Koshien. Sebbene sembri inizialmente indisposto e scandalizzato, spesso redarguendo Kawato sui pi\u00f9 piccoli dettagli, successivamente lo appogger\u00e0. Quando la squadra inizia a giocare di nuovo, Ikebe diventa il vice-allenatore, fornendo la sua esperienza.\nMurayama : \u00e8 il preside ed \u00e8 stato il capitano della squadra di baseball di 43 anni prima, quando partecip\u00f2 al Koshien. Egli nutre dei risentimenti per l'attuale club di baseball perch\u00e9 lo vede come disonorato rispetto a ci\u00f2 che aveva lasciato, e il suo intento \u00e8 quello di chiuderlo. Comunque, dopo aver assistito alla prima partita contro lo Yoga Daiichi, egli comincia a vedere la squadra pi\u00f9 positivamente. Quando l'allenatore dello Yoga Daiichi pretende di avere riparazione del torto (un pugno) inflittogli da Kawato, Murayama prende le difese di Kawato e offre le proprie dimissioni...\nSquadra di Baseball.\nToru Mikoshiba: \u00e8 il capitano della squadra. Tipo non-violento e intelligente, egli spesso \u00e8 vittima del nervosismo e della insicurezza.\nKeiichi Aniya: forte combattente, ed \u00e8 molto fedele ai suoi amici, non esitando mai a gettarsi nella mischia per aiutarli. Appare come un donnaiolo incallito ed \u00e8 il lanciatore principale della squadra. Famoso fin dalle medie come giovane promessa del baseball, egli ha perso le sue motivazioni dopo uno spiacevole episodio durante una partita ed \u00e8 diventato un temuto teppista\nShuta Sekikawa: \u00e8 molto abile nelle risse ed \u00e8 il membro pi\u00f9 veloce della squadra che sfoggia una pettinatura mohicana indurita con una ingente quantit\u00e0 di prodotti per capelli. Ha un passato da esperto ladro di negozi e di scippi\nKei Shinjo: fortissimo nelle risse, \u00e8 il capo dei teppisti della scuola Futakotamagawa.Originariamente infuriato per l'abbandono dei suoi amici dalla banda, si scontra fisicamente e verbalmente con gli altri membri della squadra. Egli ha un cos\u00ec profondo rispetto per l'amicizia da considerarli traditori, e fatica non poco a ricongiungersi con gli altri, impegnandosi a fondo per riparare alle proprie azioni.\nYuya Okada: abilissimo nelle risse, \u00e8 un ragazzo molto serio e impostato.che sfoggia una pettinatura con dreadlocks.\nTetsuro Yufune: abile nelle risse, ma nel baseball \u00e8 un giocatore nervoso che usa una propria tecnica di battuta \"Colpo del Gatto\", durante la quale urla \"Miao\" prima di colpire la palla, per ottenere migliore precisione. Ha anche una cotta per la prof. di Inglese, Rie Mayumi, ma \u00e8 incapace di confessarle i propri sentimenti, scegliendo di saltare da un balcone piuttosto che farlo.\nKiyooki Hiyama: scarso nel baseball ma fortissimo nelle risse, Hiyama dopo una pratica costante riesce a raggiungere un discreto livello di gioco.\nTomochika Wakana: pericolosissimo teppista, famoso in citt\u00e0 sin dai tempi delle medie per la ferocia. \u00c8 il solo giocatore capace di ricevere i lanci di Aniya, sebbene all'inizio abbia difficolt\u00e0 a riuscire a tenere gli occhi aperti. Con l'aiuto di Hiyama, Wakana riesce a superare questo ostacolo.\nTaichi Hiratsuka: \u00e8 un possente membro dotato di grande forza fisica, che non possiede quasi nessuna capacit\u00e0 di gioco. Riesce, comunque, a effettuare incredibili battute utilizzando il suo istinto di sopravvivenza, in particolare quando la palla \u00e8 diretta al suo viso.\nShonobu Imaoka: \u00e8 il giocatore ambidestro e considerato strano dalla maggior parte dei suoi compagni. Egli \u00e8 grande amico di Hiratsuka e si riferisce a lui tramite il soprannome \"Hiracchi.\"\nShouji Akaboshi: \u00e8 un abile giocatore, famoso gi\u00e0 alle medie, e sogna di arrivare alla Major League Baseball. All'inizio sembra arrogante, dichiarando che l'unica cosa che gli manca per sfondare \u00e8 la conoscenza dell'Inglese, e si rifiuta di unirsi alla squadra. Yagi e Aniya scoprono per caso che si allena segretamente con una squadra universitaria. Quando si convince ad entrare nella squadra, scopre che ognuno di loro lo supera in qualcosa, portandolo ad un impegno maggiore per meritarsi il posto in squadra.\nHamanaka Taiyou: \u00e8 il membro pi\u00f9 giovane della squadra, essendo di un anno pi\u00f9 piccolo degli altri. Inizialmente \u00e8 un bulletto che angustia i compagni per richieste di denaro. Dopo un incontro con Hiratsuka, che crede un giocatore di baseball brillante, inizia a seguirne gli insegnamenti. Dopo aver scoperto la verit\u00e0, Hamanaka rimane nella squadra, sebbene sia pressoch\u00e9 inutile.\nToko Yagi \u00e8 la manager della squadra di baseball e amica d'infanzia di Aniya, del quale si intende abbia un interessamento romantico.\nMedia.\nManga.\n\"Rookies\" \u00e8 scritto e illustrato da Masanori Morita. \u00c8 stato serializzato dalla Sh\u016beisha su \"Weekly Sh\u014dnen Jump\" dal 1998 al 2003. Sh\u016beisha ha pubblicato il manga in 24 \"tank\u014dbon\" tra il 4 giugno 1998 e il 4 novembre 2003. La licenza di pubblicazione \u00e8 stata acquisita in Francia dalle Editions Tonkam, e a Taiwan da Da Ran Culture prima che facesse bancarotta. La licenza taiwanese \u00e8 stata acquisita dalla Tong Li Publishing. In Italia, \"Rookies\" \u00e8 stato pubblicato dalla Star Comics e serializzato sul mensile \"Express\".\nDorama.\nIl manga \u00e8 stato adattato per un live action di 11 puntate per la televisione. Lo script della serie \u00e8 stato scritto da Izumi Yoshihiro mentre il regista \u00e8 stato Hirakawa Yuichiro. \u00c8 stato prodotto da Tsuru Masaaki. Gli 11 episodi sono stati trasmessi da Tokyo Broadcasting System tra il 19 aprile 2008 e il 26 luglio 2008. La canzone tema della serie \u00e8 \"Kiseki\" dei Greeeen. I primi tre episodi del dorama sono stati pubblicati in uno speciale cofanetto dal titolo \"Rookies Omote Box\" dalla TC Entertainment il 18 luglio 2008. Gli episodi dal quarto all'undicesimo sono stati pubblicati sotto il titolo di \"Rookies Ura Box\" l'8 ottobre 2008. La colonna sonora \u00e8 stata pubblicata su CD il 28 giugno 2008.\nFilm.\nDal manga \u00e8 stato adattato un film live-action, . Prodotto dalla Toho e diretto da Y\u016bichir\u014d Hirakawa, il film \u00e8 stato proiettato in anteprima il 31 maggio 2009.\nRicevimento.\n\"Rookies\" si \u00e8 posizionato 9\u00ba nella classifica dei manga pi\u00f9 venduti in Giappone nel 2008 con 2,765,163 copie vendute.\nL'ultimo episodio TV di \"Rookies\", trasmesso il 26 luglio 2008, ha ottenuto un 19.5 nell'indice ascolti. L'episodio televisivo speciale di \"Rookies\" ha ottenuto un punteggio di 10.0."}
{"id": "2911395", "revid": "123318026", "url": "https://it.wikipedia.org/wiki?curid=2911395", "title": "Museo nazionale di archeologia, antropologia e storia del Per\u00f9", "text": "Il Museo nazionale di archeologia, antropologia e storia del Per\u00f9 \u00e8 il pi\u00f9 antico e importante museo del Per\u00f9, fondato nel 1822 da Jos\u00e9 Bernardo de Tagle, Don Bernardo de Monteagudo e il suo primo direttore, Don Mariano Eduardo de Rivero y Ustariz che assunse l'incarico di realizzarne il progetto nel 1826.\nHa sede a Lima, in Plaza Bol\u00edvar nel distretto Pueblo Libre e custodisce una enorme collezione di oltre 100.000 di reperti culturali e storici della civilizzazione peruviana.\nTra i pi\u00f9 importanti spicca la Stele di Raimondi, l'Obelisco di Tello ed un mirabile modello in scala del sito archeologico di Machu Picchu."}
{"id": "2911397", "revid": "599013", "url": "https://it.wikipedia.org/wiki?curid=2911397", "title": "Action directe", "text": ""}
{"id": "2911401", "revid": "767487", "url": "https://it.wikipedia.org/wiki?curid=2911401", "title": "Mahina (Mali)", "text": "Mahina \u00e8 un comune rurale del Mali facente parte del circondario di Bafoulab\u00e9, nella regione di Kayes."}
{"id": "2911402", "revid": "124751110", "url": "https://it.wikipedia.org/wiki?curid=2911402", "title": "I Gatti Rossi", "text": "I Gatti Rossi sono un gruppo musicale beat di Milano, nato alla fine degli anni sessanta ed attivo fino alla prima met\u00e0 degli settanta.\nStoria del gruppo.\nFondati da Roberto Stefanel ottengono un contratto con la Durium e debuttano con \"Il mondo \u00e8 grigio, il mondo \u00e8 blu\" (cover del brano francese \"Le monde est gris, le monde est bleu\" di \u00c9ric Charden), inciso anche da Nicola Di Bari.\nNello stesso anno diventano il gruppo di accompagnamento di Gino Paoli, con cui incidono un album.\nPassano poi alla RCA Milano e concludono la carriera alla Philips Records.\nNel 1972 ha avuto come cantante Santino Rocchetti ed \u00e8 stato per qualche tempo il gruppo di accompagnamento in tourn\u00e9e di Gino Paoli.\nNinni Carucci, che per un anno faceva parte del gruppo I Romans, \u00e8 l'unico componente che ha continuato l'attivit\u00e0 nel mondo musicale (ha composto la musica delle sigle dei cartoni animati cantate da Cristina D'Avena)."}
{"id": "2911405", "revid": "767487", "url": "https://it.wikipedia.org/wiki?curid=2911405", "title": "Joaquim Santana", "text": "Caratteristiche tecniche.\nMezz'ala destra esile, faceva della notevole tecnica e della creativit\u00e0 le sue armi migliori, dando anche il proprio apporto in fase realizzativa e giocando sempre in funzione della squadra. Era inoltre abile sia nei passaggi brevi che in quelli in profondit\u00e0.\nCarriera.\nDopo aver giocato in Angola con lo Sport da Catumbela, giunse a Lisbona nel 1954 ed entr\u00f2 a far parte delle giovanili del Benfica, vincendo subito il titolo juniores. Con la squadra maggiore, della quale fece parte a partire dal 1956, vinse poi sette campionati, quattro coppe nazionali e due Coppe dei Campioni. Nell'anno della sua prima conquista in quest'ultima manifestazione (1961) registr\u00f2 9 presenze e segn\u00f2 4 gol, uno dei quali in finale contro il . Nell'edizione successiva non disput\u00f2 la finale, in quanto gli fu preferito Eus\u00e9bio. Lasci\u00f2 il Benfica nel 1967 e pass\u00f2 successivamente al . Complessivamente gioc\u00f2 106 partite e segn\u00f2 50 gol nella Prima divisione portoghese."}
{"id": "2911409", "revid": "1347902", "url": "https://it.wikipedia.org/wiki?curid=2911409", "title": "Intercosmos", "text": "Intercosmos () \u00e8 stato un programma spaziale promosso dall'Unione sovietica per permettere alle forze armate dei paesi aderenti al patto di Varsavia di partecipare alle missioni di esplorazione spaziali. Sono stati accolti anche astronauti di nazioni considerate \"amiche\". Tra il 1978 e il 1991 volarono 18 cosmonauti non sovietici nelle missioni Sojuz. Durante il programma sono stati lanciati anche alcuni satelliti artificiali. "}
{"id": "2911412", "revid": "237256", "url": "https://it.wikipedia.org/wiki?curid=2911412", "title": "Hotin", "text": ""}
{"id": "2911415", "revid": "237256", "url": "https://it.wikipedia.org/wiki?curid=2911415", "title": "Khotyn", "text": ""}
{"id": "2911418", "revid": "767487", "url": "https://it.wikipedia.org/wiki?curid=2911418", "title": "Cicala (cinema)", "text": "Nel cinema, la cicala \u00e8 il campanello che viene suonato dal fonico di presa diretta, all'inizio e alla fine di ogni ripresa, il cui suono \u00e8 simile al canto di una cicala per il quale prende il nome; il suono \u00e8 seguito dall'accensione di una luce rossa.\nLa cicala si usa nei teatri di posa ed \u00e8 posizionata all'interno e all'esterno di questi, in prossimit\u00e0 delle porte. La sua funzione \u00e8 quella di indicare, con un suono lungo seguito da uno pi\u00f9 breve, e con l'accensione della luce, che si inizia a girare; da questo momento tutti devono fare silenzio, e non si possono aprire le porte, fino a quando un altro suono caratterizzato da due squilli brevi e dallo spegnimento della luce."}
{"id": "2911420", "revid": "599013", "url": "https://it.wikipedia.org/wiki?curid=2911420", "title": "C\u00e9sar Ruminski", "text": "Carriera.\nDi origini polacche, Ruminski inizi\u00f2 la sua carriera nello Stade de Reims e dopo alcuni si trasfer\u00ec nel Douai. Nel 1947 si trasfer\u00ec nel Le Havre ma fu nel 1952, quando venne acquistato dal Lille, che inizi\u00f2 la sua ascesa infatti vinse un campionato francese e ottenne la convocazione in Nazionale, con la quale gioc\u00f2 il Mondiale 1954. L'anno dopo il mondiale si ritir\u00f2 dal calcio."}
{"id": "2911423", "revid": "422900", "url": "https://it.wikipedia.org/wiki?curid=2911423", "title": "C\u00e9sar-Jean Ruminski", "text": ""}
{"id": "2911424", "revid": "31477393", "url": "https://it.wikipedia.org/wiki?curid=2911424", "title": "Death rap", "text": ""}
{"id": "2911425", "revid": "422900", "url": "https://it.wikipedia.org/wiki?curid=2911425", "title": "Geslaw Ruminski", "text": ""}
{"id": "2911430", "revid": "1522738", "url": "https://it.wikipedia.org/wiki?curid=2911430", "title": "Terra delle Tre Piegature", "text": ""}
{"id": "2911431", "revid": "6923", "url": "https://it.wikipedia.org/wiki?curid=2911431", "title": "Sirri (isola)", "text": "L'isola di Siri o Sirri (in persiano: \u062c\u0632\u06cc\u0631\u0647 \u0633\u06cc\u0631\u06cc) si trova nel Golfo Persico e fa parte delle 6 isole dell'arcipelago di Abu Musa (Abu Musa, Bani Forur, Forur, Sirri, Grande e Piccola Tunb). Appartiene all'Iran, provincia di Hormozgan. Si trova 76\u00a0km al largo di Bandar Lengeh e 50\u00a0km a ovest di Abu Musa.\nEsisteva una piattaforma petrolifera che fu distrutta dalle forze navali degli Stati Uniti il 18 aprile 1988 durante l'operazione Praying Mantis."}
{"id": "2911432", "revid": "1442080", "url": "https://it.wikipedia.org/wiki?curid=2911432", "title": "Leonid Denysovy\u010d Kyzym", "text": "\u00c8 stato selezionato come cosmonauta il 23 ottobre 1965 e ha volato come comandante delle missioni Soyuz T-3, Soyuz T-10 e Soyuz T-15. \u00c8 stato anche comandante di riserva di Soyuz T-2. Complessivamente ha trascorso 374 giorni 17 ore 56 minuti nello spazio. Si \u00e8 ritirato il 13 giugno, 1987.\nDecorato due volte Eroe dell'Unione Sovietica (il 10 dicembre 1980 e il 2 ottobre 1984)."}
{"id": "2911437", "revid": "72396", "url": "https://it.wikipedia.org/wiki?curid=2911437", "title": "Indice di linearit\u00e0", "text": ""}
{"id": "2911438", "revid": "237256", "url": "https://it.wikipedia.org/wiki?curid=2911438", "title": "Miroslav Hermaszevski", "text": ""}
{"id": "2911444", "revid": "930062", "url": "https://it.wikipedia.org/wiki?curid=2911444", "title": "Viktor Savinych", "text": "\u00c8 stato selezionato come cosmonauta il 1\u00ba dicembre 1978 e ha volato come ingegnere di volo delle missioni Sojuz T-4, Sojuz T-13 e Sojuz TM-5. Complessivamente ha trascorso 252 giorni, 17 ore 38 minuti nello spazio. Si \u00e8 ritirato il 9 febbraio 1989.\nDecorato due volte Eroe dell'Unione Sovietica (26 maggio, 1981, 20 dicembre, 1985), Viktor Savinych \u00e8 sposato e ha un figlio."}
{"id": "2911446", "revid": "288300", "url": "https://it.wikipedia.org/wiki?curid=2911446", "title": "Jos\u00e9 da Ribamar de Oliveira", "text": ""}
{"id": "2911447", "revid": "6923", "url": "https://it.wikipedia.org/wiki?curid=2911447", "title": "Action directe (arrampicata)", "text": "Action Directe (in lingua italiana \"Azione diretta\"), una delle pi\u00f9 famose vie d'arrampicata sportiva al mondo, liberata da Wolfgang G\u00fcllich nel 1991. Situata nella falesia di Waldkopf in Frankenjura, questa via \u00e8 riconosciuta universalmente come il primo 9a della storia (anche se G\u00fcllich all'epoca la grad\u00f2 XI grado UIAA, che corrisponderebbe circa a un 8c+ nella scala francese) ed \u00e8 da sempre il riferimento per questo grado di difficolt\u00e0.\nLa via.\nLa via fu salita da G\u00fcllich con una sequenza di 16 movimenti. Tranne Rich Simpson, tutti i ripetitori hanno usato delle sequenze diverse da quella originale, soprattutto nella prima met\u00e0 della via. La via inizia con uno spettacolare e difficile movimento dinamico da un appiglio monodito molto piccolo a un bidito profondo; successivamente la progressione continua con sequenze di monoditi e biditi alternate, fino al dinamico finale alla grande presa che segna la fine delle difficolt\u00e0 della via. Per allenarsi a questo tipo di scalata G\u00fcllich invent\u00f2 il Pan G\u00fcllich (in inglese chiamato \"campus board\").\nSalite.\nLe salite della via:\nControversie.\nNel dicembre del 2019 il climber e videomaker Hannes Huch ha messo in discussione sul suo blog la salita di Said Belhaj basandosi su diverse argomentazioni: \nIn un'intervista di poco successiva alle accuse, rilasciata al sito lacrux.com, Belhaj ha risposto affermando che non ha un video della sua salita per il semplice fatto che Action Directe non \u00e8 una via significativa per lui e che per molti giovani climbers \u00e8 una via di riscaldamento. Inoltre ha affermato che per un climber professionista \u00e8 prassi normale, soprattutto durante i viaggi, farsi assicurare anche da sconosciuti che lo contattano sui social network per poi perderne i contatti. "}
{"id": "2911449", "revid": "385321", "url": "https://it.wikipedia.org/wiki?curid=2911449", "title": "A Ship Comes in", "text": ""}
{"id": "2911452", "revid": "1793900", "url": "https://it.wikipedia.org/wiki?curid=2911452", "title": "Gran Pista di Valtournenche", "text": "La Gran Pista di Valtournenche, spesso chiamata semplicemente \"Gran Pista\" e nota anche con il nome di Reine Blanche (in francese, \"Regina bianca\") \u00e8 una famosa pista da sci del Matterhorn Ski Paradise, situata nella ski-area di Valtournenche-Cime Bianche.\nLa pista, aperta negli anni settanta, scende dal \"Colle Inferiore delle Cime Bianche\" fino al centro storico di Valtournenche, dove si trova la stazione di partenza della cabinovia che consente l'accesso al comprensorio sciistico. Il tracciato, di media difficolt\u00e0, \u00e8 caratterizzato da muri e cambi di pendenza, che lo rendono molto apprezzato dagli sciatori.\nA partire dal 2008 la pista \u00e8 stata dotata di un potente impianto di innevamento programmato, che ne ha consentito la costante apertura da dicembre a inizio aprile. In precedenza la pista, che nella parte finale si snoda a quote piuttosto basse, era sovente chiusa a causa dello scarso innevamento."}
{"id": "2911458", "revid": "114392966", "url": "https://it.wikipedia.org/wiki?curid=2911458", "title": "Moro-Bill", "text": "La Moro-Bill, detta anche pista \"Monte Moro\", \u00e8 una famosa pista da sci situata nel comprensorio sciistico del Monte Moro di Macugnaga.\nLa pista, di media difficolt\u00e0, scende dal Passo del Monte Moro, dove si trova la stazione di arrivo della funivia, all\"'Alpe Bill\", ove sorge la stazione intermedia dell'impianto di risalita. Il tracciato, ricco di curve, si snoda in un ambiente selvaggio e ancora incontaminato. Nel tratto iniziale il tracciato corrisponde alle piste \"Lago\" e \"Ruppenstein\" ed \u00e8 percorribile pi\u00f9 volte tramite una seggiovia biposto. Stupefacente \u00e8 il panorama sulla parete est del Monte Rosa che si pu\u00f2 godere dalla pista."}
{"id": "2911465", "revid": "385321", "url": "https://it.wikipedia.org/wiki?curid=2911465", "title": "American nightmare", "text": ""}
{"id": "2911467", "revid": "120578714", "url": "https://it.wikipedia.org/wiki?curid=2911467", "title": "Stuart MacBride", "text": "Biografia.\nStuart MacBride \u00e8 nato il 27 febbraio 1969 a Dumbarton in Scozia e cresciuto ad Aberdeen. Ha studiato architettura all'Universit\u00e0 a Edimburgo. Ha fatto vari lavori, tra cui l'addetto alle pulizie e lo sviluppatore di applicazioni per l'industria, prima di intraprendere la carriera di scrittore. MacBride ha affermato che il genere che preferisce scrivere \u00e8 quello fantascientifico; nonostante ci\u00f2 \u00e8 diventato famoso con dei romanzi gialli. Infatti proprio grazie alla serie del sergente Logan McRae ha ottenuto un buon contratto editoriale. Inizialmente questo accordo prevedeva la pubblicazione di tre libri riguardanti il sergente Logan; successivamente, vista la popolarit\u00e0 della serie, il contratto \u00e8 stato pi\u00f9 volte esteso. Vive nel nord-est della Scozia con la moglie, Fiona.\nOpere.\nSerie con il sergente Logan McRae.\nTutti questi romanzi sono stati pubblicati dalla casa editrice Newton Compton. Se non indicato diversamente, la data si riferisce alla pubblicazione nei Paesi anglosassoni.\nAltri romanzi.\nLa data di uscita si riferisce alla pubblicazione inglese.\nAncora inediti in Italia."}
{"id": "2911475", "revid": "31478414", "url": "https://it.wikipedia.org/wiki?curid=2911475", "title": "Maroon Five", "text": ""}
{"id": "2911476", "revid": "1305887", "url": "https://it.wikipedia.org/wiki?curid=2911476", "title": "Emily (Beyblade)", "text": ""}
{"id": "2911482", "revid": "682118", "url": "https://it.wikipedia.org/wiki?curid=2911482", "title": "I Maestri dell'Orzo", "text": "I Maestri dell'Orzo (\"Les Ma\u00eetres de l'orge\") \u00e8 un fumetto di Jean Van Hamme e Francis Vall\u00e8s. \u00c8 stato pubblicato in Francia in sette volumi tra il 1992 e il 1997, pi\u00f9 un ultimo volume pubblicato nel 2001. \nLa storia fu originariamente pensata da Van Hamme nel 1980 come sceneggiatura per una collaborazione tra la televisione belga e quella francese, ma in seguito alla privatizzazione della televisione belga il progetto si aren\u00f2. Venne ripreso ed adattato come fumetto dieci anni dopo. In seguito al successo del fumetto la serie venne anche trasformata in due romanzi pubblicati nel 1996 e nel 1999 e in uno sceneggiato televisivo composto da due parti ognuna delle quali composta da tre puntate.\nTrama.\nVengono narrate le vicende della famiglia Steenfort dal 1854 al 1997 da come il capostipite Charles sia riuscito a creare la prima birreria a Dorp, un villaggio del Belgio alle difficolt\u00e0 incontrate da questa azienda a sopravvivere a congiunture economiche sfavorevoli, alla modernizzazione, alle guerre."}
{"id": "2911483", "revid": "288300", "url": "https://it.wikipedia.org/wiki?curid=2911483", "title": "Alfredo Eduardo Ribeiro Mena Barreto de Freitas Noronha", "text": ""}
{"id": "2911485", "revid": "729019", "url": "https://it.wikipedia.org/wiki?curid=2911485", "title": "Rend\u0151rs\u00e9g", "text": "Rend\u0151rs\u00e9g, in italiano polizia, \u00e8 il nome con il quale vengono indicate la polizia e le guardie della dogana ungheresi. Ha sede nel 13simo distretto di Budapest ed \u00e8 composta da circa 45.000 addetti.\nDipendente dal Ministero dell'interno, svolge funzioni di polizia giudiziaria, amministrativa e gestisce l'ordine pubblico e la pubblica sicurezza.\nSi tratta di una struttura ad ordinamento civile."}
{"id": "2911486", "revid": "496444", "url": "https://it.wikipedia.org/wiki?curid=2911486", "title": "Hillel ben Samuel da Verona", "text": ""}
{"id": "2911499", "revid": "729019", "url": "https://it.wikipedia.org/wiki?curid=2911499", "title": "92\u00ba Reggimento fanteria &quot;Basilicata&quot;", "text": "Il 92\u00ba Reggimento fanteria \"Basilicata\" \u00e8 stato un reggimento di fanteria del Regio Esercito, le cui tradizioni vennero ereditate nell'Esercito Italiano, dal 92\u00ba Battaglione Fanteria \"Basilicata\" costituito nel 1975 e attivo fino al 1992, inquadrato nella 3\u00aa Brigata missili \"Aquileia\".\nStoria.\nIl 92\u00ba Reggimento Fanteria venne costituito il 7 giugno 1883 e insieme al 91\u00ba Reggimento fanteria il 1\u00ba novembre 1884 and\u00f2 a costituire a Napoli la Brigata \"Basilicata\".\nNel 1911-1912 prese parte, in Libia, alla guerra italo-turca, al comando del colonnello Armando Diaz, futuro Maresciallo d'Italia e Duca della Vittoria. In precedenza, nel 1904, Rodolfo Graziani, altro futuro Maresciallo d'Italia, aveva prestato servizio nel reggimento con il grado di sottotenente.\nNel corso della prima guerra mondiale il 92\u00ba Reggimento Fanteria della Brigata \"Basilicata\" prese parte, dal maggio 1915, con proprie truppe, intervenendo nel 1915 nelle operazioni sul Costone di Salisei e Sief, nel 1916 nel Col Ros\u00e0 e in Val di Fanes Grande, nel 1917 sul Monfenera, sul Campore Alto e su Monte Asolone e nel 1918 su Monte Oro-Osteria del Pianoro e sul Col Moschin.\nAlla fine della prima guerra mondiale rimase in zona di occupazione dal 15 novembre 1918 al 25 agosto 1919 dislocata nel Bellunese a ridosso del vecchio confine.\nCon l'applicazione della legge 11 marzo 1926 sull'ordinamento del Regio Esercito, prende il nome di 92\u00ba Reggimento fanteria \"Basilicata\" ed in seguito della formazione delle Brigate su tre reggimenti viene assegnato alla I Brigata di fanteria, assieme al 91\u00ba Reggimento \"Basilicata\" e al 90\u00ba Reggimento \"Salerno\", articolato su tre battaglioni.\nIl 15 marzo 1926, Umberto di Savoia, Principe di Piemonte ed Erede al trono d'Italia venne assegnato come ufficiale col grado di Capitano al 92\u00ba Reggimento, che torner\u00e0 a comandare da colonnello nel 1929.\nNel 1935-1936 il 92\u00ba Reggimento prese parte al conflitto in Etiopia concorrendo alla mobilitazione del 63\u00ba Reggimento Fanteria con il primo battaglione composto da 30 ufficiali e 1002 soldati.\nCon la formazione delle divisioni binarie, il 5 aprile 1939 viene inserito nella Divisione di Fanteria \"Superga\" (1\u00aa) nella quale vengono anche inquadrati il 91\u00ba Reggimento Fanteria e il 5\u00ba Reggimento Artiglieria per divisioni di fanteria, cambia la propria denominazione in 92\u00ba Reggimento Fanteria \"Superga\".\nAll'ingresso dell'Italia nel secondo conflitto mondiale risulta schierata sul fronte alpino occidentale.\nNel 1941 il reggimento \u00e8 di stanza in territorio metropolitano e viene designato come unit\u00e0 da sbarco nelle isole maltesi.\nNel 1942, nel mese di novembre il reggimento viene trasferito in Tunisia, dove fra gennaio e maggio del 1943, combatte inquadrato nella 5. Panzerarmee tedesca, combattendo ad Enfidaville, Susa e Sfax fino alla resa delle truppe dell'Asse in Africa il 13 maggio 1943 e viene sciolto in zona di guerra in Tunisia.\nIl 1\u00ba ottobre 1975 si costituisce a Portogruaro il 92\u00ba Battaglione Fanteria Basilicata, che svolge compiti di Centro Addestramento Reclute in favore di tutte le unit\u00e0 della Brigata Missili e stanziato nella caserma Luciano Capit\u00f2 di Portogruaro. Del battaglione, oltre alle compagnie destinate a compiti addestrativi del personale della Brigata facevano parte, fino al 1981, anche quattro compagnie fucilieri di Fanteria destinate alla sicurezza dei Gruppi di artiglieria e missili, e infatti ne portavano le mostrine, anche se ciascuna di esse era distaccata presso il Gruppo di riferimento.\nIn precedenza la Brigata Missili non aveva un proprio specifico C.A.R., ma veniva alimentata dai diversi Battaglioni Fanteria C.A.R. (chiamati anche B.A.R., Battaglioni Addestramento Reclute) sparsi per la Penisola.\nIl 31 ottobre 1981 il 92\u00ba Battaglione Fanteria Basilicata viene trasferito a nella caserma \"Ferrante Gonzaga del Vodice\" di Foligno, dove fino a quel momento aveva avuto sede la Scuola Allievi Ufficiali e Sottufficiali di Artiglieria.\nNel 1991, in seguito allo scioglimento della Brigata Missili, passa alle dipendenze della Regione Militare Centrale, svolgendo le funzioni di C.A.R. soprattutto in favore degli enti territoriali della Regione Militare Centrale.\nIl 19 settembre 1992 viene elevato al rango di Reggimento con la denominazione di 92\u00ba Reggimento Fanteria Basilicata, fino al suo scioglimento avvenuto il 30 giugno 1996. Le strutture e parte degli uomini e mezzi vengono assorbiti dal Centro di Selezione e Reclutamento Nazionale dell'Esercito che si costituir\u00e0 qualche mese dopo nella stessa sede.\nLe denominazioni.\nAltre dipendenze\nI Comandanti.\n1911-1912 colonnello Armando Diaz, futuro Maresciallo d'Italia e Duca della Vittoria."}
{"id": "2911500", "revid": "298055", "url": "https://it.wikipedia.org/wiki?curid=2911500", "title": "Paul Balder", "text": ""}
{"id": "2911501", "revid": "287204", "url": "https://it.wikipedia.org/wiki?curid=2911501", "title": "Henschel", "text": ""}
{"id": "2911505", "revid": "1442080", "url": "https://it.wikipedia.org/wiki?curid=2911505", "title": "Vladimir Titov", "text": ""}
{"id": "2911506", "revid": "1305772", "url": "https://it.wikipedia.org/wiki?curid=2911506", "title": "Anatolij Nikolaevi\u010d Berezovoj", "text": "Ha volato nello spazio come comandante della missione Sojuz T-5"}
{"id": "2911507", "revid": "124450879", "url": "https://it.wikipedia.org/wiki?curid=2911507", "title": "Dumitru Dorin Prunariu", "text": "Ha partecipato al programma Intercosmos volando con Sojuz 40."}
{"id": "2911508", "revid": "229538", "url": "https://it.wikipedia.org/wiki?curid=2911508", "title": "\u017d\u00f9gd\u0117rd\u0117midijn G\u00f9rrag\u010daa", "text": "Ha partecipato al programma Intercosmos, volando nello spazio durante la missione Sojuz 39. \u00c8 nato nel distretto di Gurvanbulag, nella provincia di Bulgan.\n\u00c8 stato inoltre ministro della difesa della Mongolia dal 2000 al 2004"}
{"id": "2911509", "revid": "181699", "url": "https://it.wikipedia.org/wiki?curid=2911509", "title": "Renitente", "text": ""}
{"id": "2911511", "revid": "181699", "url": "https://it.wikipedia.org/wiki?curid=2911511", "title": "Renitenza", "text": ""}
{"id": "2911512", "revid": "92723", "url": "https://it.wikipedia.org/wiki?curid=2911512", "title": "Anatoli Beresovoi", "text": ""}
{"id": "2911519", "revid": "125644223", "url": "https://it.wikipedia.org/wiki?curid=2911519", "title": "Cais di Pierlas", "text": "La famiglia Cais (Chais/Ca\u00efs/Cays/Ciais/Chiais) conti di (o \"de\") Pierlas, una tra le famiglie pi\u00f9 antiche di Nizza e della Provenza (i suoi primi atti documentati risalgono infatti al 1200), era originaria di La Roche (paesino della Valdeblore dove si trova l'antica casa della famiglia Chia\u00efs) e fu investita del feudo di Pierlas e del titolo comitale nel 1764.\nGenealogia e storia.\nL'ascesa sociale della famiglia Cais (originariamente chiamata Chia\u00efs) fu coronata dal matrimonio a Saint Martin V\u00e9subie, nel 1678, tra Joseph Chia\u00efs (1662-Valdeblore 1742) capitano della milizia figlio di Ludovic Chia\u00efs (Valdeblore 1623-Valdeblore 1711) e Marguerite Cagnoli (1669-Valdeblore 1733) appartenente a una ricca e potente famiglia locale, nel 1784 fatti conti di Sainte Agn\u00e8s dai Savoia. Dalla loro unione nacquero sei figli, tra cui Joseph Chia\u00efs (Valdeblore 1706- Valdeblore 1786) notaio e comandante la milizia della contea di Nizza, fatto primo conte di Pierlas dai Savoia nel 1764 e cambiando il cognome in Cais.\nDalla prima unione di Joseph Chia\u00efs nel 1726 a Saint Martin V\u00e9subie con Marie-Th\u00e8r\u00e9se Ricordi (1711-Valdeblore 1737), nacquero cinque figli di cui la figlia Jeanne Marie Marguerite Chia\u00efs (Valdeblore 1730-Saint Martin V\u00e9subie 1778) sposando nel 1747 a Valdeblore Jean Cagnoli (S.Martin V\u00e9subie 1722-S.Martin V\u00e9subie 1779) fu madre di Joseph Cagnoli fatto conte di Saint Agn\u00e8s nel 1784.\nRamo Cais conti di Pierlas.\nDalla fine del XVIII secolo i Cais furono proprietari d'uno dei pi\u00f9 bei palazzi della vecchia Nizza, gi\u00e0 dei Ribotti, che porta tuttora il loro nome. Nel corso dei secoli diedero numerose autorit\u00e0 civili e militari alla citt\u00e0 stessa e all'armata del Duca di Savoia tra cui, tra il 1795 e il 1800, il secondo conte Cais Giuseppe-Maria (nel 1783 spos\u00f2 Ribotti Josephine dei conti di Valdeblore) che si distinse nell'armata sarda contro i francesi.\nSuo figlio Ippolito (Nizza 1787-1868; spos\u00f2, nel 1813, Eugenia dei marchesi Romagnano di Virle: antichissima famiglia piemontese di origine Arduinica) ufficiale e primo console di Nizza nel 1820, fu scultore e pittore d'un certo valore. Disegn\u00f2, fra l'altro, la facciata della chiesa di Cimiez dove si trova la tomba di famiglia.\nAmante di piante esotiche e primo diffusore di palme a Nizza, piant\u00f2 nel 1837 nella sua propriet\u00e0 di Le Ray (la villa Pierlas) \"Chamaedorea elegans\", \"Chamaedorea sartorii\", \"Phoenix sylvestris\" e \"Trachycarpus martianus\". Fu cos\u00ec all'origine delle attivit\u00e0 d'acclimatazione della palma a Nizza. La sua tenuta, acquistata dalla famiglia Chambrun, fu poi divisa e frammentata. L'attuale parco pubblico Chambrun \u00e8 una parte della vecchia propriet\u00e0.\nSuo nipote Eugenio (quinto conte Cais 1842-1900; figlio di Cesare e di Seraphine Agathe dei marchesi d'Espagnet de Villeneuve-Moris e marito di Giuseppa Gromo Richelmy nobile dei conti di Ternengo), inizialmente anche lui pittore, fu invece un importante storico medievalista della Contea di Nizza a cui per questo la citt\u00e0 volle dedicare una sua via. Una sua nipote (Elena 1914-1954; figlia di Giuseppe settimo conte Cais di Pierlas e Maria Dorizza) spos\u00f2 a Genova, nel novembre del 1937, Giorgio Parodi (Venezia 1897-Genova 1955): pluridecorato eroe dell'aviazione nella prima e seconda guerra mondiale, armatore e creatore della Moto Guzzi.\nA met\u00e0 ottocento, dopo l'annessione di Nizza alla Francia, la famiglia, rifiutandosi di stare sotto i francesi, si trasfer\u00ec in Piemonte dando origine a un ramo piemontese-ligure e uno veneziano.\nDal matrimonio di Giuseppe Cais di Pierlas, fratello del quinto conte Cais (il sopra citato Eugenio), con Laura Mocenigo (nobile dei conti di Cordignano e discendente diretta dell'antica famiglia dogale veneziana proprietaria del Palazzo Mocenigo di San Stae/Santa Croce) nacquero tre figli: Maritza, Anna Maria (che spos\u00f2 Eugenio Casagrande di Villaviera e che ebbe una figlia: Maria Gregoria che spos\u00f2 a Venezia Luigi Jagher) e Alberto (Parma 1891-Nizza 1973) ottavo conte Cais: ultimo discendente diretto e pianista/compositore di un certo successo.\nOra i suoi rami diretti vivono tra Genova e Venezia.\nMa il nome dei Cais rimane ancora molto simbolico nella Contea di Nizza in quanto rappresenta la grande storia con tutte le sue tradizioni e valori."}
{"id": "2911521", "revid": "352448", "url": "https://it.wikipedia.org/wiki?curid=2911521", "title": "Sistemi nanoelettromeccanici", "text": ""}
{"id": "2911526", "revid": "124123", "url": "https://it.wikipedia.org/wiki?curid=2911526", "title": "Shi Nai'an", "text": "Su di lui non esistono molte informazioni biografiche, tanto che secondo alcuni studiosi egli fu soltanto l'insegnante di Luo Guanzhong, considerato il principale scrittore del \"Romanzo dei Tre Regni\"."}
{"id": "2911533", "revid": "1609015", "url": "https://it.wikipedia.org/wiki?curid=2911533", "title": "Domenico di Guzm\u00e1n", "text": "Biografia.\nEra figlio di Felice di Guzm\u00e1n e di Giovanna d'Aza, di famiglia agiata, anche se non esistono testimonianze certe che discenda dalla nobile famiglia dei Guzm\u00e1n (la storiografia attuale tende infatti a rigettare l'appartenenza alla casata). Alla nascita venne battezzato col nome di Domenico di Silos, santo patrono dell'abbazia benedettina di Santo Domingo de Silos, situata a pochi chilometri a nord del suo paese natale. Aveva due fratelli, Antonio e il beato Manno.\nInizialmente fu educato in famiglia, dallo zio materno Gonzalo de Aza, arciprete di Gumiel de Iz\u00e1n; fu poi inviato, all'et\u00e0 di quattordici anni, a Palencia, dove frequent\u00f2 corsi regolari di arti liberali e teologia per dieci anni. Qui venne a contatto con le miserie causate dalle continue guerre e dalla carestia. Domenico, che nella piet\u00e0 popolare cattolica \u00e8 conosciuto per aver avuto sentimenti di compassione fin dall'et\u00e0 giovanile per la sofferenza altrui, durante una di tali carestie, forse intorno al 1191, vendette quanto in suo possesso, incluse le sue preziose pergamene (un grande sacrificio in un'epoca in cui non era stata ancora inventata la stampa), per dare da mangiare ai poveri, affermando: \"Come posso studiare su pelli morte, mentre tanti miei fratelli muoiono di fame?\".\nTerminati gli studi, all'et\u00e0 di 24 anni segu\u00ec la sua vocazione ed entr\u00f2 tra i canonici regolari della cattedrale di Osma. Qui venne consacrato sacerdote dal vescovo Martino di Bazan, che stava riformando il capitolo secondo la regola agostiniana, con l'aiuto di Diego d'Acebo (o Acevedo). Diego fu eletto vescovo nel 1201, e nomin\u00f2 Domenico sottopriore e quando il vescovo Diego, nel 1203, fu inviato in missione diplomatica in Danimarca dal re Alfonso VIII di Castiglia per prelevare e accompagnare una principessa promessa sposa di un principe di Spagna, il sottopriore Domenico fu invitato ad accompagnarlo.\nIl contatto vivo coi fedeli della Francia meridionale (dove era diffusa l'eresia dei c\u00e0tari) e l'entusiasmo delle cristianit\u00e0 nordiche per le imprese missionarie verso l'Est costituirono per Diego e Domenico una rivelazione. Di ritorno da un secondo viaggio in Danimarca, scesero a Roma (1206) e chiesero a Innocenzo III di potersi dedicare all'evangelizzazione dei pagani. Ma Papa Innocenzo orient\u00f2 il loro zelo missionario verso quella predicazione nella Francia meridionale, la regione dove erano pi\u00f9 attivi i c\u00e0tari, missione promossa dal pontefice fin dal 1203. I due accettarono e, nel 1206, furono inviati missionari in Linguadoca; Domenico continu\u00f2 anche quando si dissolse la legazione pontificia e pure dopo l'improvvisa morte di Diego (30 dicembre 1207).\nLa permanenza in Linguadoca.\nSan Domenico rimase in Linguadoca a Prouille, nel paese dei Catari, come missionario, per dieci anni (1206-1216), collaborando col vescovo di Tolosa, Folchetto di Marsiglia. Come legato papale cerc\u00f2 sempre di convertire gli eretici con semplici riconciliazioni. Solo una volta Domenico \u00e8 citato tra coloro che assistevano al rogo degli eretici.\nLa sua attivit\u00e0 di apostolato era imperniata su dibattiti pubblici, colloqui personali, trattative, predicazione, opera di persuasione, preghiera e penitenza, appoggiato in questa sua opera da Folchetto, che lo nomin\u00f2 predicatore della sua diocesi.\nSan Domenico si convinse che bisognava anche dare l'esempio e vivere in umilt\u00e0 e povert\u00e0 come gli albigesi, e pian piano matur\u00f2 anche l'idea di un ordine religioso. Inizi\u00f2 con l'istituzione di una comunit\u00e0 femminile che accoglieva donne che avevano abbandonato il catarismo, e questa comunit\u00e0 di religiose domenicane esiste ancora oggi. A Domenico si avvicinavano anche uomini, ma questi resistevano poco al rigoroso stile di vita da lui preteso per testimoniare con l'esempio la fede cattolica tra i c\u00e0tari. Alla fine per\u00f2 riusc\u00ec a riunire un certo numero di uomini idonei e motivati che condividevano i suoi stessi ideali, istituendo un primo nucleo stabile e organizzato di predicatori.\nL'apparizione della Madonna e la consegna del rosario.\nSecondo la tradizione, nel 1212 Domenico, durante la sua permanenza a Tolosa, ebbe una visione della Vergine Maria e la consegna del rosario, come richiesta a una sua preghiera per combattere l'eresia albigese senza violenza e da allora il rosario sarebbe diventato la preghiera pi\u00f9 diffusa per combattere le eresie e nel tempo una delle pi\u00f9 tradizionali preghiere cattoliche. \nTuttavia, il Rosario in quanto tale fu strutturato da Domenico di Prussia sulla base di una preghiera utilizzata nel cattolicesimo intorno all'anno 800. Nei monasteri era consuetudine recitare i 150 salmi nella Liturgia delle Ore, ma ai fedeli che non erano sacerdoti o monaci, non sapendo leggere veniva loro insegnata una pratica pi\u00f9 semplice: recitare 150 Ave Maria. La pratica di meditare su alcuni misteri concreti che oggi sono essenziali per la devozione del Rosario sembra essere nata molto tempo dopo la morte di Domenico e l'introduzione di questa meditazione durante la preghiera sembra pi\u00f9 attribuibile a un certosino, Domingo di Prussia. Fu il frate domenicano Alano della Rupe intorno agli anni 1470-75 che promosse per primo che l'origine del rosario fosse attribuibile a Domenico di Guzm\u00e1n, confondendolo con l'altro Domenico (di Prussia), tuttavia, in nessuna biografia, dipinto, scultura o altra rappresentazione di Domenico, si trovano riferimenti sul Rosario, nemmeno nei manoscritti dell'epoca degli stessi frati predicatori presenti nel suo processo di beatificazione.\nFondazione dell'ordine dei Frati Predicatori.\nCon la bolla papale \"Religiosam vitam\" del 22 dicembre 1216 Papa Onorio III confer\u00ec l'approvazione ufficiale e definitiva all'ordine fondato da Domenico. Ottenuto il riconoscimento ufficiale, l'ordine crebbe e gi\u00e0 l'anno dopo, nel 1217, fu in condizione di inviare frati in molte parti d'Europa, in particolare nella penisola iberica e nei principali centri universitari del tempo; a Parigi e a Bologna, dove si rec\u00f2 egli stesso. Subito incontrarono opposizioni da parte dei vescovi locali, che furono superate dalla bolla papale dell'11 febbraio 1218, che ordinava a tutti i prelati di dare assistenza ai domenicani.\nA Bologna, l'eloquenza di Reginaldo d'Orl\u00e9ans a favore del nuovo ordine stimol\u00f2 un notevole e vasto sostegno ai seguaci di Domenico di Guzm\u00e1n, i quali ricevettero notevoli donazioni; Reginaldo avrebbe voluto accettare, ma Domenico le rifiut\u00f2, perch\u00e9 desiderava che i suoi confratelli non avessero propriet\u00e0 e vivessero di elemosina.\nNel 1220 e nel 1221 Domenico presiedette personalmente a Bologna ai primi due Capitoli Generali destinati a redigere la \"Magna Carta\" e a precisare gli elementi fondamentali dell'Ordine (predicazione, studio, povert\u00e0 mendicante, vita comune, spedizioni missionarie).\nSfinito dal lavoro apostolico (stava preparando una missione in Cumania e per questo studiava la lingua di quel popolo) ed estenuato dalle grandi penitenze, Domenico mor\u00ec il 6 agosto 1221, nel suo amato convento di S. Nicol\u00f2 delle Vigne a Bologna (oggi Basilica di San Domenico), in una cella non sua, perch\u00e9 lui, il fondatore, non l'aveva, circondato dai suoi frati, cui rivolgeva l'esortazione \u00abad avere carit\u00e0, a custodire l'umilt\u00e0 e a possedere una volontaria povert\u00e0\u00bb.\nL'inquisizione.\nDomenico \u00e8 comunemente ma apocrificamente associato all'inquisizione. Le fonti storiche dell'epoca non rivelano nulla del suo coinvolgimento, Domenico mor\u00ec nel 1221 e l'ufficio dell'Inquisizione fu istituito solo nel 1231 in Lombardia e nel 1234 in Linguadoca.\nIl canone 27 del terzo Concilio Lateranense del 1179 esortava la crociata contro alcuni movimenti ereticali, in particolare quella del catarismo. Segu\u00ec nel 1184 un decretale di papa Lucio III, \"Ad abolendam\". Questo decret\u00f2 che i vescovi dovessero indagare sulla presenza dell'eresia all'interno delle rispettive diocesi. Le pratiche e le procedure delle inquisizioni episcopali potevano variare da una diocesi all'altra, a seconda delle risorse a disposizione dei singoli vescovi e del loro relativo interesse o disinteresse personale. Convinti che l'insegnamento della Chiesa contenga la verit\u00e0 rivelata, il primo ricorso dei vescovi fu quello della persuasione, approccio che si rivel\u00f2 spesso molto efficace.\nNel 1231 papa Gregorio IX nomin\u00f2 un certo numero di inquisitori pontifici, per lo pi\u00f9 domenicani e francescani, in varie regioni d'Europa. Come mendicanti, erano abituati a viaggiare. A differenza dei metodi episcopali casuali, l'inquisizione papale era completa e sistematica, tenendo registri dettagliati. Questo tribunale funzionava in Francia, Italia e parti della Germania e aveva praticamente cessato di operare all'inizio del XIV secolo. \nNel XV secolo, l'Inquisizione spagnola incaric\u00f2 l'artista Pedro Berruguete di raffigurare Domenico che presiede un autodaf\u00e9, promuovendo cos\u00ec una leggenda storica per autogiustificarsi. Reagendo contro i tribunali spagnoli, i polemisti protestanti del XVI e XVII secolo svilupparono e perpetuarono volentieri la leggenda di Domenico l'Inquisitore. Questa immagine forn\u00ec ai critici tedeschi della Chiesa Cattolica un argomento valido contro l'Ordine domenicano, la cui predicazione si era rivelata un formidabile avversario nelle terre della riforma protestante. Come osserva Edward Peters, \"nella storiografia protestante del XVI secolo crebbe una sorta di anti-culto di san Domenico.\"\nCulto.\nDomenico fu canonizzato da Papa Gregorio IX il 13 luglio 1234 nella Cattedrale di Santa Maria Assunta a Rieti. Attualmente \u00e8 celebrato il giorno 8 agosto (Calendario romano generale) e il 4 agosto (Messa tridentina). \nIl suo corpo, dal 5 giugno 1267, \u00e8 custodito in una preziosa arca marmorea, presso l'omonima basilica di Bologna. \nA Roma, nell'orto del convento della Basilica di Santa Sabina all'Aventino, \u00e8 presente una pianta di arancio dolce che, secondo la tradizione domenicana, fu piantato da san Domenico ed \u00e8 l'arancio pi\u00f9 vecchio d'Europa. La notoriet\u00e0 delle numerose leggende miracolistiche legate alle sue intercessioni fecero accorrere al suo sepolcro fedeli da ogni parte d'Italia e d'Europa, mentre i fedeli bolognesi lo proclamarono \u00abPatrono e Difensore perpetuo della citt\u00e0\u00bb.\nIn occasione del VII centenario della morte il 29 giugno 1921 Papa Benedetto XV dedic\u00f2 alla figura di san Domenico l'enciclica \"Fausto Appetente Die\".\nNel 1963, \"S\u0153ur Sourire\", la cantante monaca domenicana belga, raggiunse il primo posto nella classifica delle \"hit parade\" degli Stati Uniti con la canzone su san Domenico, \"Dominique\".\nCitazioni in letteratura.\nDante lo ricorda come figura basilare nella storia della Chiesa Cattolica: come aveva fatto, nel canto precedente, con san Tommaso d'Aquino e Francesco d'Assisi, nel canto XII del Paradiso incarica san Bonaventura da Bagnoregio di riassumerne la vita, evidenziando la sovrapponibilit\u00e0 dei nomi dei suoi genitori alla condizione da loro realmente vissuta per avere Domenico come figlio: infatti il nome Giovanna come etimologia ebraica significa \"ebbe grazia da Dio\", mentre Felice ha significato evidente. \nPatronati.\nSan Domenico \u00e8 patrono di numerose localit\u00e0 italiane, tra le quali i seguenti comuni:\nA Vettica Maggiore, frazione di Praiano, ogni anno dal 31 luglio al 4 agosto, al convento di Santa Maria a Castro e alla chiesa di San Gennaro, si svolgono le celebrazioni religiose e pirotecniche in onore del santo, chiamate luminaria di san Domenico.\nA Legnano, parte della citt\u00e0 metropolitana di Milano, la contrada bianco verde \u00e8 dedicata al santo."}
{"id": "2911537", "revid": "1305772", "url": "https://it.wikipedia.org/wiki?curid=2911537", "title": "Cadenza (disambigua)", "text": ""}
{"id": "2911540", "revid": "352448", "url": "https://it.wikipedia.org/wiki?curid=2911540", "title": "Nanoscienza", "text": ""}
{"id": "2911549", "revid": "1628923", "url": "https://it.wikipedia.org/wiki?curid=2911549", "title": "Idrossido di manganese", "text": "L'idrossido di manganese \u00e8 un composto del manganese ed un prodotto della reazione chimica nelle comuni batterie alcaline."}
{"id": "2911550", "revid": "767487", "url": "https://it.wikipedia.org/wiki?curid=2911550", "title": "Aleksandr Pavlovi\u010d Aleksandrov", "text": "Ha volato sulle missioni Sojuz T-9 e Sojuz TM-3 come ingegnere di volo. \u00c8 sposato con due figli"}
{"id": "2911552", "revid": "339392", "url": "https://it.wikipedia.org/wiki?curid=2911552", "title": "Absit invidia verbo", "text": ""}
{"id": "2911553", "revid": "287204", "url": "https://it.wikipedia.org/wiki?curid=2911553", "title": "Memphis Grizzlies 2009-2010", "text": "La stagione 2009-10 dei Memphis Grizzlies fu la 15\u00aa nella NBA per la franchigia.\nI Memphis Grizzlies arrivarono quarti nella \"Southwest Division\" della \"Western Conference\" con un record di 40-42, non qualificandosi per i play-off."}
{"id": "2911554", "revid": "71433", "url": "https://it.wikipedia.org/wiki?curid=2911554", "title": "Antica gelateria del corso", "text": ""}
{"id": "2911559", "revid": "92723", "url": "https://it.wikipedia.org/wiki?curid=2911559", "title": "Kiryat Ata", "text": "Kiryat Ata (in ebraico: \u05e7\u05b4\u05e8\u05b0\u05d9\u05b7\u05ea \u05d0\u05b8\u05ea\u05b8\u05d0 in arabo: \u0643\u0631\u064a\u0627\u062a \u0623\u062a\u0627) anche nota coma Qiryat Ata o come Kfar Ata (in ebraico: \u05db\u05b0\u05bc\u05e4\u05b7\u05e8 \u05e2\u05b8\u05d8\u05b8\u05bc\u05d4) \u00e8 una citt\u00e0 situata nel distretto di Haifa, a nord di Haifa in Israele. Secondo i dati forniti dall'Ufficio Centrale Israeliano di Statistica (CBS) nel 2007, la citt\u00e0 contava una popolazione di 49\u00a0700 abitanti.\nStoria.\nScavi archeologici condotti nei pressi di Khirbet Sharta a nordest della citt\u00e0 hanno rilevato che i primi insediamenti umani in questa area risalgono dell'et\u00e0 del bronzo e successivamente all'et\u00e0 del ferro. In seguito durante tutto il periodo ellenico e romano fino ad arrivare ai giorni nostri questo territorio fu popolato, prima da greci e romani e successivamente durante il periodo dell'impero ottomano da popolazioni di origine araba. Agli inizi del ventesimo secolo i terreni di propriet\u00e0 degli abitanti del villaggio arabo di \"Kofrita\" furono acquistati da una associazione religiosa di Varsavia nota con il nome di \"Avodat Israel\" la quale fond\u00f2 successivamente nel 1925 l'insediamento di Kfar Ata. Nel 1929 in seguito ai moti in Palestina il piccolo villaggio fu abbandonato dai suoi abitanti che vi fecero ritorno un anno pi\u00f9 tardi. Nel 1965 quando i villaggi di Kfar Ata e Kiryat Binyamin furono riuniti in un'unica municipalit\u00e0 il nome del insediamento, che ormai aveva raggiunto le dimensioni di una cittadina, fu cambiato in Kiryat Ata e nel 1985 gli fu conferito lo status di citt\u00e0.\nSociet\u00e0.\nEvoluzione demografica.\nSecondo i dati forniti dal CBS nel 2001 il 99,8% della popolazione di Kiryat Ata risultava essere di confessione ebraica. Sempre secondo i dati forniti nel 2001 rispetto a molte altre municipalit\u00e0, la citt\u00e0 di Kiryat Ata non disponeva di una comunit\u00e0 araba e sempre secondo i dati rilevati lo stesso anno la popolazione di Kiryat Ata era composta da 23\u00a0700 uomini e 24\u00a0900 donne, mentre il 31,4% della popolazione risultava essere pi\u00f9 giovane di 19 anni.\nEconomia.\nSecondo quanto rilevato dal CBS nel 2007, 17\u00a0236 degli abitanti di Kiryat Ata lavorava come dipendente mentre 1\u00a0226 erano i datori di lavoro o coloro che lavoravano in proprio. Lo stipendio medio di coloro che lavoravano come dipendenti era di 5\u00a0157 ILS. Sempre nel 2001 il numero dei disoccupati a Kiryat Ata risultava essere di 1\u00a0092 mentre circa 4\u00a0153 persone ricevevano un assegno di assistenza."}
{"id": "2911570", "revid": "300067", "url": "https://it.wikipedia.org/wiki?curid=2911570", "title": "Trey Gilder", "text": ""}
{"id": "2911574", "revid": "287204", "url": "https://it.wikipedia.org/wiki?curid=2911574", "title": "P\u00e1irc U\u00ed Chaoimh", "text": "P\u00e1irc U\u00ed Chaoimh \u00e8 uno stadio irlandese collocato nel sobborgo Ballintemple della citt\u00e0 di Cork. \u00c8 principalmente sfruttato per le partite di hurling, sebbene talvolta vi si disputino pure match di calcio gaelico.\nLa capienza originale di posti \u00e8 stata ridotta di unit\u00e0 ma nonostante ci\u00f2 lo stadio \u00e8 tuttora il quarto impianto in Irlanda dopo Croke Park, Semple Stadium e Gaelic Grounds in quanto a capacit\u00e0 tra gli stadi che ospitano match di sport gaelici.\nCritiche.\nNel 2005 il consorzio di Cork che gestisce lo stadio, decise di sostituire i seggiolini e le panchine in legno che occupavano tutto lo stadio con seggiolini di plastica. Tuttavia questi ultimi erano eccessivamente piccoli al punto da suscitare molti lamenti da parte dei tifosi del Cork. Di conseguenza \u00e8 stato stabilito di modificare la forma dei seggiolini per aumentarne il comfort.\nProposte per il futuro.\nNell'ottobre 2007 \u00e8 stato annunciato che ci sono progetti riguardo ad un ampliamento dell'impianto volto ad aumentare la capienza a 60000 spettatori che consentirebbe allo stadio di diventare il secondo in tutta Irlanda per numero di spettatori.\nRecord.\nLa capienza record per una partita \u00e8 di e venne registrata in occasione della finale di hurling del Munster tra Cork e Tipperary. Invece, il record assoluto di persone, venne stabilito nel luglio 1988 in occasione del concerto di Michael Jackson, durante il suo Bad World Tour."}
{"id": "2911576", "revid": "648578", "url": "https://it.wikipedia.org/wiki?curid=2911576", "title": "Katla", "text": "Il Katla \u00e8 un grande vulcano dell'Islanda, importante sia per le sue dimensioni che per l'intensit\u00e0 delle sue eruzioni. \nDescrizione.\n\u00c8 localizzato nel sud del paese al di sotto del ghiacciaio M\u00fdrdalsj\u00f6kull, la sua ultima eruzione avvenne nel 1918. La sua caldera ha il diametro di circa 10\u00a0km ed erutta con una cadenza variabile tra i 13 e gli 80 anni, l'eventuale nuovo fenomeno \u00e8 perci\u00f2 piuttosto in ritardo e il cratere viene perci\u00f2 costantemente monitorato. A partire dall'anno 920 si sono avute 17 eruzioni documentate. Il Katla fa parte di un sistema vulcanico pi\u00f9 vasto (uno dei pi\u00f9 complessi e poderosi al mondo), centrato sul vulcano Gr\u00edmsv\u00f6tn e che include inoltre il vulcano Laki e la fossa vulcanica di Eldgj\u00e1.\nSpesso il Katla \u00e8 catalogato erroneamente come Supervulcano per la presenza di una caldera alla sommit\u00e0 dell'edificio vulcanico, tuttavia rientra nella fascia delle caldere vulcaniche le cui eruzioni possono essere di carattere Pliniano o Ultra-pliniano.\nA rendere ancora pi\u00f9 particolare la situazione del Katla \u00e8 il fatto che si tratta di un vulcano sub-glaciale, ricoperto da un ghiacciaio che arriva ad avere uno spessore di 600\u00a0m al di sopra di esso.\nPrima che si costruisse l'Hringvegur, (la strada ad anello che attraversa lo Stato islandese), la popolazione locale temeva di attraversare le pianure nei pressi del vulcano a causa delle j\u00f6kulhlaup: le improvvise inondazioni dei fiumi determinate dalle eruzioni che sciolgono i ghiacci sovrastanti. \nInfatti le eruzioni subglaciali hanno come primo effetto quello di creare, tra il vulcano ed il ghiaccio sovrastante, un lago sub-glaciale originato dalla fusione del ghiaccio prodotta dall'intenso flusso termico proveniente dal vulcano. Se poi si verifica un forte aumento della pressione tale da rompere parte della massa di ghiaccio che ricopre il vulcano (o se tutto il ghiaccio sovrastante collassa a causa dell'eruzione), l'acqua del lago viene spinta improvvisamente fuori dagli argini provocando improvvise e devastanti inondazioni. Particolarmente significativi furono i lahar verificatesi nel 1918, che arrivarono a misurare 125\u00a0km\u00b2 di estensione e che produssero un ampliamento della linea costiera di 5\u00a0km.\nEruzioni documentate.\nDi seguito un elenco delle eruzioni note per questo vulcano."}
{"id": "2911577", "revid": "891358", "url": "https://it.wikipedia.org/wiki?curid=2911577", "title": "Fatih Akyel", "text": "Vinse una Coppa UEFA (1999-2000) e una Supercoppa UEFA (2000) con la maglia del Galatasaray."}
{"id": "2911583", "revid": "1543377", "url": "https://it.wikipedia.org/wiki?curid=2911583", "title": "Kykotsmovi Village", "text": "Kykotsmovi, noto anche come New Oraibi (hopi: Kiq\u00f6tsmovi) \u00e8 un census-designated place degli Stati Uniti d'America, nella Contea di Navajo nello Stato dell'Arizona. Ha una popolazione di 776 abitanti secondo il censimento del 2000. Secondo lo United States Census Bureau ha un'area totale di 43,6\u00a0km\u00b2.\nGeografia fisica.\nKykotsmovi si trova nell'Arizona nord-orientale all'interno del territorio della riserva indiana Hopi. \u00c8 collegato dalla Statale 264 dell'Arizona, e si trova fra Hotevilla-Bacavi e Second Mesa.\nVi ha sede il Consiglio tribale Hopi."}
{"id": "2911585", "revid": "80598", "url": "https://it.wikipedia.org/wiki?curid=2911585", "title": "Ilda Tulli", "text": ""}
{"id": "2911588", "revid": "119637336", "url": "https://it.wikipedia.org/wiki?curid=2911588", "title": "NBA Development League Most Improved Player Award", "text": "L'NBA Development League Most Improved Player Award \u00e8 il premio conferito dalla NBA D-League al giocatore che pi\u00f9 si \u00e8 migliorato nel corso di una stagione.\nA differenza degli altri riconoscimenti attribuiti dalla NBA D-League, questo \u00e8 stato istituito solamente nel 2010."}
{"id": "2911590", "revid": "132266", "url": "https://it.wikipedia.org/wiki?curid=2911590", "title": "Polizia ungherese", "text": ""}
{"id": "2911597", "revid": "30445", "url": "https://it.wikipedia.org/wiki?curid=2911597", "title": "Kykotsmovi", "text": ""}
{"id": "2911614", "revid": "287204", "url": "https://it.wikipedia.org/wiki?curid=2911614", "title": "New Jersey Nets 2009-2010", "text": "La stagione 2009-10 dei New Jersey Nets fu la 34\u00aa nella NBA per la franchigia.\nI New Jersey Nets arrivarono quinti nella \"Atlantic Division\" della \"Eastern Conference\" con un record di 12-70, non qualificandosi per i play-off."}
{"id": "2911615", "revid": "1305772", "url": "https://it.wikipedia.org/wiki?curid=2911615", "title": "Living in Sin", "text": "Living in Sin \u00e8 una canzone dei Bon Jovi, scritta da Jon Bon Jovi. \u00c8 stata estratta come quinto e ultimo singolo dal quarto album in studio del gruppo, \"New Jersey\", nel'ottobre del 1989. \u00c8 stata anche la quinta hit dello stesso disco a entrare nella top 10 della Billboard Hot 100, facendo di \"New Jersey\" l'album rock con pi\u00f9 canzoni di sempre nelle prime dieci posizioni in classifica.\nInformazioni sulla canzone.\nLa canzone, che \u00e8 caratterizzata da un lento e potente ritmo di basso eseguito da Alec John Such, presenta il tema della convivenza e sostiene che il vero amore sia pi\u00f9 forte di tutto il resto, a dispetto di quello che gli altri possono dire, come sottolineato nel verso: \"I call it love, they call it living in sin\" (\"Io lo chiamo amore, loro lo chiamano vivere nel peccato\").\nQuando eseguito dal vivo, il brano \u00e8 stato spesso accompagnato nel finale da una cover di \"Chapel of Love\". Un esempio di ci\u00f2 lo si ha nel video concerto \"Live at Madison Square Garden\" registrato nel 2008.\nVideo musicale.\nIl video musicale della canzone \u00e8 stato registrato in bianco e nero. Insieme ad alcune sequenze in cui vengono proposti i membri della band che suonano la canzone, tra cui spiccano maggiormente Jon Bon Jovi e Richie Sambora, la maggior parte del video \u00e8 focalizzata sulla storia di una giovane coppia e dei loro problemi nel portare avanti una relazione, nonostante la contrariet\u00e0 dei genitori della ragazza. Questa decide dunque di scappare di casa per incontrare in segreto il proprio fidanzato, fino a quando i suoi genitori irrompono nella stanza d'albergo dove lei e l'uomo stavano dormendo, riportando la figlia a casa. Il video si conclude con la ragazza che osserva dalla finestra il fidanzato che la viene a prendere in macchina, invitandola a scappare insieme a lui, cosa che poi lei fa.\nIl video fu oggetto di una particolare controversia con MTV, che decise di bandirlo dal suo palinsesto televisivo a causa dei contenuti ritenuti \"troppo piccanti\". Il canale cominci\u00f2 a mandare in onda il video solo dopo che questo venne editato appositamente.\nTracce.\nLe tracce dal vivo sono state registrate durante il \"New Jersey Syndicate Tour\"."}
{"id": "2911620", "revid": "599013", "url": "https://it.wikipedia.org/wiki?curid=2911620", "title": "\u00d6mer \u00c7atk\u0131\u00e7", "text": "Carriera.\nEra il secondo portiere della Nazionale di calcio della Turchia dietro a R\u00fc\u015ft\u00fc Re\u00e7ber sia ai Mondiali 2002 sia alla Confederations Cup 2003, ottenendo in entrambe le manifestazioni il terzo posto."}
{"id": "2911621", "revid": "287204", "url": "https://it.wikipedia.org/wiki?curid=2911621", "title": "Omer Catkic", "text": ""}
{"id": "2911622", "revid": "436907", "url": "https://it.wikipedia.org/wiki?curid=2911622", "title": "Flawless", "text": ""}
{"id": "2911630", "revid": "96758", "url": "https://it.wikipedia.org/wiki?curid=2911630", "title": "Stazione San Giuseppe", "text": ""}
{"id": "2911633", "revid": "228587", "url": "https://it.wikipedia.org/wiki?curid=2911633", "title": "Brutal Assault", "text": "Il Brutal Assault \u00e8 un festival che si svolge annualmente in Repubblica Ceca a Josefov nei pressi di Jarom\u011b\u0159, dedito principalmente al metal estremo.\nEdizioni.\n2014.\nAmon Amarth (SE), Aosoth (FR), Architects (UK), August Burns Red (US), Benediction (UK), Blindead (PL), Bring Me the Horizon (UK), Broken Hope (US), Brutality Will Prevail (UK), Carnival in Coal (FR), Children of Bodom (FI), Chthonic (TW), Church of Misery (JP), Combichrist (NO), Converge (US), Cripper (DE), Crowbar (US), Cruachan (IE), Dagoba (FR), Dew-Scented (DE), Dodecahedron (NL), Down (US), Enthroned (BE), Epicardiectomy (CZ), Exivious (NL), Feastem (FI), Fleshgod Apocalypse (IT), Fleshless (CZ), Flotsam &amp; Jetsam (US), Gehenna (NO), God Is an Astronaut (IE), Grand Exit (SE), Gutted (HU), H2O (US), Hacktivist (UK), Hail of Bullets (NL), Hammercult (IL), Havok (US), Heaving Earth (CZ), Heinden (CZ), High on Fire (US), Ignite (US), Impaled Nazarene (FI), In Mourning (SE), Infernal Tenebra (HR), Inquisition (US), Insania (CZ), Iwrestledabearonce (US), Jesu (UK), Katatonia (SE), Keep on Rotting (CZ), Khold (NO), Krabathor (CZ), Krak\u00f3v (PL), Liveevil (CZ), M\u00e5negarm (SE), Manes (NO), Martyrdod (SE), Mg\u0142a (PL), Misery Index (US), Modern Day Babylon (CZ), Mors Principium Est (FI), My Dying Bride (UK), Nervecell (AE), Nightfall (GR), Obituary (US), Okkultokrati (NO), Onslaught (UK), Panychida (CZ), Pentagram Chile (CH), Prvn\u00ed Ho\u0159e (CZ), Radiolokator (CZ), Rats Get Fat (SK), Red Fang (US), Repulsion (US), Ringworm (US), Satyricon (NO), Schirenc Plays Pungent Stench (AT), Severe Torture (NL), Shining (NO), Siberian Meat Grinder (RU), Sick of It All (US), Six Degrees of Separation (CZ), Six Feet Under (US), Skeletonwitch (US), Slayer (US), Sodom (DE), Soilwork (SE), Spasm (CZ), Strife (US), Suburban Terrorist (SK), Suffocation (US), Terrorizer (US), Texas in July (US), The Agonist (CA), The Devin Townsend Project(CA), The Ocean (DE), Unleashed (SE), Venom (UK), Worship (DE)\n2013.\nWarm Up Show.\nBeast Within the Sound (CZ), Dying Passion (CZ), Jungle Rot (US), E.N.D. (HR), Malignant Tumor (CZ), Testament (US), Hentai Corporation (CZ)\n1\u00ba Giorno.\nAbstract Essence (CZ), Proximity (CZ), Coffins (JP), Decrepit Birth (US), Magrudergrind (US), Dr. Living Dead (SE), Hate (PL), Hacride (FR), Downset (US), Belphegor (AT), DevilDriver (US), Dying Fetus (US), Ensiferum (FI), Gojira (FR), Anthrax (US), Fear Factory (US), Voivod (CA), Entombed (SE), Whitechapel (US), Marduk (SE), Balance Interruption (UA), Empyrion (CZ), Fob (CZ), FDK (CZ), Minority Sound (CZ), Secret of Darkness (CZ)\n2\u00ba Giorno.\nAntropofagus (IT), Attack of Rage (CZ), Katalepsy (RU), October File (DE), Obscura (DE), Glorior Belli (FR), Hypnos (CZ), Misantrophe (FR), Pro-Pain (US), Loudblast (FR), Philm (US), Orphaned Land (IL), Malevolent Creation (US), Alcest (FR), Fields of the Nephilim (UK), Meshuggah (SE), In Flames (SE), Amorphis (FI), Carcass (UK), Overkill (US), Cult of Luna (SE), Brotherhood of the Lake (UK), Aeternus (NO), Atari Teenage Riot (DE), Novembers Doom (US), Divadlo Marza (CZ), PerfeCitizen (CZ), Beautiful Caffilery (CZ), St\u00edny Plamen\u016f (CZ), Five Seconds to Leave (CZ)\n3\u00ba Giorno.\nGutalax (CZ), Crushing Caspars (DE), We Butter the Bread with Butter (DE), War from a Harlots Mouth (DE), Sylosis (UK), Vreid (NO), Benediction (UK), Rotten Sound (FI), Primordial (IE), Vomitory (SE), Biohazard (US), Leprous (NO), Ihsahn (NO), Trivium (US), Clawfinger (SE), Hatebreed (US), Behemoth (PL), Opeth (SE), Borknagar (NO), Madball (US), Carpathian Forest (NO), Saturnus (DK), Contrastic (CZ), Solefald (NO), Aborym (IT), Centurian (NL), Proximity (CZ), Straight (CZ), Divadlo Marza (CZ), The Fall of Ghostface (CZ), In Vain (CZ)\n2012.\nAborted (BE), Agnostic Front (US), Ahumado Granujo (CZ), Alcest (FR), Amon Amarth (SE), Arcturus (NO), Arkona (RU), At the Gates (SE), Be'lakor (AU), Cattle Decapitation (US), Converge (US), Corrosion of Conformity (US), Crowbar (US), Darkest Hour (US), Dimmu Borgir (NO), Engel (SE), Finntroll (FI), General Surgery (SE), Godflesh (UK), Gorguts (CA), Hatebreed (US), Heaven Shall Burn (DE), Immolation (US), Immortal (NO), Incantation (US), Inquisition (CO), Insomnium (FI), Kampfar (NO), Krisiun (BR), Kylesa (US), Lock Up (UK), Machine Head (US), Ministry (US), Moonspell (PT), Morgoth (DE), Municipal Waste (US), Napalm Death (UK), Nile (US), Norma Jean (US), Norther (FI), Paradise Lost (UK), Pig Destroyer (US), Protest the Hero (CA), Rise and Fall (BE), Root (CZ), Samael (CH), Sebkha-Chott (FR), Shape of Despair (FI), Sick of It All (US), Six Feet Under (US), Skarhead (US), Sodom (DE), S\u00f3lstafir (IS), Suicidal Angels (GR), Swallow the Sun (FI), Textures (NL), The Black Dahlia Murder (US), The Safety Fire (UK), Toxic Holocaust (US), Unearth (US), Vallenfyre (UK), Vildhjarta (SE), Virus (NO), Warbringer (US)\n2009.\nAction, Ador Dorath, Anaal Nathrakh, Ashes You Leave, Atheist, Atrox, Beneath the Massacre, Biohazard, Black Bomb A, Brujeria, Brutal Truth, Carnifex, Casketgarden, Cripple Bastards, Cynic, Dagoba, Dark Funeral, Darkane, Demonic Resurrection, Depresy, Evergreen Terrace, Evile, FDK, Forgotten Silence, Gadget, Gama Bomb, Ghost Brigade, Grave, Hate Eternal, Immortal, Madball, Marduk, Misery Index, Mithras, Negur\u0103 Bunget, Novembers Doom, Obscura, Opeth, Orphaned Land, Pain, Pestilence, Psycroptic, Raunchy, The Red Chord, Rotting Christ, Sadus, Suffocation, Suicide Silence, Skepticism, Testament, The Faceless, Turisas, Ulver, Vreid, Vomitory, Walls of Jericho, War from a Harlots Mouth.\n2007.\nSoulfly, Satyricon, Dark Tranquillity, Cynic, Malevolent Creation, Madball, Pain, Vader, Deicide (cancellato), Gorgoroth, Immolation, Katatonia, Suffocation, Dismember, Cephalic Carnage (cancellato), All That Remains, Enslaved, Dying Fetus, Zyklon, Haemorrhage, The Black Dahlia Murder, Mnemic, Misanthrope, Carnival in Coal, Belphegor, By Night, Cataract, Dagoba, Die Apokalyptischen Reiter, Depresy, E-Force, Ensiferum, Gorerotted, Inhume, Le Scrawl, Leng Tch'e, Madder Mortem, Onslaught, Red Harvest, Hacride, Obtest, Root, Saturnus, Sayyadina, To-Mera, Uprise, She Said Destroy, Outburst, Trepalium, Keep Of Kalessin, Despise, Opitz, Rubufaso Mufuko, Pigsty, Panychida, Abstract Essence, M.A.C. Of Mad\n2006.\nAdor Dorath, Amorphis, Arsebreed, Birdflesh, Born from Pain, Carnival in Coal, Cenotaph, Cerebral Turbulency, Colp, Crashpoint, Deadborn, Depresy, Destruction, Dimmu Borgir, Disavowed, Ephel Duath, Fear Factory, Fleshgore, Galadriel, Gojira, Gorefest, Illidiance, Ingrowing, Jig-Ai, Locomotive, Mayhem, Morbid Angel, Mortifilia, Mourning Beloveth, Napalm Death, Neglected Fields, Negligent Collateral Collapse, Obscura, The Ocean, Ophiolatry, Orphaned Land, Rasta, Rites Of Undeath, Root, Rotten Sound, Sacrist, Sanatorium, Severe Torture, Sick of It All, Skinless, Skyforger, Smashed Face, Solfernus, Textures, Tis\u00edc Let Od R\u00e1je, Trollech, Uprise, Visceral Bleeding, Wasteform, X-Core.\n2005.\nMrazek, Solfernus, Blomov, Ahriman, Greedy Invalid, Natron, Obituary, Silent Stream Of Godless Elegy, Gadget, Textures, Lord Belial, Scenery, Hecate, Disfigured Corpse, Forgotten Silence, Ahumado Granujo, Disillusion, Negur\u0103 Bunget, Six Degrees Of Separation, Depresy, Belphegor, Agathodaimon, Root, Callenish Circle, Ethereal Pandemonium, Gutted, Abstract, Pigsty, The Rays Of The Sun, Despise, Squash Bowels, Isacaarum, Lost Soul, Equirhodont, Sad Harmony, Krisiun, My Dying Bride, Necrophagist, Ador Dorath.\n2004.\nAbortion, Ador Dorath, Antistar Co., Barracuda, Bed Sores, Beltaine, Cannibal Corpse, Cerebral Turbulency, Colp, Dark Gamballe, Darkside, Darzamat, Dead Infection, Deaf 99, Deflorace, Demolition, Depresy, Dying Passion, Endless, Euthanasia, F.O.B., From Beyond, Galadriel, Godless Truth, Graveworm, Gride, Immortal Tears, Impaled Nazarene, Ingrowing, Jack Slater, Lex Talionis, Livores Mortis, Lunatic Gods, Melancholy Pessimism, Martyrium Christi, Melissy, Memoriu, Misery Index, Neglected Fields, Nobody, Nocturnal Devotion, Pathology Stench, Poppy Seed Grinder, R.E.T., Rites Of Undeath, Root, Sacrosanctum, Sanatorium, Sear Bliss, Smashed Face, Sun Has Cancer, Torment, Sungate, Utopia, Wayd."}
{"id": "2911641", "revid": "1494169", "url": "https://it.wikipedia.org/wiki?curid=2911641", "title": "Eppendorf (disambigua)", "text": ""}
{"id": "2911642", "revid": "22475", "url": "https://it.wikipedia.org/wiki?curid=2911642", "title": "Leucettusa", "text": "Leucettusa \u00e8 un genere di piccole spugne marine della classe Calcispongiae (o Spugne calcaree).\nDescrizione.\nLe spugne di questo genere hanno la forma tipica delle spugne calcaree di una composizione di vasi. Sono quasi sempre alte meno di 5 cm. \nDistribuzione e habitat.\nLe specie di questo genere sono piuttosto comuni nelle acque poco profonde delle zone tropicali e a latitudini medie dell'emisfero australe. \nTassonomia.\nComprende le seguenti specie:"}
{"id": "2911645", "revid": "7", "url": "https://it.wikipedia.org/wiki?curid=2911645", "title": "Gatti Rossi", "text": ""}
{"id": "2911646", "revid": "287204", "url": "https://it.wikipedia.org/wiki?curid=2911646", "title": "Los Angeles Clippers 2009-2010", "text": "La stagione 2009-10 dei Los Angeles Clippers fu la 40\u00aa nella NBA per la franchigia.\nI Los Angeles Clippers arrivarono terzi nella \"Pacific Division\" della \"Western Conference\" con un record di 29-53, non qualificandosi per i play-off."}
{"id": "2911649", "revid": "1226", "url": "https://it.wikipedia.org/wiki?curid=2911649", "title": "Luo Guanzhong", "text": "Identit\u00e0.\nData e luogo di nascita sono oggetto di disputa. Secondo Jia Zhongming (\u8cc8\u4ef2\u660e) che lo incontr\u00f2 nel 1364, L'autore \u00e8 vissuto tra la fine della dinastia Yuan e l'inizio della dinastia Ming. Egli racconta che Luo provenisse da Taiyuan. Ma una parte di studiosi crede che ci siano errori nei carattere tipografici sulla sua nascita. Sebbene storici letterari suggeriscano altre possibilit\u00e0 sulla provenienza, tra le quali Dongping(Shandong), Hangzhou e Jiangnan. Secondo Meng Fanren (\u5b5f\u7e41\u4ec1), Luo Guanzhong apparterrebbe all'albero genealogico della famiglia Luo, perci\u00f2 la sua residenza pi\u00f9 probabile \u00e8 Taiyuan. Ma non c'era il suo nome. Alcuni studiosi hanno provato che Questo libro dell'albero genealogico della famiglia non pu\u00f2 provare che questo Luo sia l'autore del questo libro. Secondo una ricerca recente, Luo \u00e8 pi\u00f9 probabile di DongPing, Shandong], e ci sono due Luo Guanzhong, uno \u00e8 la scrittore di dramma che \u00e8 di Taiyuan, altro \u00e8 l'autore dei Tre Regni che \u00e8 di Dongping.\nRicerche recenti hanno ristretto la possibilit\u00e0 dell'anno della sua nascita tra il 1315 ed il 1318,\nTra gli storici letterari vige un dibattito sulla possibilit\u00e0 che Shi Nai'an e Luo Guanzhong siano persone diverse, o se il primo nome fosse stato usato da Luo come pseudonimo per la compilazione del romanzo \"I Briganti\", per non essere associato a nessun movimento anti-governativo che poteva essere trovato nell'opera.\nOpere.\nLe storie che formano il corpo del \"Romanzo dei Tre Regni\" e de \"I Briganti\" non sono state inventate dagli autori o dall'autore attribuito, ma si pensa siano novelle sviluppate da diversi cantastorie indipendenti e poi riunite in un'unica storia. Shi Nai'an \u00e8 reputato il primo autore a compilare la storia di \"I Briganti\" in un lavoro unico, e Luo Guanzhong avrebbe poi portato l'opera all'attuale forma in 100 capitoli. Quest'ultimo \u00e8 anche considerato l'autore del \"Romanzo dei Tre Regni\", sebbene alcuni studiosi pensino che Shi Nai'an sia un altro possibile curatore.\n\"Pingyao Zhuan\" (\u5e73\u5996\u50b3) \u00e8 una storia di fantasmi in 20 capitoli attribuita a Luo Guanzhong, che l'ha sviluppata a partire da novelle raccontate da diversi cantastorie, tutte basate su una ribellione avvenuta alla fine della dinastia dei Song settentrionali. L'edizione \u00e8 stata successivamente ampliata da Feng Menglong (\u99ae\u5922\u9f8d) in 40 capitoli.\n\"Can Tang Wudai Shi Yanzhuan\" (\u6b98\u5510\u4e94\u4ee3\u53f2\u6f14\u7fa9\u50b3) \u00e8 una cronaca della fine della dinastia Tang e del successivo periodo delle cinque dinastie, basata su una raccolta di novelle di cantastorie basate sulla ribellione di Zhu Wen.\nBibliografia.\n\u00c8 disponibile una traduzione italiana de \"Il Romanzo dei Tre Regni\" sul sito http://www.treregni.it/"}
{"id": "2911650", "revid": "324090", "url": "https://it.wikipedia.org/wiki?curid=2911650", "title": "Clones", "text": "Clones (in irlandese \"Cluain Eois\") \u00e8 una piccola cittadina collocata nella parte occidentale della contea di Monaghan, nella Repubblica di Irlanda. L'area fa parte della Border Region, dal momento che \u00e8 una delle zone economicamente sotto la media dell'intera isola irlandese. La citt\u00e0 ha subito un certo disagio, in senso economico, dalla divisione politica delle due irlande, e proprio a causa della sua posizione di confine con la contea di Fermanagh, \u00e8 stata privata di cospicui orizzonti economici con l'Hinterland irlandese, che sono invece rimasti nelle mani delle contee collocate sull'altra sponda del confine stesso. Stando al censimento del 2011, la popolazione consta di 1761 abitanti (area rurale inclusa). Il nome della citt\u00e0 in Irlandese significa \"prateria di Eos\". Tuttavia, secondo le dicerie locali, il nome antico potrebbe essere stato Cluan Innis (l'isola della ritirata); questo potrebbe essere dovuto al fatto che, in passato, Clones fosse circondata dall'acqua.\nStoria.\nClones, fondato nel VI secolo da uno dei primi santi irlandesi, Tigernach, fu in origine un centro monastico fino alla dissoluzione dei monasteri stessi per mano di Enrico VIII.\nLa prima abbazia, costruita su richiesta di Tigernach, fu intitolate ai ss. Santi Pietro e Paolo.\nLo stesso Tigernach avrebbe lasciato la citt\u00e0 per Clogher, centro di cui fu nominato arcivescovo, per poi fare ritorno definitivamente a Clones, dove mor\u00ec di peste nel 550.\nL'abbazia fu distrutta nell'836 e nel 1095.\nNel 1207 Hugh de Lacy, capostipite di una nobile famiglia normanna, rase al suolo la citt\u00e0 che sarebbe stata ricostruita cinque anni dopo dagli inglesi che, oltetutto, vi eressero un castello.\nInfrastrutture e trasporti.\nLa citt\u00e0 era un sede di importante crocevia ferroviario nei secoli XIX e XX fin quando la stessa ferrovia venne chiusa in seguito alla divisione delle due irlande.\nSport.\nClones \u00e8 famosa per essere la sede di uno dei pi\u00f9 importanti impianti sportivi per sport gaelici, lo stadio \"St. Tiernach's Park\", dove vengono disputate partite di calcio gaelico e dove si tengono, come da tradizione, le finali della provincia dell'Ulster."}
{"id": "2911656", "revid": "767487", "url": "https://it.wikipedia.org/wiki?curid=2911656", "title": "Tayfur Havut\u00e7u", "text": ""}
{"id": "2911657", "revid": "6923", "url": "https://it.wikipedia.org/wiki?curid=2911657", "title": "Roberta Missoni", "text": ""}
{"id": "2911658", "revid": "1833487", "url": "https://it.wikipedia.org/wiki?curid=2911658", "title": "Paul Hankar", "text": "Biografia.\nEbbe una formazione come scultore e studi\u00f2 presso l'Accademia reale di belle arti di Bruxelles (\"Acad\u00e9mie royale des beaux-arts de Bruxelles\"), dove strinse amicizia con Victor Horta. Si interess\u00f2 fin da giovane della tecnica del ferro battuto, in seguito ampiamente utilizzata nei suoi progetti.\nFu collaboratore di Henri Beyaert fino al 1894, ma gi\u00e0 nel 1888 inizi\u00f2 la propria autonoma attivit\u00e0 di architetto e di creatore di oggetti d'arredamento, collaborando con Adolphe Crespin, decoratore di interni e specialista della tecnica dello sgraffito le cui opere caratterizzeranno le facciate delle architetture di Hankar.\nNel 1889 redasse il progetto per il palazzo Ch\u00e1varri di Bilbao, per l'imprenditore basco Victor Ch\u00e1varri.\nNel 1893 costru\u00ec la propria casa, considerata il primo esempio di un edificio di Art Nouveau a Bruxelles, insieme al palazzo Tassel di Victor Horta. Nel 1896 redasse il progetto per la \"Citt\u00e0 degli artisti\", con laboratori e abitazioni per una cooperativa di artisti, presso la stazione balneare di Westende (comune di Middelkerke, nella provincia delle Fiandre Occidentali); il progetto non venne mai realizzato, ma ispir\u00f2 la \"K\u00fcnsterkolonie\" di Darmstadt e la Secessione viennese.\nIn occasione dell'Esposizione universale di Bruxelles del 1897, fu incaricato con Henry Van de Velde, con Gustave Serrurier-Bovy e con Georges Hob\u00e9 del esposizione coloniale a Tervuren, come coordinatore dei lavori dei diversi artigiani e fabbricanti di arredi.\nLa maggior parte delle sue costruzioni si trovano nella citt\u00e0 di Bruxelles:\n\u00c8 seppellito presso il cimitero del Dieweg a Uccle, presso Bruxelles."}
{"id": "2911659", "revid": "486946", "url": "https://it.wikipedia.org/wiki?curid=2911659", "title": "Borsa di Korea", "text": ""}
{"id": "2911660", "revid": "486946", "url": "https://it.wikipedia.org/wiki?curid=2911660", "title": "Borsa di Busan", "text": ""}
{"id": "2911663", "revid": "247222", "url": "https://it.wikipedia.org/wiki?curid=2911663", "title": "Gesy Sebena", "text": "Biografia.\nInizia l'attivit\u00e0 musicale giovanissima, partecipando ad alcuni concorsi per voci nuove a carattere regionale; in una di queste esibizioni viene notata da un talent scout ed ottiene un contratto discografico con la Sabrina, casa discografica milanese.\nNel 1962 partecipa al Festival di Sanremo, presentando in abbinamento con Giacomo Rondinella il brano \"Il nostro amore\", scritto da Pinchi e Virgilio Panzuti. Le riviste dell'epoca parlano di lei a causa della sua fede buddista, definendola come la prima cantante del festival a seguire questa religione.\nDopo altre incisioni, pubblicate anche fuori dall'Italia (tra cui una sua versione di \"Stessa spiaggia, stesso mare\" di Piero Focaccia), partecipa nel 1965 a Un disco per l'estate con \"Il biglietto\", canzone beat scritta per il testo da Giovanni Rosettani e Marcello Cambi, e per la musica da Franco Zauli e Astelvio Milini.\nAlla fine del 1966 entra in una compagnia di navigazione come cantante da crociera.\nDopo il matrimonio decide di ritirarsi dall'attivit\u00e0 musicale."}
{"id": "2911665", "revid": "54354", "url": "https://it.wikipedia.org/wiki?curid=2911665", "title": "Korea Exchange", "text": ""}
{"id": "2911667", "revid": "1442080", "url": "https://it.wikipedia.org/wiki?curid=2911667", "title": "Agust\u00edn Cejas", "text": "Caratteristiche tecniche.\nPortiere dalla buona resistenza fisica, era bravo nelle uscite e giocava con sicurezza e tranquillit\u00e0.\nCarriera.\nClub.\nCresciuto nelle giovanili del Racing Club di Avellaneda, vi debutt\u00f2 a diciassette anni, dopo essersi seduto in panchina per la prima volta durante la Coppa Libertadores 1962. Si afferm\u00f2 come titolare nel 1964, vincendo il primo titolo nazionale due anni dopo; nel 1967 arriv\u00f2 la doppietta Copa Libertadores-Coppa Intercontinentale. Nel 1970 si trasfer\u00ec al Santos, in Brasile, con il quale rimase fino al 1975: il 1973 fu l'anno migliore, dato che oltre al campionato Paulista, il portiere vinse, a pari merito con Atilio Ancheta, la Bola de Ouro, ovvero il trofeo riservato al miglior giocatore del campionato brasiliano. Nel 1975 pass\u00f2 all'Hurac\u00e1n, dove per\u00f2 rimase un solo anno, prima tornare in Brasile, al Gr\u00eamio. Nel 1977 fece invece ritorno al Racing, societ\u00e0 con la quale stabil\u00ec il primato di presenze, segnando la numero 313 al termine della stagione 1980. L'anno successivo chiuse la carriera al River Plate, facendo da riserva a Ubaldo Fillol.\nNazionale.\nNel 1963 partecipa con la selezione argentina al torneo calcistico dei IV Giochi panamericani, ottenendo il secondo posto finale.\nGioc\u00f2 le Olimpiadi di con l', giocando due partite e subendo quattro reti, proseguendo la carriera in Nazionale fino al 1969; in tutto conta undici presenze a livello internazionale."}
{"id": "2911668", "revid": "287204", "url": "https://it.wikipedia.org/wiki?curid=2911668", "title": "Agustin Cejas", "text": ""}
{"id": "2911669", "revid": "287204", "url": "https://it.wikipedia.org/wiki?curid=2911669", "title": "Agustin Mario Cejas", "text": ""}
{"id": "2911671", "revid": "179980", "url": "https://it.wikipedia.org/wiki?curid=2911671", "title": "Agust\u00edn Mario Cejas", "text": ""}
{"id": "2911678", "revid": "352448", "url": "https://it.wikipedia.org/wiki?curid=2911678", "title": "Fotolitografia", "text": ""}
{"id": "2911683", "revid": "38120", "url": "https://it.wikipedia.org/wiki?curid=2911683", "title": "Rettori dell'Universit\u00e0 di Breslavia", "text": "Lista dei rettori della Universit\u00e0 di Breslavia dal 1811 al 1945, anno nel quale l'universit\u00e0 tedesca di Breslavia (Universit\u00e0 e Politecnico) divenne un'universit\u00e0 statale polacca e centro di ricerca."}
{"id": "2911688", "revid": "1870933", "url": "https://it.wikipedia.org/wiki?curid=2911688", "title": "Erg\u00fcn Penbe", "text": "Vinse una Coppa UEFA (1999-2000) e una Supercoppa UEFA (2000) vestendo i colori del Galatasaray."}
{"id": "2911690", "revid": "123917011", "url": "https://it.wikipedia.org/wiki?curid=2911690", "title": "La regina delle nevi", "text": "La regina delle nevi (\"Sneedronningen\", 1844) \u00e8 una fiaba dello scrittore danese Hans Christian Andersen. \u00c8 una delle fiabe pi\u00f9 lunghe di Andersen, e fra quelle pi\u00f9 apprezzate. Il suo sottotitolo \u00e8 \"una fiaba in sette storie\", poich\u00e9 \u00e8 divisa in sette sezioni, ognuna delle quali descrive una vicenda compiuta. \u00c8 anche il nome dell'antagonista dell'omonima fiaba.\nTrama.\nIn questa prima sezione viene narrato l'antefatto: si racconta come un troll malvagio abbia creato uno specchio capace di far sparire tutto ci\u00f2 che di bello si specchia in esso, e di accentuare e di deformare tutto il cattivo. In seguito, lo specchio si rompe in mille frammenti che vengono dispersi per il mondo, entrando negli occhi e nei cuori degli uomini corrompendo le loro anime.\nSi presentano i protagonisti, il bambino Kay e la bambina Gerda. Kay e Gerda sono vicini di casa, e le loro finestre, all'ultimo piano di alti palazzi, sono unite da un piccolo giardino pensile, ricolmo di rose. Un giorno, mentre i bambini sono nel giardinetto, un frammento dello specchio malvagio entra nell'occhio di Kay. Da quel momento Kay diviene cattivo ed acido con tutti, persino con Gerda. Un giorno, mentre Kay gioca con lo slittino nella piazza del paese, si attacca alla slitta della regina delle nevi e viene trascinato via, senza riuscire a staccarsi. La regina delle nevi lo incanta con un bacio, facendogli perdere la memoria e impedendogli di avvertire il freddo.\nNella terza parte Gerda, disperata per la scomparsa di Kay, decide di andare a cercarlo. Sale su una barchetta e chiede al fiume, in cambio delle sue scarpette rosse, di portarla da Kay. La barca si arena nei pressi di una casetta in mezzo ad un giardino di fiori, dove vive una vecchia maga. La maga incanta Gerda facendole dimenticare Kay e fa scomparire tutte le rose del giardino sottoterra, affinch\u00e9 queste non le ricordino il suo amico perduto. Ciononostante, dopo qualche tempo Gerda vede una rosa dipinta, si ricorda di Kay e, dopo aver interrogato invano tutti i fiori del giardino, riparte alla sua ricerca. Nel frattempo \u00e8 arrivato l'autunno.\nNella quarta storia Gerda incontra una cornacchia, che le racconta di come un ragazzo sconosciuto abbia da poco sposato la principessa del paese. Nella sua descrizione Gerda crede di riconoscere Kay e, con l'aiuto della cornacchia, entra nella reggia e nella stanza della principessa e del suo sposo. Per\u00f2 questi non \u00e8 Kay, sebbene gli somigli. Commossi dalla sua storia, i principi regalano a Gerda una carrozza con la quale proseguire la ricerca.\nIn questa sezione Gerda viene assalita dai briganti, a causa della carrozza e dei ricchi vestiti che le sono stati donati. I briganti vogliono ucciderla, ma vengono fermati dalla figlia del capo, che desidera che Gerda diventi la sua compagna di giochi. La figlia del brigante tiene prigionieri due colombi selvatici e una renna, i quali, dopo aver ascoltato la storia di Gerda, le dicono di avere visto Kay in Lapponia, nel palazzo della regina delle nevi. La figlia del brigante lascia liberi Gerda e gli animali, che partono per la Lapponia.\nGerda trova ospitalit\u00e0 in Lapponia presso una povera donna. La donna di Lapponia le affida un messaggio - scritto su un pesce - per la donna di Finlandia, che potr\u00e0 aiutarla. La donna di Finlandia, una maga, spiega a Gerda dove sia il palazzo della regina delle nevi, e le spiega che non avr\u00e0 bisogno di altri poteri per sconfiggere la regina oltre quelli che ha gi\u00e0.\nNella settima storia viene raccontato innanzitutto come Kay sia stato soggiogato dalla regina delle nevi e costretto a comporre all'infinito parole con alcuni frammenti di ghiaccio. Solo se riuscir\u00e0 a comporre la parola \"eternit\u00e0\" potr\u00e0 arrivare ad essere padrone della propria vita. Mentre Gerda sta arrivando al palazzo, la regina lo lascia solo. Gerda trova Kay, lo abbraccia e con le lacrime scioglie il ghiaccio nel cuore di Kay. Kay la riconosce e si mette a piangere, facendo cos\u00ec uscire dall'occhio il frammento di specchio. Mentre Kay e Gerda festeggiano e danzano, le vibrazioni dei loro passi fanno muovere i frammenti di ghiaccio sul pavimento, che compongono spontaneamente la parola \"eternit\u00e0\", liberando Kay."}
{"id": "2911693", "revid": "729019", "url": "https://it.wikipedia.org/wiki?curid=2911693", "title": "Stazione di Castiglion Fiorentino", "text": "La stazione di Castiglion Fiorentino \u00e8 una stazione ferroviaria posta a servizio dell'omonimo comune in provincia di Arezzo.\nLa gestioni degli impianti \u00e8 affidata a Rete Ferroviaria Italiana (RFI).\nStoria.\nLa stazione fu aperta dalla Societ\u00e0 per le strade ferrate romane, con l'entrata in esercizio del tratto Montevarchi-Torecella il 16 marzo 1866.\nIl fabbricato viaggiatori \u00e8 lo stesso costruito nel 1866 sopravvissuto ai disastri della Seconda guerra mondiale.\nLo scalo merci non \u00e8 pi\u00f9 operativo ma ancora in piedi e in buone condizioni. Ancora oggi possiamo infatti osservare il piano caricatore e il magazzino merci oggi usato per altri scopi. I binari sotto il piano caricatore ancora non sono stati smantellati, questa \u00e8 una peculiarit\u00e0 poich\u00e9 spesso Rete Ferroviaria Italiana decide di smantellare le rotaie dei vecchi scali merci per poi riutilizzarle.\nUccisione di Emanuele Petri.\nIl 2 marzo 2003, l'agente della Polfer Emanuele Petri venne ucciso mentre stava controllando i documenti a quelli che poi si sarebbero rivelati i leader delle Nuove Brigate Rosse.\nA bordo del treno regionale Roma Termini-Firenze Santa Maria Novella durante il tragitto tra Camucia e Castiglion Fiorentino l'agente viene ucciso durante una sparatoria dal brigatista Mario Galesi.\nIl treno si ferm\u00f2 in stazione dove arrivarono i soccorsi.\nSulla facciata del fabbricato viaggiatori \u00e8 possibile vedere un monumento bronzeo a lui dedicato, raffigurante un cuore spezzato.\nCaratteristiche.\nLa stazione dispone di quattro binari e di due banchine. La prima banchina serve il binario 1; qui fermano i treni che si dirigono a Sud (Chiusi, Foligno e Roma). Al binario 3 fermano invece i treni diretti a Nord (Arezzo e Firenze). Fermano anche treni regionali veloci sul primo binario per Terontola, Foligno, Spoleto e Roma, mentre sul terzo quelli per Firenze Santa Maria Novella.\nIl binari 2 e 4 sono utilizzato come binario di servizio e per eventuali precedenze.\nAll'interno del fabbricato viaggiatori ci sono due biglietterie self service e la biglietteria aperta dal Luned\u00ec al Sabato dalle 6.20 alle 13.00.\nLa stazione dispone di numerose sale di attesa la prima \u00e8 nell'atrio biglietteria, la seconda, la pi\u00f9 grande, si trova nella stanza prima di accedere al binario 1 dove si pu\u00f2 trovare anche la biglietteria self-service; la terza invece si trova all'interno di un piccolo fabbricato posto sulla banchina dei binari 2 e 3, dove si possono trovare una decina di sedie e il tabellone cartaceo degli orari.\nTutte e due le banchine sono provviste di pensiline in metallo.\nServizi.\nLa stazione dispone di:\nErano presenti anche servizi igienici ma sono stati chiusi a causa di atti vandalici.\nFermano solo treni regionali di Trenitalia controllata del gruppo Ferrovie dello Stato; la linea in cui si trova Castiglion Fiorentino fa parte del progetto Memorario.\nIl numero dei viaggiatori che ogni giorno frequenta la stazione \u00e8 di circa 642 unit\u00e0\nInterscambio.\nFuori dalla stazione si trova la fermata autobus della societ\u00e0 consortile Etruria Mobilit\u00e0, mentre, dall'altra parte della stazione, in Via della Stazione, \u00e8 disponibile un parcheggio gratuito per le auto."}
{"id": "2911694", "revid": "599013", "url": "https://it.wikipedia.org/wiki?curid=2911694", "title": "Monte Dragone", "text": ""}
{"id": "2911697", "revid": "287204", "url": "https://it.wikipedia.org/wiki?curid=2911697", "title": "Agathe Cl\u00e8ry", "text": ""}
{"id": "2911700", "revid": "110799772", "url": "https://it.wikipedia.org/wiki?curid=2911700", "title": "Punta di Fontanella", "text": "La Punta di Fontanella (\"Pointe des Fontanelles\" in francese) (3.384 ) \u00e8 una montagna delle Alpi del Weisshorn e del Cervino nelle Alpi Pennine.\nDescrizione.\nIl monte si trova lungo lo spartiacque tra la Valtournenche e la Valpelline, nel comune di Bionaz, in Valle d'Aosta.\nLa montagna sovrasta il Rifugio Prarayer e si trova a lato della Comba di Valcornera. Una lunga cresta la collega con il vicino Monte Dragone (3.354\u00a0m).\nAccesso alla vetta.\nSi pu\u00f2 salire sulla vetta partendo dal Rifugio Perucca-Vuillermoz (2.920\u00a0m)."}
{"id": "2911709", "revid": "767487", "url": "https://it.wikipedia.org/wiki?curid=2911709", "title": "Agathe Cl\u00e9ry", "text": "Agathe Cl\u00e9ry \u00e8 un film del 2008 diretto da \u00c9tienne Chatiliez.\nLa pellicola, sceneggiata dal regista con Laurent Chouchan, ha per protagonisti Val\u00e9rie Lemercier, Anthony Kavanagh, Dominique Lavanant e Jean Rochefort.\nTrama.\nPromettente dirigente di un'industria cosmetica, responsabile del marketing della crema \"Scandinavian\", prodotto per la pelle chiare , viene colpita dalla malattia di Addison.\nTale malattia causa una progressiva iperpigmentazione:La pelle di Agatha diventa nera.\nIncapace di accettare questa situazione,viene lasciata dal fidanzato e perde il suo lavoro, in quanto, visto il nuovo incarnato, non pu\u00f2 degnamente rappresentare un cosmetico per la pelle chiara. Cerca un nuovo impiego ma con la sua nuova carnagione, si rivela una missione quasi impossibile. \nDopo molta fatica, Agatha trova lavoro in un ufficio, dove la situazione si rovesci e per essere assunti c'\u00e8 bisogno di essere rigorosamente di colore .\nCol nuovo impiego la donna ,trova anche un nuovo amore, il suo direttore , al quale non riesce a confessare di essere in realt\u00e0 caucasica . Quando anche questo problema sta per essere superato e Agathe ha definitivamente accettato la sua nuova vita, la malattia regredisce.\nProduzione.\n\u00c9tienne Chatiliez ha inserito nel film dei riferimenti a delle pubblicit\u00e0 da lui dirette negli anni 1980-1990.\nRiferimenti letterari.\nLa storia ricorda quanto raccontato in un libro di Guy Blanchard, del 2002: una bianca razzista diventa nera per il morbo di Addison."}
{"id": "2911715", "revid": "2373", "url": "https://it.wikipedia.org/wiki?curid=2911715", "title": "Feodosija", "text": ""}
{"id": "2911725", "revid": "15756", "url": "https://it.wikipedia.org/wiki?curid=2911725", "title": "Razze aliene nell'Universo DC", "text": "L'Universo DC accoglie in s\u00e9 diverse razze aliene fittizie. Queste compaiono nei fumetti pubblicati dalla DC Comics, cos\u00ec come in altri media correlati. Di seguito una lista, integrata con citazioni e riferimenti."}
{"id": "2911726", "revid": "767487", "url": "https://it.wikipedia.org/wiki?curid=2911726", "title": "Altamiro Carrilho", "text": "Con Benedito Lacerda e Pixinguinha viene considerato uno dei maggiori virtuosi brasiliani. I suoi maggiori successi sono \"Azul e branco\", \"Maxixe das flores\" e \"Rio antigo\".\nBiografia.\nSi afferm\u00f2 come direttore d'orchestra negli anni cinquanta. Nel decennio successivo lavor\u00f2 anche in Italia.\nSi occup\u00f2 spesso di composizione ed arrangiamenti di choro, una delle musiche strumentali tradizionali brasiliane pi\u00f9 diffuse, collaborando anche a varie trasmissioni della televisione brasiliana.\nMor\u00ec il 15 agosto 2012, di cancro ai polmoni, all'et\u00e0 di 87 anni, in una clinica di Rio de Janeiro"}
{"id": "2911727", "revid": "599013", "url": "https://it.wikipedia.org/wiki?curid=2911727", "title": "Zafer \u00d6zg\u00fcltekin", "text": "Carriera.\nEra il terzo portiere della Nazionale di calcio della Turchia al Campionato mondiale di calcio 2002 con la quale ha ottenuto uno storico terzo posto."}
{"id": "2911729", "revid": "237256", "url": "https://it.wikipedia.org/wiki?curid=2911729", "title": "Chechelnyk", "text": ""}
{"id": "2911730", "revid": "287204", "url": "https://it.wikipedia.org/wiki?curid=2911730", "title": "Zafer Ozgultekin", "text": ""}
{"id": "2911733", "revid": "439868", "url": "https://it.wikipedia.org/wiki?curid=2911733", "title": "Palazzo Ch\u00e1varri", "text": "Il palazzo Ch\u00e1varri (\"Txabarri jauregia\" in lingua basca) \u00e8 un edificio storico di Bilbao in Spagna.\nStoria.\nIl palazzo venne eretto costruito nel 1894 dall'architetto Atanasio de Anduiza su progetto del 1889 dell'architetto belga Paul Hankar per l'imprenditore basco V\u00edctor Ch\u00e1varri. Dal 1943 \u00e8 sede del governo civile della provincia basca di Biscaglia.\nNel momento in cui assunse la sua funzione pubblica (1943-1947), ha subito diversi rimaneggiamenti, ad opera dell'architetto Eugenio Mar\u00eda de Aginaga. Nel 1995 \u00e8 stato dichiarato Bene di interesse culturale. \nDescrizione.\nSi trova nel centro della citt\u00e0, affacciato su piazza Moyua, tra la Gran V\u00eda e la via Elcano, di fianco al Edificio La Aurora.\nL'edificio, in stile eclettico, comprende un zoccolo, un piano inferiore e tre piani superiori con ulteriore piano mansardato. Il rivestimento esterno \u00e8 costituito da filari policromi e presenta decorazioni in stucco e in ferro battuto. Nei suoi tre piani si aprono in modo asimmetrico finestre, balconi e sporgenze finestrate, o abbaini di diversa forma per il piano mansardato. \nL'interno ha alcuni saloni decorati dal pittore Jos\u00e9 Echenagusia Errazquin."}
{"id": "2911735", "revid": "287204", "url": "https://it.wikipedia.org/wiki?curid=2911735", "title": "Carlo Tortorella", "text": " \nFiglio del notaio Giuseppe, che fu destituito per \u201cpessima condotta nelle turbolenze del 1848\u201d e perci\u00f2 \u201csottoposto a vigilanza di polizia\u201d, a sedici anni si un\u00ec ai volontari di Garibaldi della \"Brigata lucana\", di passaggio per Sala Consilina (7 settembre 1860). Prese parte all'impresa garibaldina fino a Napoli (19 settembre).\nNel 1860 accett\u00f2 il programma liberale del Comitato dell'Ordine e fu sottotenente della Guardia Nazionale partecipando alla lotta al brigantaggio. \nNominato \u201cdelegato di Pubblica sicurezza dopo che furono sistemate le nuove cariche\u201d, durante i moti di piazza del 1902 disattese l'ordine di fare fuoco sulla folla rispondendo che un garibaldino non spara sugli affamati. Con preavviso di quarantott'ore, venne trasferito per punizione a Petralia Sottana, in Sicilia. Costretto perci\u00f2 ad abbandonare la famiglia, incomincer\u00e0 la sua rovina fisica ed economica. La moglie e i cinque figli dovettero affidarsi alle cure dei parenti sparsi per l'Italia. \nConcluse la carriera come semplice archivista a Palermo, dove mor\u00ec."}
{"id": "2911738", "revid": "287204", "url": "https://it.wikipedia.org/wiki?curid=2911738", "title": "Jurij Georgievi\u010d \u0160argin", "text": "Biografia.\nJurij Georgievi\u010d \u0160argin \u00e8 nato il 20 marzo 1960 a \u0116ngel's (Oblast' di Saratov, Russia).\nSi \u00e8 diplomato all'accademia di Ingegneria Militare di Leningrado per l'Aeronautica e l'Astronautica. Ha il grado di tenente colonnello; \u00e8 divorziato ed ha due figli.\n\u00c8 stato selezionato come cosmonauta del GCTC il 9 febbraio del 1996 e scelto come ingegnere di volo nel 2004 per la missione spaziale della Sojuz TMA-5 verso la Stazione Spaziale Internazionale."}
{"id": "2911744", "revid": "767487", "url": "https://it.wikipedia.org/wiki?curid=2911744", "title": "Christian Kruik van Adrichem", "text": "Venne ordinato prete del \"Convento di Santa barbara\" nel 1566, ma fu espulso in seguito alla Riforma protestante.\nDurante la sua vita scrisse due opere: \"Vita Jesu Christi ex quattuor Evangelistis breviter contexta\" e \"Theatrum Terrae Sanctae et biblicarum historiarum\". Quest'ultimo lavoro ha dato una descrizione della Palestina, delle antichit\u00e0 di Gerusalemme, e di una cronologia da Adamo fino alla morte dell'apostolo Giovanni, avvenuta nel 109 d.C."}
{"id": "2911763", "revid": "395232", "url": "https://it.wikipedia.org/wiki?curid=2911763", "title": "Ferrovia Firenze-Pisa", "text": ""}
{"id": "2911765", "revid": "438678", "url": "https://it.wikipedia.org/wiki?curid=2911765", "title": "Little Man Tate", "text": ""}
{"id": "2911766", "revid": "92723", "url": "https://it.wikipedia.org/wiki?curid=2911766", "title": "Francesco Pucci (arcivescovo)", "text": "Biografia.\nSi sa poco del canonico pisano Francesco Pucci, da alcuni storici addirittura non compreso nell'elenco degli arcivescovi pisani. Mattei parla della sua nomina da parte di papa Innocenzo VI nel 1362, in sostituzione del predecessore Giovanni Scarlatti."}
{"id": "2911769", "revid": "486946", "url": "https://it.wikipedia.org/wiki?curid=2911769", "title": "Ferrovia Firenze-Viareggio", "text": ""}
{"id": "2911775", "revid": "2204035", "url": "https://it.wikipedia.org/wiki?curid=2911775", "title": "Auto-assemblaggio", "text": "L'auto-assemblaggio \u00e8 un termine usato per descrivere i processi in cui un sistema disordinato di componenti preesistenti forma una struttura organizzata o modello in conseguenza di interazioni specifiche locali tra i componenti stessi, senza una direzione esterna.\nL'auto-assemblaggio pu\u00f2 essere classificato come statico o dinamico. Nell'auto-assemblaggio \"statico\", lo stato ordinato forma come un sistema che si avvicina all'equilibrio, riducendo la sua energia libera. Tuttavia, in una auto-assemblaggio \"dinamico\", i modelli dei componenti preesistenti organizzati tramite interazioni locali specifiche non sono comunemente descritti come \"auto-assemblati\" dagli scienziati nelle discipline associate. Queste strutture sono meglio definite come \"auto-organizzate\".\nAuto-assemblaggio nella chimica e scienza dei materiali.\nL'auto-assemblaggio (AS) nel senso classico pu\u00f2 essere definito come \"l'organizzazione spontanea e reversibile di unit\u00e0 molecolari dentro strutture ordinate tramite interazioni non-covalenti\". La prima propriet\u00e0 di un sistema auto-assemblato che questa definizione suggerisce \u00e8 la spontaneit\u00e0 del processo di auto-assemblaggio: le interazioni responsabili della formazione del sistema auto-assemblato agisce a livello strettamente locale - in altre parole, \"la nanostruttura costruisce s\u00e9 stessa\".\nCaratteristiche distintive.\nA questo punto, si pu\u00f2 sostenere che una reazione chimica, come la precipitazione, conducendo gli atomi e le molecole ad assemblarsi in strutture pi\u00f9 grandi, potrebbe ricadere nella categoria dell'AS. Tuttavia, ci sono almeno tre aspetti peculiari che fanno dell'AS un concetto distinto.\nOrdine.\nIn primo luogo, la struttura auto-assemblata deve avere un maggiore ordine rispetto ai componenti isolati, sia che si tratti di una forma o di un compito particolare che l'entit\u00e0 auto-assemblata pu\u00f2 eseguire. Questo non \u00e8 vero in generale nelle reazioni chimiche, dove uno stato ordinato pu\u00f2 procedere verso uno stato disordinato a seconda dei parametri termodinamici.\nInterazioni.\nIl secondo aspetto importante dell'AS \u00e8 il ruolo chiave delle interazioni deboli (per es. Van der Waals, capillari, formula_1, legami a idrogeno) per quanto riguarda i pi\u00f9 \"tradizionali\" legami metallici, non covalenti o ionici. Sebbene in genere meno energetiche di un fattore 10, queste interazioni deboli svolgono un ruolo importante nella sintesi dei materiali. Pu\u00f2 essere istruttivo notare come le interazioni deboli abbiano un posto di primo piano nei materiali, soprattutto nei sistemi biologici, anche se sono spesso considerate in modo marginale rispetto alle interazioni \"forti\" (vale a dire, covalenti, ecc.). Per esempio, esse determinano le propriet\u00e0 fisiche dei liquidi, la solubilit\u00e0 dei solidi, l'organizzazione delle molecole nelle membrane biologiche.\nParticelle elementari.\nLa terza caratteristica distintiva dell'AS \u00e8 che le particelle elementari non sono solo gli atomi e le molecole, ma abbracciano una vasta gamma di strutture nanoscopiche e mesoscopiche, con differenti composizioni chimiche, forme e funzionalit\u00e0. Questi componenti elementari su scala nanometrica (NBB, \"nanoscale building blocks\"), a loro volta possono essere sintetizzati attraverso percorsi chimici convenzionali o per mezzo di altre strategie.\nEsempi.\nImportanti esempi di AS nella scienza dei materiali comprendono la formazione di cristalli molecolari, colloidi, bistrati lipidici, polimeri a fase separata, e monostrati auto-assemblati. Il ripiegamento delle catene polipeptidiche e il ripiegamento degli acidi nucleici nelle loro forme funzionali sono esempi di strutture biologiche auto-assemblate.\nPropriet\u00e0.\nQuindi, possiamo dire che l'AS estende il campo della chimica al fine di sintetizzare prodotti aventi propriet\u00e0 di ordine e funzionalit\u00e0 che estendono i legami chimici alle interazioni deboli e che comprende l'auto-assemblaggio degli NBB su tutte le scale di lunghezza. Nella sintesi covalente e nella polimerizzazione, gli scienziati collegano gli atomi insieme in qualsiasi conformazione desiderata, la quale non deve essere necessariamente la posizione energeticamente pi\u00f9 svantaggiata; le molecole auto-assemblanti, d'altra parte, adottano una struttura al minimo termodinamico, trovando la migliore combinazione di interazioni tra le subunit\u00e0, senza formare legami covalenti tra di loro. Nelle strutture auto-assemblanti, lo scienziato deve prevedere questo valore minimo, e non solo collocare gli atomi nella posizione desiderata.\nUn'altra caratteristica comune a quasi tutti i sistemi auto-assemblati \u00e8 la loro \"stabilit\u00e0 termodinamica\". Per l'AS che ha luogo senza l'intervento di forze esterne, il processo deve portare a una pi\u00f9 bassa energia libera di Gibbs, perci\u00f2 le strutture auto-assemblate sono termodinamicamente pi\u00f9 stabili rispetto a quelle singole, i componenti non assemblati. Una conseguenza diretta \u00e8 la tendenza generale delle strutture auto-assemblate ad essere relativamente prive di difetti. Un esempio \u00e8 la formazione di superreticoli di due dimensioni composti da una disposizione ordinata di sfere di polimetilmetacrilato (PMMA), partendo da una soluzione contenente le microsfere, in cui il solvente viene lasciato evaporare lentamente in condizioni adatte. In questo caso, la forza motrice \u00e8 l'interazione capillare, che nasce dalla deformazione della superficie di un liquido causato dalla presenza di particelle galleggianti o sommerse.\nQueste due propriet\u00e0 \u2014 interazioni deboli e stabilit\u00e0 termodinamica \u2014 possono essere richiamati per razionalizzare un'altra propriet\u00e0, spesso trovata in sistemi auto-assemblati: la \"sensibilit\u00e0 alle perturbazioni\" esercitata per mezzo dell'ambiente esterno. Queste sono piccole fluttuazioni che alterano le variabili termodinamiche che potrebbero segnare cambiamenti nella struttura e addirittura comprometterla, durante o dopo l'AS. La natura debole delle interazioni \u00e8 responsabile della flessibilit\u00e0 dell'architettura e permette nuove disposizioni della struttura nella direzione determinata per mezzo della termodinamica. Se le fluttuazioni riportano le variabili termodinamiche alla condizione iniziale, \u00e8 probabile che la struttura ritorni alla sua configurazione di partenza. Questo ci porta a identificare una propriet\u00e0 in pi\u00f9 dell'AS, che generalmente non viene rilevata in materiali sintetizzati tramite altre tecniche: la \"reversibilit\u00e0\".\nDa quello che abbiamo scritto finora, dovrebbe essere evidente che l'AS \u00e8 un processo che viene facilmente influenzato da parametri esterni: se questo pu\u00f2 rendere la sintesi pi\u00f9 problematica a causa dei numerosi parametri liberi che richiedono controllo, d'altra parte ha il promettente vantaggio di poter ottenere una grande variet\u00e0 di forme e funzioni su molte scale di lunghezza .\nIn generale, la condizione fondamentale necessaria che permette agli NBB di assemblarsi in una struttura ordinata \u00e8 la presenza simultanea di forze repulsive a lungo raggio e di forze attrattive a corto raggio. La figura [fig_sa_scheme] esemplifica l'AS come si verifica con particelle elementari composte da due unit\u00e0 differenti (A e B), legate in modo covalente (attrazione a corto raggio) e si respingono l'un l'altra con interazioni a lungo raggio (ad esempio, perch\u00e9 A \u00e8 idrofoba e B \u00e8 idrofila). Poich\u00e9 l'energia del sistema \u00e8 sfavorevole alle configurazioni, dove A \u00e8 vicino a B, e ancora nessuna separazione di macrofase \u00e8 possibile a causa dei legami covalenti A-B, il sistema adotter\u00e0 una configurazione in cui l'area di contatto tra A e B \u00e8 ridotta al minimo.\nIl risultato \u00e8 una struttura periodica ordinata (nella figura [fig_sa_scheme] questo \u00e8 esemplificato da una struttura lamellare). Per un elenco delle forze repulsive-attrattive concorrenti che possono dare origine a fenomeni di AS.\nScegliendo i precursori con propriet\u00e0 fisico-chimiche adatte, \u00e8 possibile esercitare un buon controllo sui processi di formazione che producono strutture complesse. Chiaramente, lo strumento pi\u00f9 importante, quando si tratta di progettare una strategia di sintesi per un materiale, \u00e8 la conoscenza della chimica delle unit\u00e0 della costruzione.\nUsi.\nLa tecnica di auto-assemblaggio, sfruttando l'organizzazione spontanea e autonoma dei singoli componenti in nanostrutture ordinate e stabili permette di realizzare scaffold, molto simili alla matrice extra cellulare per la rigenerazione tissutale. \nConcetti riguardanti l'auto-organizzazione e l'auto-assemblaggio.\nL'auto-organizzazione e l'auto-assemblaggio vengono regolarmente utilizzati in modo intercambiabile. Poich\u00e9 la scienza del sistema complesso diventa sempre pi\u00f9 popolare, vi \u00e8 una maggiore necessit\u00e0 di distinguere chiaramente le differenze tra i due meccanismi per capire il loro significato nei sistemi fisici e biologici. Entrambi i processi spiegano come l'ordine collettivo venga sviluppato da \u201cinterazioni dinamiche su piccola scala\u201d secondo un articolo apparso nel novembre/dicembre del 2008 sulla complessit\u00e0. L'auto-organizzazione \u00e8 un processo di non equilibrio dove l'auto-assemblaggio \u00e8 un processo spontaneo che porta verso l'equilibrio. L'auto-assemblaggio richiede componenti per rimanere essenzialmente immutato attraverso tutto il processo. Oltre alla differenza termodinamica tra i due, c'\u00e8 anche una differenza nella formazione. La prima differenza \u00e8 che cosa \u201ccodifica l'ordine globale nel suo insieme\u201d nell'auto-assemblaggio dove come nell'auto-organizzazione queste codifiche iniziali non sono necessarie. Un altro lieve contrasto si riferisce al numero minimo di unit\u00e0 necessarie per formare un ordine. L'auto-organizzazione sembra avere un numero minimo di unit\u00e0 laddove l'auto-assemblaggio non ne ha. Questi termini sono sempre pi\u00f9 necessari quanto pi\u00f9 si impara sulla selezione naturale. Alla fine, questi modelli possono formare una teoria riguardante la formazione di modelli presenti in natura."}
{"id": "2911776", "revid": "1305772", "url": "https://it.wikipedia.org/wiki?curid=2911776", "title": "The Drugs Don't Work", "text": "The Drugs Don't Work \u00e8 un singolo del gruppo musicale britannico The Verve, pubblicato il 1\u00ba settembre 1997 come secondo estratto dal terzo album in studio \"Urban Hymns\".\nDescrizione.\nLa canzone fu scritta dal frontman Richard Ashcroft all'inizio del 1995. Lo dichiar\u00f2 lo stesso Ashcroft in un'intervista risalente a quel periodo, quando faceva uso abituale di droga:\nAshcroft suon\u00f2 la canzone anche durante il tour di supporto all'album \"A Northern Soul\". Il brano fu poi inserito in \"Urban Hymns\". Il produttore del disco, Chris Potter, l'avrebbe poi definita la migliore canzone che avesse mai registrato e quella con la migliore parte vocale.\nSi ritiene che Ashcroft abbia composto la canzone in memoria del padre appena scomparso e che si sia ispirato al rapporto con sua moglie. Ashcroft ha detto: \"Per me \u00e8 una canzone d'amore\".\nIl testo cambi\u00f2 nel passaggio dal demo alla versione per l'album: il verso \"They just make me worse\" divenne \"They just make you worse\" perch\u00e9 Ashcroft tent\u00f2 di mettere in versi vari punti di vista. \"They make you/me worse\" (\"Ti/mi rendono peggiore\") si riferisce alle medicine assunte dal padre malato, che lo tennero in vita per un periodo pi\u00f9 lungo, ma non migliorarono la situazione, che, anzi, sembrava quasi peggiore.\nEssendo stato lanciato sul mercato il giorno dopo la tragica scomparsa della Principessa Diana, il brano parve catturare l'umore triste della nazione, come notato durante il programma televisivo \"100 Greatest #1 Singles\" su Channel 4.\nSuccesso commerciale.\nIl brano raggiunse la prima posizione della classifica britannica dei singoli, miglior risultato per un singolo della band nel Regno Unito.\nVideo musicale.\nNel videoclip, diretto da Andy Baybutt, il gruppo indossa gli stessi vestiti del video di \"Bitter Sweet Symphony\". Ricorrono altri elementi noti ai fan, come la copertina del disco \"No Come Down\" e la scritta \"Feelings\" sul distributore automatico, che si riferisce alla canzone \"Life's an Ocean\" dell'album \"A Northern Soul\", in cui Ashcroft canta: \"I was buying some feelings from a vending machine\". Il video, che contiene anche scene in bianco e nero, termina con l'immagine di un legno ardente con la scritta \"Urban Hymns\" che galleggia in acqua.\nCover.\nDel brano esistono numerose cover. Si segnalano quella di Ben Harper, presente nell'album dal vivo \"Live from Mars\" e di Skin. In Australia hanno reinterpretato il brano i Grinspoon per il CD \"Like A Version\", Adam Gontier, dal progetto Devorah (1996) e da Kate Ceberano per l'album \"Kate Ceberano and the West Australian Symphony Orchestra\". Nel 2009 il cantante rock di Taiwan Faith Yang ha registrato una cover del pezzo per il disco \"Self-Selected\".\"The Drugs Don't Work\" By Pete Doherty. covering The Verve's \"The Drug's Don't Work\" at Festival in Cardiff."}
{"id": "2911787", "revid": "729019", "url": "https://it.wikipedia.org/wiki?curid=2911787", "title": "Stazione di Adelaide Parklands", "text": "La stazione di Adelaide Parklands (in inglese: \"Adelaide Parklands Terminal\") \u00e8 una stazione ferroviaria di Adelaide, in Australia. Si trova nel sobborgo di Keswick, immediatamente ad ovest della parte sud dell'Adelaide Parklands.\nAll'apertura della stazione, questa era nota come Keswick Rail Terminal, ed \u00e8 stata rinominata nel giugno del 2008.\nIl terminal \u00e8 stato costruito nel 1984, ed \u00e8 stato dedicato ai treni a lunga percorrenza, quando la stazione ferroviaria di Adelaide \u00e8 stata convertita per i treni suburbani.\nDal 1990 non ci sono treni passeggeri regionali, quindi il terminal serve solo i treni a lunga percorrenza The Overland per Melbourne, The Ghan per Alice Springs e Darwin, e l'Indian Pacific per Sydney e Perth."}
{"id": "2911788", "revid": "37140", "url": "https://it.wikipedia.org/wiki?curid=2911788", "title": "Monte Carlo Masters 2010 - Singolare", "text": ""}
{"id": "2911789", "revid": "599013", "url": "https://it.wikipedia.org/wiki?curid=2911789", "title": "Love Grows (Where My Rosemary Goes)", "text": "Love Grows (Where My Rosemary Goes) \u00e8 una canzone del gruppo one-hit wonder Edison Lighthouse, scritta da Tony Macaulay, Barry Mason e Sylvan Whittingham. Essa \u00e8 salita in prima posizione nella Official Singles Chart il 31 gennaio 1970 ed \u00e8 rimasta tale per cinque settimane; inoltre \u00e8 stata numero 5 negli Stati Uniti e numero 3 in Canada."}
{"id": "2911791", "revid": "767487", "url": "https://it.wikipedia.org/wiki?curid=2911791", "title": "Sinistre ossessioni", "text": "Sinistre ossessioni (\"The Passion of Darkly Noon\"), conosciuto in Italia anche coi titoli Darkly Noon - Il giorno del castigo e Passeggiata nel buio, \u00e8 un film del 1995 scritto e diretto da Philip Ridley.\nDarkly, l'inusuale nome del protagonista, deriva da un passaggio della Bibbia, l'inno alla carit\u00e0, che dice: \"Now we see through a glass, darkly...\" ovvero \"Ora infatti vediamo come per mezzo di uno specchio, in modo oscuro\".\nTrama.\nDarkly Noon \u00e8 un giovane che ha trascorso gran parte della vita al fianco di genitori ultraconservatori devoti al culto cristiano. Dopo la morte dei genitori Darkly vaga confuso e senza meta nei boschi del Nord Carolina, viene ritrovato da Jude che lo consegna all'amica Callie per curarlo. Durante il suo soggiorno a casa di Callie, Darkly entra in conflitto con la educazione religiosa e la nascente attrazione che nutre per la donna. La frustrazione di Darkly aumenta quando Clay il ragazzo muto di Callie, torna, dopo essere stato assente per qualche giorno. I conflitti e la rabbia infinita di Darkly porteranno la storia ad eventi tragici."}
{"id": "2911793", "revid": "287204", "url": "https://it.wikipedia.org/wiki?curid=2911793", "title": "Becca d'Aver", "text": "La Becca d'Aver (2.469 ) \u00e8 una montagna delle Alpi del Weisshorn e del Cervino nelle Alpi Pennine. \nDescrizione.\nLa Becca d'Aver si trova in Valle d'Aosta tra la Valtournenche ed il Vallone di Saint-Barth\u00e9lemy. La montagna ha un aspetto imponente. Dalla vetta si dipartono tre creste che separano la Valtournenche dal Vallone di Saint-Barth\u00e9lemy e dalla Valle della Dora Baltea. Si gode di un'ottima vista sul Cervino, sul Monte Rosa e sul Rutor.\nAccesso.\nSi pu\u00f2 salire sulla vetta partendo da \"Lozon\", frazione di Verrayes, oppure partendo da \"Chantorn\u00e9\" (frazione sopra Torgnon) in circa 2 ore e mezza. "}
{"id": "2911794", "revid": "71433", "url": "https://it.wikipedia.org/wiki?curid=2911794", "title": "The Passion of Darkly Noon", "text": ""}
{"id": "2911796", "revid": "71433", "url": "https://it.wikipedia.org/wiki?curid=2911796", "title": "Darkly Noon - Il giorno del castigo", "text": ""}
{"id": "2911797", "revid": "1437331", "url": "https://it.wikipedia.org/wiki?curid=2911797", "title": "Concerto per clavicembalo", "text": "Con l'espressione concerto per clavicembalo si intende una composizione musicale per orchestra nella quale il clavicembalo svolge il ruolo di solista. A volte, quando le caratteristiche dello spartito lo permettono e il brano non necessita obbligatoriamente delle due tastiere del clavicembalo, questi concerti vengono eseguiti anche al pianoforte. Alla fine del XVIII secolo Franz Joseph Haydn e Thomas Arne composero concerti eseguibili indifferentemente su clavicembalo, fortepiano e (in alcuni casi) organo a canne.\nIl concerto barocco.\nMolti concerti per clavicembalo vennero scritti durante l'epoca barocca.\nIl clavicembalo era uno strumento molto comune, ma non fu mai importante quanto il violino o gli strumenti a fiato all'interno del concerto: in questo contesto il clavicembalo era pi\u00f9 comunemente utilizzato come strumento per la realizzazione del basso continuo.\nIl Concerto brandeburghese n. 5 in re maggiore BWV 1050 di Johann Sebastian Bach fu la prima opera nella quale il clavicembalo apparve come strumento solista. In questo concerto il suo ruolo principale \u00e8 quello di realizzare il basso continuo, ma esegue anche episodi importanti da solista in tutti e tre i movimenti: nel primo movimento il clavicembalo, dopo rapide scale e passaggi di bravura, ha una sua cadenza solista che dura per circa quattro minuti, mentre l'intera orchestra tace.\nDello stesso autore sono anche i concerti per clavicembalo BWV 1052-1065.\nAll'epoca era anche di moda prendere concerti per altri strumenti (come il violino) e riarrangiarli per clavicembalo, procedimento che Bach oper\u00f2 con molti concerti di Antonio Vivaldi, come ad esempio il Concerto per quattro clavicembali BWV 1065.\nIl concerto per clavicembalo oggi.\nNel XX secolo, grazie al revival del clavicembalo, torn\u00f2 di moda scrivere concerti per questo strumento. Wanda Landowska commission\u00f2 concerti a Francis Poulenc e Manuel de Falla. Questi concerti continuano a essere composti per clavicembalo, in genere nell'ambito della cosiddetta rappresentazione storica. Anche Philip Glass, Frank Martin e Peter Mieg scrissero concerti per clavicembalo."}
{"id": "2911799", "revid": "71433", "url": "https://it.wikipedia.org/wiki?curid=2911799", "title": "Passeggiata nel buio", "text": ""}
{"id": "2911800", "revid": "287204", "url": "https://it.wikipedia.org/wiki?curid=2911800", "title": "Agathe Clery", "text": ""}
{"id": "2911805", "revid": "395232", "url": "https://it.wikipedia.org/wiki?curid=2911805", "title": "Stazione di Terontola", "text": ""}
{"id": "2911806", "revid": "287204", "url": "https://it.wikipedia.org/wiki?curid=2911806", "title": "Plava", "text": "Plava\n (in sloveno e friulano Plave\ngi\u00e0 diviso in \"Plave na desnem bregu So\u010de\" e \"Plave na levem bregu So\u010de\"\n) \u00e8 un insediamento (naselje) della Slovenia, frazione del comune di Canale d'Isonzo.\nGeografia.\nLa localit\u00e0, situata lungo le sponde nel medio corso dell'Isonzo, \u00e8 nota storicamente per essere stata teatro di aspri scontri fra italiani ed austro-ungarici durante la prima guerra mondiale. Fanno parte della frazione gli agglomerati di Vertazza (\"Vrta\u010de\") e Zameduie (\"Zamedveje\").\nStoria.\nDopo la caduta dell'Impero romano d'Occidente, e la parentesi del Regno ostrogoto, i Longobardi si insediarono nel suo territorio, seguiti poi attorno al VI secolo da popolazioni slave. Fu cos\u00ec che tutto il suo territorio entr\u00f2 a far parte del Ducato del Friuli. Alla caduta del Regno longobardo subentrarono quindi i Franchi; in seguito al Trattato di Verdun, nell'843, entr\u00f2 a far parte del Regnum Italiae e poi, nel 951, della Marca di Verona e Aquileia; dopo un'iniziale sottomissione al Ducato di Baviera dal 952, nel 976 pass\u00f2 al Ducato di Carinzia appena costituito dall'imperatore Ottone II.\nNel 1077 pass\u00f2 al Principato ecclesiastico di Aquileia e poi ai Conti di Gorizia, in quanto \"advocati\" del patriarca; il suo territorio passando nel 1500 alla Casa d\u2019Asburgo, entr\u00f2 quindi nella Contea di Gorizia e Gradisca\nCon la convenzione di Fontainebleau del 1807, pass\u00f2, per un breve periodo fino al 1814, assieme a tutti i territori sulla sponda destra del fiume Isonzo a sud di Cristinizza, nel Regno d\u2019Italia napoleonico sotto il Dipartimento di Passariano, comprendente anche insediamento di Zapotocco dell'attuale comune di Canale, come frazione di Anicova.\nCol Congresso di Vienna nel 1815 rientr\u00f2 in mano austriaca nel Regno d'Illiria; pass\u00f2 in seguito sotto il profilo amministrativo al Litorale austriaco nel 1849 come comune autonomo che comprendeva sempre l'insediamento (\"naselje\") di Zapotocco e poi diventare frazione del comune di Anicova.\nDurante la prima guerra mondiale fu teatro del \"Primo Balzo\" delle truppe italiane (il 5 giugno 1915 venne iniziato, per opera della 3\u00aa Divisione, il passaggio dell'Isonzo da parte dei fucilieri della Brigata italiana \"Ravenna\") e della prima battaglia dell'Isonzo e nei suoi dintorni della Seconda, Terza e decima battaglia dell'Isonzo.\nDopo la prima guerra mondiale fu frazione del comune di Anicova Corada della Provincia del Friuli\nper poi passare, nel 1927, alla ricostituita Provincia di Gorizia\nnel medesimo comune che assunse la denominazione di Salona d'Isonzo.\nFu soggetta alla Zona d'operazioni del Litorale adriatico (OZAK) tra il settembre 1943 e il 1945 e tra il 1945 e il 1947, trovandosi a ovest della Linea Morgan, fece parte della Zona A della Venezia Giulia sotto il controllo britannico-statunitense del Governo Militare Alleato (AMG); pass\u00f2 poi alla Jugoslavia e quindi alla Slovenia."}
{"id": "2911811", "revid": "1652635", "url": "https://it.wikipedia.org/wiki?curid=2911811", "title": "Franca Leosini", "text": "Biografia.\nGiornalista pubblicista, iscritta all'albo della Campania in data 11 luglio 1974. Dopo aver frequentato il Liceo classico, si laurea in \"Lettere Moderne\" e comincia a lavorare per la sezione culturale de \"l'Espresso\", dove firma varie interviste e inchieste: la pi\u00f9 famosa e controversa \u00e8 quella del 27 gennaio 1974, intitolata \"Le zie di Sicilia\", nella quale Leonardo Sciascia denunciava presunte responsabilit\u00e0 delle donne nella cultura mafiosa. Diventa direttrice del mensile \"Cosmopolitan\" e successivamente cura la \"terza pagina\" de \"Il Tempo\". Collabora con la Rai dal 1988, cio\u00e8 da quando diviene autrice di \"Telefono giallo\", condotto da Corrado Augias. In seguito conduce i programmi \"Parte Civile\" e \"I grandi processi\" (quest'ultimo con Sandro Curzi).\nDal 1994 conduce il programma \"Storie maledette\", di cui \u00e8 anche autrice; la trasmissione si occupa di intervistare i protagonisti delle inchieste giudiziarie italiane che hanno fatto pi\u00f9 scalpore. Dal 2004 al 2008, oltre a \"Storie maledette\", ha condotto \"Ombre sul giallo\", un programma pi\u00f9 complesso che, con servizi, interviste e ospiti in studio, ha come tema ricorrente il dubbio riguardo alla colpevolezza degli indiziati e il modo in cui sono state condotte le indagini.\nNel 2017 ha preso parte, nel ruolo di se stessa, nel film \"Come un gatto in tangenziale\" e nel 2018 \u00e8 stata ospite alla LXVIII edizione del Festival di Sanremo. Nel 2021 \u00e8 la co-protagonista di un documentario, \"La strage\", e riappare, sempre nel ruolo di se stessa in \"Come un gatto in tangenziale - Ritorno a Coccia di Morto\", sequel del film di quattro anni prima. Dal 4 novembre 2021 torna su Rai 3 con una nuova avventura televisiva. Il programma si intitola \"Che fine ha fatto Baby Jane?\" e la vedr\u00e0 nuovamente alle prese con \"Storie maledette\", delle quali questa volta indagher\u00e0 soprattutto il seguito a distanza di anni.\nVita privata.\nSposata con Massimo Leosini, ha due figlie."}
{"id": "2911817", "revid": "307923", "url": "https://it.wikipedia.org/wiki?curid=2911817", "title": "Anei", "text": ""}
{"id": "2911820", "revid": "15", "url": "https://it.wikipedia.org/wiki?curid=2911820", "title": "Giovanni Battista Branconio dell'Aquila", "text": "Fu un personaggio importante nella Roma del Cinquecento, influente membro della corte papale ed importante committente artistico.\nBiografia.\nMembro di un'agiata ed importante famiglia dell'Aquila, i Branconio, nacque nel capoluogo abruzzese da Marino ed Elisabetta.\nIl trasferimento a Roma e l'ascesa sociale.\nSi trasfer\u00ec quindi giovanissimo a Roma per apprendere ed esercitare l'attivit\u00e0 di orafo nella bottega di fiducia del cardinale Galeotto Franciotti della Rovere, nipote di papa Giulio II, conoscenza che gli apr\u00ec le porte della corte papale. \nLa sua carriera di cortigiano fu coronata nel 1513 quando, alla morte di Giulio II, pot\u00e9 accompagnare in conclave il cardinale della Rovere, agendo in favore di Giovanni de' Medici, figlio di Lorenzo de' Medici. All'elezione del rampollo dei Medici a papa con il nome di Leone X, ne divenne consigliere e \"cameriere segreto\", venendo insignito di varie commende e titoli che gli assicurarono prestigio sociale e solidit\u00e0 economica.\nGi\u00e0 pochi giorni dopo l'elezione di Leone X, gli fu concessa la rendita della chiesa di San Giacomo di Canelio a Padova cui seguirono successivamente numerosi altri onori tra cui la carica di custode del porto di Piacenza sul fiume Po, la nomina di abate presso l'abbazia di San Clemente a Casauria, l'arcipretura della chiesa di San Biagio d'Amiterno all'Aquila e la badia della chiesa di Santa Maria Assunta a Bominaco.\nFu inoltre custode dell'elefante Annone, donato a Leone X dal re Manuele I del Portogallo nel 1514 ed alloggiato nei giardini del Vaticano. L'esotico animale, proveniente dall'India, divenne oggetto di curiosit\u00e0 per tutta la citt\u00e0 venendo ritratto da molti artisti ma mor\u00ec prematuramente gi\u00e0 nel 1516; Branconio dedic\u00f2 ad Annone un epitaffio latino che venne apposto in una torre presso l'ingresso al palazzo vaticano insieme ad un dipinto dell'animale ad opera di Raffaello. Un'altra raffigurazione di Annone \u00e8 nella cappella Branconio, all'interno della chiesa di San Silvestro all'Aquila. \nNella veste di custode di Annone e per la sua rapida ascesa sociale, il Branconio divenne oggetto di insinuazioni, finendo poi nella commedia \"La cortigiana\" dell'Aretino (1925) dove viene definito \u00ab\"gi\u00e0 orefice, et poi camarier del papa pel mezo de la cognata\"\u00bb; il riferimento maligno \u00e8 all'attrazione di Leone X per la senese Porzia, moglie di Fabiano Branconio, fratello di Giovanni Battista e trasferitosi anch'esso a Roma.\nL'amicizia con Raffaello.\nIn qualit\u00e0 di consigliere artistico di papa Leone X divenne amico personale e committente di Raffaello, di cui fu esecutore testamentario insieme al vescovo Baldassarre Turini.\nIntorno al 1517, Branconio commission\u00f2 al celebre pittore una grande \"Visitazione\" su tavola come dono a Marino Branconio, padre di Giovanni Battista, da collocare nella cappella di famiglia nella chiesa di San Silvestro all'Aquila. La tavola, pagata 300 scudi e trasportata successivamente su tela per il degrado subito a seguito di numerose peripezie, raffigura la Vergine e Sant'Elisabetta; Elisabetta era il nome della moglie di Marino Branconio. Secondo alcuni studiosi, la tela venne dipinta da un allievo di Raffaello, Perin del Vaga. Nel 1655, su pressione degli spagnoli, papa Alessandro VII autorizz\u00f2 la consegna al re Filippo IV di Spagna, nonostante le strenue proteste degli aquilani. Dopo essere stata trasferita a Parigi da Giuseppe Bonaparte nel 1810, \u00e8 tornata in Spagna ed oggi si trova al museo del Prado a Madrid.\nDi poco successivo poich\u00e9 datato al 1518-1519 \u00e8 il cosiddetto \"Autoritratto con un amico\", esposto al museo del Louvre a Parigi, in cui Raffaello si ritrae in una delle sue ultime opere con accanto un personaggio che \u00e8 ritenuto essere proprio Giovanni Battista Branconio. Alla scuola di Raffaello sono inoltre attribuiti i dipinti che affrescavano interamente il Casino Branconio, un piccolo caseggiato posto nel giardino del palazzo di famiglia.\nNello stesso periodo Raffaello progett\u00f2 per Branconio un palazzo, non pi\u00f9 esistente, nel rione di Borgo, sulla Via Alessandrina, presso il Vaticano.\nL'edificio, conosciuto come palazzo Branconio dell'Aquila e realizzato tra il 1519 ed il 1522, presentava una facciata che rinnovava il linguaggio architettonico rinascimentale con un disegno complessivo veramente innovativo rispetto ai precedenti modelli derivati da Bramante. L'edificio presentava un ricco apparato ornamentale ed una sintassi compositiva estremamente libera che fa venir meno la perfetta corrispondenza tra linguaggio architettonico e struttura costruttiva, anticipando l'architettura manierista e influenzando gli sviluppi futuri dell'architettura romana. Giorgio Vasari lo defin\u00ec \u00abcosa bellissima\u00bb. Il piano terra presentava un ordine di colonne tuscaniche che inquadravano archi, il piano nobile era caratterizzato dall'alternanza di nicchie e finestre a timpano, sormontate da un alto fregio decorata con festoni a stucco dello specialista Giovanni da Udine, mentre l'attico era dotato di cornicione e triglifi.\nBranconio mor\u00ec il 5 dicembre 1522, appena un anno dopo la scomparsa del suo protettore papa Leone X. Secondo altre fonti mor\u00ec nel 1525 all'et\u00e0 di 52 anni riuscendo ad essere nominato, per un breve periodo, ambasciatore ad Avignone dal successore di Leone X, papa Clemente VII.\nInfluenze.\nL'importanza delle famiglie Della Rovere e Medici nell'ascesa sociale dei Branconio fu tale che Giovanni Battista introdusse le loro effigi \u2014 ovvero i due rami di rovere e le tre palle medicee, tuttora presenti nella blasonatura insieme ai tre colli di Brinconio \u2014 nello stemma del casato. Dal canto suo, il Branconio ha avuto il merito di sensibilizzare papa Leone X all'ambito artistico realizzando inoltre, alla sua morte, un inventario dei gioielli posseduti dal pontefice che rappresenta un documento unico nel suo genere.\nIl testamento di Giovanni Battista, comprendente importanti titoli e privilegi tra cui il controllo dell'abbazia di San Clemente a Casauria, ed il prestigio conquistato a Roma, consent\u00ec ai Branconio di acquisire maggiore potere anche nella terra natia; negli anni seguenti Fabrizio Branconio ricopr\u00ec per quattro volte la carica di camerlengo della citt\u00e0 dell'Aquila e la famiglia svolse un ruolo fondamentale nel processo di rinnovamento e modernizzazione artistica, economica e sociale della citt\u00e0 nel corso di tutto il Cinquecento.\nIl pronipote, Girolamo Branconio, gli dedic\u00f2 un monumento nella cappella di famiglia nella chiesa di San Silvestro."}
{"id": "2911822", "revid": "258125", "url": "https://it.wikipedia.org/wiki?curid=2911822", "title": "Renault F1 Team", "text": ""}
{"id": "2911825", "revid": "339392", "url": "https://it.wikipedia.org/wiki?curid=2911825", "title": "Syxx-Pac", "text": ""}
{"id": "2911828", "revid": "812213", "url": "https://it.wikipedia.org/wiki?curid=2911828", "title": "Bubba Dudley", "text": ""}
{"id": "2911833", "revid": "86599", "url": "https://it.wikipedia.org/wiki?curid=2911833", "title": "P/2009 WX51 Catalina", "text": "P/2009 WX51 (Catalina) \u00e8 una cometa periodica appartenente alla famiglia delle comete gioviane. La cometa \u00e8 stata scoperta il 22 novembre 2009 nel corso del programma Catalina Sky Survey, inizialmente \u00e8 stata ritenuta un asteroide, poi il 2 aprile 2010 il satellite WISE ha rivelato la sua natura cometaria.\nLa piccola distanza tra l'orbita della cometa e quella della Terra rende possibile l'esistenza di uno sciame meteorico, la cui reale presenza \u00e8 ancora da verificare: se esistente, lo sciame dovrebbe essere visibile tra il 18 e il 22 aprile ed avere il radiante nelle vicinanze di ."}
{"id": "2911836", "revid": "838137", "url": "https://it.wikipedia.org/wiki?curid=2911836", "title": "Unione della Libert\u00e0", "text": "L'Unione della Libert\u00e0 (in polacco: \"Unia Wolnosci\" - UW) \u00e8 stato un partito politico polacco di orientamento liberale fondato il 20 marzo 1994 in seguito alla confluenza di due distinti soggetti politici, entrambi affermatisi sulle istanze del movimento sindacale Solidarno\u015b\u0107:\nIl nuovo soggetto politico rappresentava la tradizione democratica e liberale europea, sostenendo l'economia di libero mercato, l'adesione all'Unione europea, la rapida privatizzazione delle imprese ancora di propriet\u00e0 dello Stato e il decentramento.\nNel 2005 conflu\u00ec nel Partito Democratico.\nStoria.\nIl partito debutta alle presidenziali del 1995, presentando come candidato alla presidenza Jacek Kuro\u0144, che ottiene il 9,2%; alle elezioni parlamentari del 1997, UW cresce, arrivando al 13,4% dei voti, e conquistando 60 seggi (alle precedenti parlamentari del 1993, UD aveva ottenuto il 10,6%, mentre KLD il 4%).\nSuccessivamente, le differenze tra le due principali anime del partito, quella conservatrice e quella sociale, si acuirono al punto che nel 2001 l'Unione della Libert\u00e0 sub\u00ec la scissione dell'ala pi\u00f9 conservatrice del partito: molti esponenti di UW, guidati da Donald Tusk, fondarono cos\u00ec un nuovo soggetto, Piattaforma Civica.\nAlle elezioni parlamentari del 2001, il partito, ormai composto solo da cattolici liberali e socioliberali, ottenne il 3,1% dei voti e nessun seggio, al contrario dei fuoriusciti di Piattaforma Civica, che raggiunsero invece il 12,7% e conquistarono 65 seggi; questa tendenza negativa viene parzialmente invertita alle elezioni europee del 2004, quando, complice la bassa affluenza alle urne e il fatto di essere l'unico partito apertamente filoeuropeista, l'UW ottiene il 7% dei voti e 4 seggi al Parlamento europeo (dei 54 spettanti alla Polonia).\nNel 2005, l'Unione della Libert\u00e0 lancia la proposta di dare vita ad un soggetto politico nuovo: su iniziativa di W\u0142adys\u0142aw Frasyniuk e Jerzy Hausner (ministro dell'Economia), il 9 maggio viene fondato il nuovo Partito Democratico, che debutta alle elezioni parlamentari del 2005, ottenendo il 2,5% dei voti e senza conquistare alcun seggio."}
{"id": "2911845", "revid": "1776051", "url": "https://it.wikipedia.org/wiki?curid=2911845", "title": "Guillaume di Challant", "text": "\u00c8 stato vescovo di Losanna dal 1406 al 1431.\nBiografia.\nGuillaume apparteneva alla facoltosa famiglia nobile valdostana dei signori di Challant. Era figlio di Aimone di Challant e Caterina Provana di Leini ed era fratello del cardinale e arcivescovo di Tarantasia Antonio di Challant. Entr\u00f2 nell'Ordine di San Benedetto, fu abate della Sacra di San Michele e di san Giusto a Susa. Guillaume fu nel 1404 cancelliere del duca Amedeo VIII di Savoia e nel 1406 fu consacrato da Benedetto XIII come vescovo di Losanna.\nPrese parte i concili di Perpignano e Costanza (1414\u20131418). Guillaume nel 1416/17 ordin\u00f2 una visita della sua diocesi, fond\u00f2 nel 1419, la Ma\u00eetrise des Innocents, un centro di formazione per i sacerdoti e termin\u00f2 i lavori del palazzo episcopale di Sainte-Marie. Permise ai cittadini di Losanna la creazione di un sigillo civico e la fondazione di una comunit\u00e0 ebraica.\nDifese la sua posizione come signore laico contro i duchi di Savoia."}
{"id": "2911848", "revid": "1869172", "url": "https://it.wikipedia.org/wiki?curid=2911848", "title": "Diego Francisco Aduarte", "text": "Biografia.\nNacque nel 1566 a Saragozza, in Spagna. Studi\u00f2 all'Universit\u00e0 di Alcal\u00e1.\nFu un missionario domenicano e, dal 1635, vescovo di Nueva Segovia, nell'isola di Luzon.\nMor\u00ec nel 1637, o secondo altre fonti nel 1636, a Manila.\nGenealogia episcopale.\nLa genealogia episcopale \u00e8:"}
{"id": "2911855", "revid": "767487", "url": "https://it.wikipedia.org/wiki?curid=2911855", "title": "Il mondo di Horten", "text": "Il Mondo di Horten (\"O' Horten\") \u00e8 un film del 2007 diretto da Bent Hamer.\nCome in altri film di Hamer (si pensi a Racconti di cucina) i soggetti sono la solitudine, la vecchiaia, la libert\u00e0 di crearsi delle opportunit\u00e0.\nNel film recitano molti attori danesi e norvegesi di una certa et\u00e0, come Baard Owe, Espen Skj\u00f8nberg e Ghita N\u00f8rby. Vi sono diversi cameo di alcune personalit\u00e0 norvegesi, come la campionessa di Salto con gli sci Anette Sagen. La musica \u00e8 stata composta da John Erik Kaada. Skj\u00f8nberg \u00e8 stato premiato con un Amanda Award come migliore attore non protagonista.\n\u00c8 stato presentato nella sezione Un Certain Regard del 61\u00ba Festival di Cannes.\nTrama.\nOdd Horten, sessantasettenne in odore di pensione, fa il macchinista ferroviere. Per quasi quarant'anni ha sempre e solo guidato sulla stessa tratta Oslo-Bergen e sembra non essersi interessato a null'altro. Sempre ordinato, serio e silenzioso, porta sotto i baffi la sua fedele pipa sempre accesa. Stimato dai colleghi e dai conoscenti, abita da solo, l'unico legame affettivo \u00e8 la madre in ospizio, che sogna il suo passato di mancata saltatrice sugli sci. Nella meticolosa routine vi \u00e8 l'immagine di Svea, un'allegra signora di Bergen che accoglie Odd nella pausa dei suoi viaggi.\nPer un curioso disguido Odd, sempre puntuale e severo, non riesce a portare a termine proprio l'ultima corsa. In realt\u00e0 questo d\u00e0 il via a un viaggio iniziatico nella realt\u00e0, attraverso una serie di metaforiche avventure, leggere ma in qualche modo oniriche: perde la pipa, s'immerge in una piscina, salta da Holmenkollen con una meteorite in mano."}
